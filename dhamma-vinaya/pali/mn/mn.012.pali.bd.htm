<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya Sutta 12. A bhikkhu who left the order is going around saying that there is nothing extraordinary about Gotama or his doctrine. Gotama, hering of this persons opinion replies with a wide-ranging rebuttal listing the wonderous aspects of his awakening and the scope of his knowledge." />
<title>MN 12: Mahasihanada Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p12">Sutta 12</a></h4>

					<h1>Mahāsīha-nāda Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.012.chlm.sbb.htm#p1">chlm</a>][<a href="../../../dhamma-vinaya/pts/mn/mn.012.horn.pts.htm#p1">pts</a>][<a href="../../../dhamma-vinaya/wp/mn/mn.012.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.012.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati bahinagare avarapure vana-saṇḍe.|| ||</p>

					<p class="f4">Tena kho pana samayena Sunakkhatto Licchaviputto acira-pakkanto hoti imasmā Dhamma-Vinayā.|| ||</p>

					<p class="f4">So Vesāliyaɱ parisatiɱ etaɱ vācaɱ bhāsati:|| ||</p>

					<p class="f4">"N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ||<br />
					yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā" ti.|| ||</p>

					<p class="f4">2. Atha kho āyasmā Sāriputto pubbaṇha-samayaɱ nivāsetvā patta-cīvaraɱ ādāya Vesāliɱ piṇḍāya pāvisi.|| ||</p>

					<p class="f4">Assosi kho āyasmā Sāriputto Sunakkhattassa Licchaviputtassa Vesāliyaɱ parisatiɱ evaɱ vācaɱ bhāsa-mānassa:|| ||</p>

					<p class="f4">"N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ||<br />
					yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā" ti.|| ||</p>

					<p class="f4">3. Atha kho āyasmā Sāriputto Vesāliyaɱ piṇḍāya caritvā pacchā-bhattaɱ piṇḍa-pāta-paṭikkanto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Sāriputto Bhagavantaɱ etad avoca:|| ||</p>

					<p class="f4">"Sunakkhatto bhante Licchaviputto acira-pakkanto imasmā Dhamma-Vinayā,||<br />
					so Vesāliyaɱ parisatiɱ evaɱ vācaɱ bhāsati:|| ||</p>

					<p class="f4">'N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ||<br />
					yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā' ti."|| ||</p>

					<p class="f4">4. "Kodhano Sāriputta Sunakkhatto mogha-puriso.|| ||</p>

					<p class="f4">Kodhā ca pan'assa esā vācā bhāsitā.|| ||</p>

					<p class="f4">'Avaṇṇaɱ bhāsissāmī' ti.|| ||</p>

					<p class="f4">So Sāriputta Sunakkhatto mogha-puriso vaṇṇaɱ yeva Tathāgatassa <a id="pg69"><span class="f2 g"><b>[69]</b></span></a> bhāsati.|| ||</p>

					<p class="f4">Vaṇṇo h'eso Sāriputta Tathāgatassa,||<br />
					yo evaɱ vadeyya:|| ||</p>

					<p class="f4">'Yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā' ti.|| ||</p>

					<p class="f4">5. Ayam pi hi nāma Sāriputta, Sunakkhattassa mogha-purisassa mayi dhammanvayo na bhavissati:|| ||</p>

					<p class="f4">"Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā" ti.|| ||</p>

					<p class="f4">6. Ayam pi hi nāma Sāriputta Sunakkhattassa mogha-purisassa mayi dhammanvayo na bhavissati:|| ||</p>

					<p class="f4">"Iti pi so Bhagavā aneka-vihitaɱ iddhi-vidhaɱ paccanubhoti:|| ||</p>

					<p class="f4">Eko pi hutvā bahudhā hoti.|| ||</p>

					<p class="f4">Bahudhā pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karoti||<br />
					seyyathā pi udake.|| ||</p>

					<p class="f4">Udake pi abhijja-māne gacchati||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallaŋkena kamati||<br />
					seyyathā pi pakkhīsakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parimasati parimajjati.|| ||</p>

					<p class="f4">Yāva Brahmalokā pi kāyena vasaɱ vattetī " ti.|| ||</p>

					<p class="f4">7. Ayam pi hi nāma Sāriputta, Sunakkhattassa mogha-purisassa mayi dhammanvayo na bhavissati:|| ||</p>

					<p class="f4">"Iti pi so Bhagavā dibbāya sota-dhātuyā visuddhāya atikkanta-mānusikāya ubho sadde suṇāti dibbe ca mānuse ca ye dūre santike cā" ti.|| ||</p>

					<p class="f4">8. Ayam pi hi nāma Sāriputta, Sunakkhattassa mogha-purisassa mayi dhammanvayo na bhavissati:|| ||</p>

					<p class="f4">"Iti pi so Bhagavā para-sattānaɱ para-puggalānaɱ cetasā ceto paricca pajānāti:|| ||</p>

					<p class="f4">Sarāgaɱ vā cittaɱ sarāgaɱ cittanti pajānāti,||<br />
					vīta-rāgaɱ vā cittaɱ vīta-rāgaɱ cittanti pajānāti,||<br />
					sadosaɱ vā cittaɱ sadosaɱ cittanti pajānāti,||<br />
					vīta-dosaɱ vā cittaɱ vīta-dosaɱ cittanti pajānāti,||<br />
					samohaɱ vā cittaɱ samohaɱ cittanti pajānāti,||<br />
					vīta-mohaɱ vā cittaɱ vīta-mohaɱ cittanti pajānāti,||<br />
					sankhittaɱ vā cittaɱ sankhittaɱ cittanti pajānāti,||<br />
					vikkhittaɱ vā cittaɱ vikkhittaɱ cittanti pajānāti,||<br />
					mahaggataɱ vā cittaɱ mahaggataɱ cittanti pajānāti,||<br />
					amahaggataɱ vā cittaɱ amahaggataɱ cittanti pajānāti,||<br />
					sauttaraɱ vā cittaɱ sauttaraɱ cittanti pajānāti,||<br />
					anuttaraɱ vā cittaɱ anuttaraɱ cittanti pajānāti,||<br />
					samāhitaɱ vā cittaɱ samāhitaɱ cittanti pajānāti,||<br />
					asamāhitaɱ vā cittaɱ asamāhitaɱ cittanti pajānāti,||<br />
					vimuttaɱ vā cittaɱ vimuttaɱ cittanti pajānāti,||<br />
					avimuttaɱ vā cittaɱ avimuttaɱ cittanti pajānāti."|| ||</p>

					<p class="f4">9. Dasa kho pan'imāni Sāriputta Tathāgatassa Tathāgata-balāni yehi balehi samannāgato Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">Katamāni dasa?|| ||</p>

					<p class="f4">Idha Sāriputta, Tathāgato||<br />
					ṭhānañ ca ṭhānato||<br />
					aṭṭhānañ ca aṭṭhānato||<br />
					yathā-bhūtaɱ pajānāti.|| ||</p>

					<p class="f4">Yam pi Sāriputta, Tathāgato||<br />
					ṭhānañ ca ṭhānato||<br />
					aṭṭhānañ ca aṭṭhānato||<br />
					yathā-bhūtaɱ pajānāti,||<br />
					idam pi Sāriputta, Tathā- <a id="pg70"><span class="f2 g"><b>[70]</b></span></a> gatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">10. Puna ca paraɱ Sāriputta Tathāgato||<br />
					atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ||<br />
					yathā-bhūtaɱ pajānāti.|| ||</p>

					<p class="f4">Yam pi Sāriputta, Tathāgato||<br />
					atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ||<br />
					yathā-bhūtaɱ pajānāti,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">11. Puna ca paraɱ Sāriputta, Tathāgato||<br />
					sabbattha-gāminiɱ paṭipadaɱ||<br />
					yathā-bhūtaɱ pajānāti.|| ||</p>

					<p class="f4">Yam pi Sāriputta, Tathāgato||<br />
					sabbattha-gāminiɱ paṭipadaɱ||<br />
					yathā-bhūtaɱ pajānāti,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">12. Puna ca paraɱ Sāriputta, Tathāgato aneka-dhātu-nānā-dhātu-lokaɱ||<br />
					yathā-bhūtaɱ pajānāti.|| ||</p>

					<p class="f4">Yam pi Sāriputta, Tathāgato||<br />
					aneka-dhātu-nānā-dhātu-lokaɱ||<br />
					yathā-bhūtaɱ pajānāti,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">13. Puna ca paraɱ Sāriputta, Tathāgato||<br />
					sattānaɱ nān-ā-dhimutti-kataɱ||<br />
					yathā-bhūtaɱ pajānāti.|| ||</p>

					<p class="f4">Yam pi Sāriputta Tathāgato||<br />
					sattānaɱ nān-ā-dhimutti-kataɱ||<br />
					yathā-bhūtaɱ pajānāti,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">14. Puna ca paraɱ Sāriputta, Tathāgato||<br />
					para-sattānaɱ para-puggalānaɱ indriya-paro-pariyattaɱ||<br />
					yathā-bhūtaɱ pajānāti.|| ||</p>

					<p class="f4">Yam pi Sāriputta Tathāgato||<br />
					para-sattānaɱ para-puggalānaɱ indriya-paro-pariyattaɱ||<br />
					yathā-bhūtaɱ pajānāti,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">15. Puna ca paraɱ Sāriputta, Tathāgato||<br />
					jhāna-vimokkha-samādhi-samāpattīnaɱ||<br />
					saŋkilesaɱ, vodānaɱ, vuṭṭhānaɱ,||<br />
					yathā-bhūtaɱ pajānāti.|| ||</p>

					<p class="f4">Yam pi Sāriputta, Tathāgato||<br />
					jhāna-vimokkha-samādhi-samāpattīnaɱ||<br />
					saɱkilesaɱ, vodānaɱ, vuṭṭhānaɱ,||<br />
					yathā-bhūtaɱ pajānāti,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">16. Puna ca paraɱ Sāriputta, Tathāgato||<br />
					aneka-vihitaɱ pubbe-nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi,||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe —|| ||</p>

					<p class="f4">"Amutr'āsiɱ evaɱ nāmo,||<br />
					evaɱ gotto,||<br />
					evaɱ vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto,||<br />
					so tato cuto amutra upapādiɱ.|| ||</p>

					<p class="f4">Tatrāp'āsiɱ evaɱ nāmo,||<br />
					evaɱ gotto,||<br />
					evaɱ vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Yam pi Sāriputta, Tathāgato||<br />
					aneka-vihitaɱ pubbe-nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi,||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe —|| ||</p>

					<p class="f4">"Amutr'āsiɱ evaɱ nāmo,||<br />
					evaɱ gotto,||<br />
					evaɱ vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto,||<br />
					so tato cuto amutra upapādiɱ.|| ||</p>

					<p class="f4">Tatrāp'āsiɱ evaɱ nāmo,||<br />
					evaɱ gotto,||<br />
					evaɱ vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">17. Puna ca paraɱ Sāriputta, Tathāgato||<br />
					dibbena cakkhunā||<br />
					visuddhena atikkanta-mānusa-kena||<br />
					satte passati:|| ||</p>

					<p class="f4">Cavamāne upapajjamāne||<br />
					hīne paṇīte||<br />
					suvaṇṇe dubbaṇṇe||<br />
					sugate duggate.|| ||</p>

					<p class="f4">Yathākammūpage satte pajānāti:|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā||<br />
					micchā-diṭṭhikā||<br />
					micchā-diṭṭhi-kamma-samā-dānā,||<br />
					te kāyassa <a id="pg71"><span class="f2 g"><b>[71]</b></span></a> bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā|| ||</p>

					<p class="f4">Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā||<br />
					sammā-diṭṭhikā||<br />
					sammā-diṭṭhi-kamma-samā-dānā,||<br />
					te kāyassa bhedā param maraṇā||<br />
					sugatiɱ saggaɱ lokaɱ upapannā" ti.|| ||</p>

					<p class="f4">Iti dibbena cakkhunā||<br />
					visuddhena atikkanta-mānusa-kena||<br />
					satte passati||<br />
					cavamāne uppajjamāne,||<br />
					hīne paṇīte||<br />
					suvaṇṇe dubbaṇṇe||<br />
					sugate duggate,||<br />
					yathā-kammūpage satte pajānāti.|| ||</p>

					<p class="f4">Yam pi Sāriputta, Tathāgato||<br />
					dibbena cakkhunā||<br />
					visuddhena atikkanta-mānusa-kena||<br />
					satte passati:|| ||</p>

					<p class="f4">Cavamāne upapajjamāne||<br />
					hīne paṇīte||<br />
					suvaṇṇe dubbaṇṇe||<br />
					sugate duggate.|| ||</p>

					<p class="f4">Yathākammūpage satte pajānāti:|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā||<br />
					micchā-diṭṭhikā||<br />
					micchā-diṭṭhi-kamma-samā-dānā,||<br />
					te kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā|| ||</p>

					<p class="f4">Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā||<br />
					sammā-diṭṭhikā||<br />
					sammā-diṭṭhi-kamma-samā-dānā,||<br />
					te kāyassa bhedā param maraṇā||<br />
					sugatiɱ saggaɱ lokaɱ upapannā" ti.|| ||</p>

					<p class="f4">Iti dibbena cakkhunā||<br />
					visuddhena atikkanta-mānusa-kena||<br />
					satte passati||<br />
					cavamāne uppajjamāne,||<br />
					hīne paṇīte||<br />
					suvaṇṇe dubbaṇṇe||<br />
					sugate duggate,||<br />
					yathā-kammūpage satte pajānātiṭ||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">18. Puna ca paraɱ Sāriputta Tathāgato||<br />
					āsavānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharati.|| ||</p>

					<p class="f4">Yam pi Sāriputta Tathāgato||<br />
					āsavānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharati,||<br />
					idam pi Sāriputta, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">19. Imāni kho Sāriputta dasa Tathāgatassa Tathāgata-balāni,||<br />
					yehi balehi samannāgato Tathāgato||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti. || ||</p>

					<p class="f4">20. Yo kho maɱ Sāriputta||<br />
					evaɱ jānantaɱ||<br />
					evaɱ passantaɱ||<br />
					evaɱ vadeyya:|| ||</p>

					<p class="f4">'N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ' ti,"||<br />
					taɱ Sāriputta vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.|| ||</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaɱ ārādheyya,||<br />
					evaɱ sampadam idaɱ Sāriputta vadāmi:|| ||</p>

					<p class="f4">Taɱ vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.|| ||</p>

					<p class="f4">21. Cattār'imāni Sāriputta Tathāgatassa vesārajjāni yehi vesārajjehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">Katamāni cattāri?|| ||</p>

					<p class="f4">22. "Sammā-Sam-Buddhassa te paṭijānato||<br />
					ime dhammā anabhi-sambuddhā" ti.|| ||</p>

					<p class="f4">Tatra vata maɱ samaṇo vā brāhmaṇo vā||<br />
					devo vā māro vā||<br />
					Brahmā vā koci vā lokasmiɱ <a id="pg72"><span class="f2 g"><b>[72]</b></span></a> saha dhammena paṭicodessatīti nimittame etaɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">23. "Khīṇ'āsavassa te paṭijānato ime āsavā aparikkhīṇā" ti.|| ||</p>

					<p class="f4">Tatra vata maɱ samaṇo vā brāhmaṇo vā||<br />
					devo vā māro vā||<br />
					Brahmā vā koci vā lokasmiɱ||<br />
					saha dhammena paṭicodessatīti nimittame etaɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">24. "Ye kho pana te antarāyikā dhammā vuttā te paṭisevato nālaɱ antarāyāyā" ti.|| ||</p>

					<p class="f4">Tatra vata maɱ samaṇo vā brāhmaṇo vā||<br />
					devo vā māro vā||<br />
					Brahmā vā koci vā lokasmiɱ||<br />
					saha dhammena paṭicodessatīti nimittame etaɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">25. "Yassa kho pana te atthāya dhammo desito so na niyyāti takkarassa sammā dukkha-k-khayāyā" ti.|| ||</p>

					<p class="f4">Tatra vata maɱ samaṇo vā brāhmaṇo vā||<br />
					devo vā māro vā||<br />
					Brahmā vā koci vā lokasmiɱ||<br />
					saha dhammena paṭicodessatīti nimittame etaɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">26. Imāni kho Sāriputta cattāri Tathāgatassa vesārajjāni yehi vesārajjehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">27. Yo kho maɱ Sāriputta||<br />
					evaɱ jānantaɱ||<br />
					evaɱ passantaɱ||<br />
					evaɱ vadeyya:|| ||</p>

					<p class="f4">'N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ' ti,"||<br />
					taɱ Sāriputta vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaɱ ārādheyya,||<br />
					evaɱ sampadam idaɱ Sāriputta vadāmi:|| ||</p>

					<p class="f4">Taɱ vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">28. Aṭṭha kho imā Sāriputta parisā.|| ||</p>

					<p class="f4">Katamā aṭṭha?|| ||</p>

					<p class="f4">Khattiyaparisā||<br />
					brāhmaṇa-parisā||<br />
					gahapati-parisā||<br />
					samaṇa-parisā||<br />
					Cātummahārājikaparisā||<br />
					Tāvatiɱsa-parisā||<br />
					Māraparisā||<br />
					Brahmaparisā.|| ||</p>

					<p class="f4">Imā kho Sāriputta aṭṭha parisā.|| ||</p>

					<p class="f4">Imehi kho Sāriputta catūhi vesārajjehi samannāgato Tathāgato imā aṭṭha parisā upasankamati ajjho-gāhati.|| ||</p>

					<p class="f4">29. Abhijānāmi kho pan'āhaɱ Sāriputta aneka-sataɱ khattiya-parisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame etaɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">30. Abhijānāmi kho pan'āhaɱ Sāriputta aneka-sataɱ brāhmaṇa-parisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame taɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">31. Abhijānāmi kho pan'āhaɱ Sāriputta aneka-sataɱ gahapati-parisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame taɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">Abhijānāmi kho pan'āhaɱ Sāriputta aneka-sataɱ samaṇa-parisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame taɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">Abhijānāmi kho pan'āhaɱ Sāriputta aneka-sataɱ Cātummahārājikaparisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame taɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">Abhijānāmi kho pan'āhaɱ Sāriputta aneka-sataɱ Tāvatiɱsaparisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame taɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">Abhijānāmi kho pan'āhaɱ Sāriputta aneka-sataɱ Māraparisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame taɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">Abhijānāmi kho pan'āhaɱ Sāriputta aneka-sataɱ Brahmaparisaɱ upasankamitā.|| ||</p>

					<p class="f4">Tatra pi mayā sannisinna-pubbañc'eva sallapita-pubbañ                                                                                                         ca sākacachā ca samāpajjitapubbā.|| ||</p>

					<p class="f4">Tatra vata maɱ bhayaɱ vā sārajjaɱ vā okkamissatīti nimittame taɱ Sāriputta na samanupassāmi.|| ||</p>

					<p class="f4">Etam p'ahaɱ Sāriputta nimittaɱ asamanupassanto khemappatto abhayappatto <a id="pg73"><span class="f2 g"><b>[73]</b></span></a> vesārajja-p-patto viharāmi.|| ||</p>

					<p class="f4">31. Yo kho maɱ Sāriputta||<br />
					evaɱ jānantaɱ||<br />
					evaɱ passantaɱ||<br />
					evaɱ vadeyya:|| ||</p>

					<p class="f4">'N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ' ti,"||<br />
					taɱ Sāriputta vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaɱ ārādheyya,||<br />
					evaɱ sampadam idaɱ Sāriputta vadāmi:|| ||</p>

					<p class="f4">Taɱ vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">32. Catasso kho imā Sāriputta yoniyo.|| ||</p>

					<p class="f4">Katamā catasso?|| ||</p>

					<p class="f4">Aṇḍajā yoni,||<br />
					jalābujā yoni,||<br />
					saɱsedajā yoni,||<br />
					opapātikā yoni.|| ||</p>

					<p class="f4">Katamā ca Sāriputta aṇḍajā yoni?|| ||</p>

					<p class="f4">Ye kho te Sāriputta sattā aṇḍakosaɱ abhinibbhijja jāyanti,||<br />
					ayaɱ vuccati Sāriputta aṇḍajā yoni.|| ||</p>

					<p class="f4">Katamā ca Sāriputta jalābujā yoni?|| ||</p>

					<p class="f4">Ye kho te Sāriputta sattā vatthikosaɱ abhinibbhijja jāyanti,||<br />
					ayaɱ vuccati Sāriputta jalābujā yoni.|| ||</p>

					<p class="f4">Katamā ca Sāriputta saɱsedajā yoni?|| ||</p>

					<p class="f4">Ye kho te Sāriputta sattā pūtimacche vā jāyanti pūtikuṇape vā pūtikummāse vā candanikāya vā oḷigalle vā jāyanti,||<br />
					ayaɱ vuccati Sāriputta saɱsedajā yoni.|| ||</p>

					<p class="f4">Katamā ca Sāriputta opapātikā yoni?|| ||</p>

					<p class="f4">Devā nerayikā ekacce ca manussā ekacce ca vinipātikā.|| ||</p>

					<p class="f4">Ayaɱ vuccati Sāriputta opapātikā yoni.|| ||</p>

					<p class="f4">Imā kho Sāriputta catasso yoniyo.|| ||</p>

					<p class="f4">33. Yo kho maɱ Sāriputta||<br />
					evaɱ jānantaɱ||<br />
					evaɱ passantaɱ||<br />
					evaɱ vadeyya:|| ||</p>

					<p class="f4">'N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ' ti,"||<br />
					taɱ Sāriputta vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaɱ ārādheyya,||<br />
					evaɱ sampadam idaɱ Sāriputta vadāmi:|| ||</p>

					<p class="f4">Taɱ vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.|| ||</p>

					<p class="f4"><a id="p34">34.</a> Pañca kho imā Sāriputta gatiyo.|| ||</p>

					<p class="f4">Katamā pañca?|| ||</p>

					<p class="f4">Nirayo||<br />
					tiracchāna-yoni||<br />
					petti-visayo||<br />
					manussā||<br />
					devā.|| ||</p>

					<p class="f4">Nirayañ c'āhaɱ Sāriputta pajānāmi,||<br />
					Niraya-gāmiñ ca Maggaɱ,||<br />
					Niraya-gāminiñ ca paṭipadaɱ||<br />
					yathā paṭipanno ca kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ uppajjati,||<br />
					tañ ca pajānāmi.|| ||</p>

					<p class="f4">Tiracchānayoniñ c'āhaɱ Sāriputta pajānāmi,||<br />
					tiracchāna-yoni-gāmiñ ca Maggaɱ,||<br />
					tiracchāna-yoni-gāminiñ ca paṭipadaɱ,||<br />
					yathā paṭipanno ca kāyassa bhedā param maraṇā||<br />
					tiracchāna-yoniɱ uppajjati,||<br />
					tañ ca pajānāmi.|| ||</p>

					<p class="f4">Pettivisayañ c'āhaɱ Sāriputta pajānāmi,||<br />
					petti-visaya-gāmiñ ca Maggaɱ,||<br />
					petti-visaya-gāminiñ ca paṭipadaɱ,||<br />
					yathā-paṭipanno ca kāyassa bhedā param maraṇā||<br />
					petti-visayaɱ uppajjati,||<br />
					tañ ca pajānāmi.|| ||</p>

					<p class="f4">Manusse c'āhaɱ Sāriputta pajānāmi,||<br />
					manussa-lokagāmiñ ca Maggaɱ,||<br />
					manussa-loka-gāminiñca paṭipadaɱ,||<br />
					yathā-paṭipanno ca kāyassa bhedā param maraṇā||<br />
					manussesu uppajjati,||<br />
					tañ ca pajānāmi.|| ||</p>

					<p class="f4">Deve c'āhaɱ Sāriputta pajānāmi,||<br />
					deva-lokagāmiñ ca Maggaɱ,||<br />
					deva-loka-gāminiñ ca paṭipadaɱ,||<br />
					yathā-paṭipanno ca kāyassa bhedā param maraṇā||<br />
					sugatiɱ saggaɱ lokaɱ uppajjati,||<br />
					tañ ca pajānāmi-|| ||</p>

					<p class="f4">Nibbānañ c'āhaɱ Sāriputta pajānāmi,||<br />
					Nibbāna-gāmiñ ca Maggaɱ Nibbānagā- <a id="pg74"><span class="f2 g"><b>[74]</b></span></a> miniñ ca paṭipadaɱ,||<br />
					yathā-paṭipanno ca āsavānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharati,||<br />
					tañ ca pajānāmi.|| ||</p>

					<p class="f4">35. Idāhaɱ Sāriputta ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathā'yaɱ puggalo paṭipanno||<br />
					tathā ca irīyati tañ ca Maggaɱ samārūḷho||<br />
					yathā kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapajjissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannaɱ||<br />
					ekanta-dukkhā tippā kaṭukā vedanā vediya-mānaɱ.|| ||</p>

					<p class="f4">Seyyathā pi Sāriputta aŋg'ārakāsu sādhika-porisā pūr'aŋgārānaɱ vīt'accikānaɱ vītadhūmānaɱ,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito <a id="ekayanena">ekāyanena maggena</a> tam eva aŋg'ārakāsuɱ paṇidhāya,||<br />
					tam enaɱ cakkhumā puriso disvā evaɱ vadeyya:|| ||</p>

					<p class="f4">Tathā'yaɱ bhavaɱ puriso paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā imaɱ yeva aŋg'ārakāsuɱ āgamissatī ti.|| ||</p>

					<p class="f4">Tam enaɱ passeyya aparena samayena tassā aŋg'ārakāsuyā patitaɱ ekanta-dukkhā tippā kaṭukā vedanā vediya-mānaɱ.|| ||</p>

					<p class="f4">Evam eva kho ahaɱ Sāriputta idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathā'yaɱ puggalo paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapajjissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā apāyaɱ||<br />
					duggatiɱ vinipātaɱ Nirayaɱ upapannaɱ ekanta-dukkhā tippā kaṭukā vedanā vediya-mānaɱ.|| ||</p>

					<p class="f4">36. Idha pan'āhaɱ Sāriputta ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathā'yaɱ puggalo paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā kāyassa bhedā param maraṇā||<br />
					tiracchāna-yoniɱ upapajjissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					tiracchāna-yoniɱ uppannaɱ dukkhā tippā kaṭukā vedanā vediya-mānaɱ.|| ||</p>

					<p class="f4">Seyyathā pi Sāriputta gūtha-kūpo sādhika-poriso pūro gūthassa,||<br />
					atha puriso āgaccheyya ghamm-ā-bhitatto <a id="pg75"><span class="f2 g"><b>[75]</b></span></a> ghamma-pareto kilanto tasito pipāsito ekāyanena maggena tam eva gūtha-kūpaɱ paṇidhāya.|| ||</p>

					<p class="f4">Tam enaɱ cakkhumā puriso disvā evaɱ vadeyya:|| ||</p>

					<p class="f4">Tathā'yaɱ bhavaɱ puriso paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā imaɱ yeva gūtha-kūpaɱ āgamissatī ti.|| ||</p>

					<p class="f4">Tam enaɱ passeyya aparena samayena tasmiɱ gūtha-kūpe patitaɱ dukkhā tippā kaṭukā vedanā vediya-mānaɱ -|| ||</p>

					<p class="f4">Evam eva kho ahaɱ Sāriputta idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathā'yaɱ puggalo paṭipanno||<br />
					tathā ca irīyati,||<br />
					tañ ca Maggaɱ samārūḷho,||<br />
					yathā kāyassa bhedā param maraṇā||<br />
					tiracchāna-yoniɱ upapajajissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					tiracchāna-yoniɱ upapannaɱ dukkhā tippā kaṭukā vedanā vediya-mānaɱ.|| ||</p>

					<p class="f4">37. Idha pan'āhaɱ Sāriputta ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Tathā'yaɱ puggalo paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā kāyassa bhedā param maraṇā||<br />
					petti-visayaɱ upapajjissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					petti-visayaɱ uppannaɱ dukkhabahulā vedanā vediya-mānaɱ.|| ||</p>

					<p class="f4">Seyyathā pi Sāriputta rukkho visame bhūmibhāge jāto tanupattapaḷāso kabaracchāyo,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito ekāyanena maggena tam eva rukkhaɱ paṇidhāya.|| ||</p>

					<p class="f4">Tam enaɱ cakkhumā puriso disvā evaɱ vadeyya:|| ||</p>

					<p class="f4">Tathāyaɱ bhavaɱ puriso paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā imaɱ yeva rukkhaɱ āgamissatī ti.|| ||</p>

					<p class="f4">Tam enaɱ passeyya aparena samayena tassa rukkhassa chāyāya nisinnaɱ vā nipannaɱ vā dukkhabahulā vedanā vediya-mānaɱ.|| ||</p>

					<p class="f4">Evam eva kho ahaɱ Sāriputta idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathāyaɱ puggalo paṭipanno||<br />
					tathā ca irīyati,||<br />
					tañ ca Maggaɱ samārūḷho,||<br />
					yathā kāyassa bhedā param maraṇā||<br />
					petti-visayaɱ upapajajissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					petti-visayaɱ upapannaɱ dukkhabahulā vedanā vediya-mānaɱ.|| ||</p>

					<p class="f4">38. Idha pan'āhaɱ Sāriputta ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathāyaɱ puggalo paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā kāyassa bhedā param maraṇā||<br />
					manussesu upapajjissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					manussesu uppannaɱ sukha-bahulā vedanā vediya-mānaɱ.|| ||</p>

					<p class="f4">Seyyathā pi Sāriputta rukkho same bhūmibhāge jāto bahalapattapaḷāso sandacchāyo,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito ekāyanena maggena tam eva rukkhaɱ paṇidhāya.|| ||</p>

					<p class="f4">Tam enaɱ cakkhumā puriso disvā evaɱ vadeyya:|| ||</p>

					<p class="f4">Tathāyaɱ bhavaɱ puriso paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā imaɱ yeva rukkhaɱ āgamissatī ti.|| ||</p>

					<p class="f4">Tam enaɱ passeyya aparena samayena tassa rukkhassa chāyāya nisinnaɱ vā nipannaɱ vā sukha-bahulā vedanā vediya-mānaɱ.|| ||</p>

					<p class="f4">Evam eva kho ahaɱ Sāriputta idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathāyaɱ puggalo paṭipanno tathā ca irīyati, tañ ca Maggaɱ samārūḷho, yathā kāyassa bhedā param maraṇā manussesu upapajajissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					manussesu upapannaɱ sukha-bahulā vedanā vediya-mānaɱ.|| ||</p>

					<p class="f4"><a id="pg76"><span class="f2 g"><b>[76]</b></span></a> 39. Idhahaɱ Sāriputta ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathāyaɱ puggalo paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā kāyassa bhedā param maraṇā||<br />
					sugatiɱ saggaɱ lokaɱ upapajjissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					sugatiɱ saggaɱ lokaɱ uppannaɱ ekanta-sukhā vedanā vediya-mānaɱ.|| ||</p>

					<p class="f4">Seyyathā pi Sāriputta pāsādo,||<br />
					tatr'assa kūṭā-gāraɱ ullitāvalittaɱ nivātaɱ phussitaggaḷaɱ pihitavātapānaɱ||<br />
					tatr'assa pallaŋko gonakatthato paṭikatthato paṭali-katthato kādali-miga-pavara-paccattha-raṇo sa-uttaracchado ubhatolohita kūpadhāno||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito ekāyanena maggena tam eva pāsādaɱ paṇidhāya.|| ||</p>

					<p class="f4">Tam enaɱ cakkhumā puriso disvā evaɱ vadeyya:|| ||</p>

					<p class="f4">Tathā'yaɱ bhavaɱ puriso paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā imaɱ yeva pāsādaɱ āgamissatī ti.|| ||</p>

					<p class="f4">Tam enaɱ passeyya aparena samayena tasmiɱ pāsāde tasmiɱ kūṭāgāre tasmiɱ pallaŋke nisinnaɱ vā nipannaɱ vā ekanta-sukhā vedanā vediya-mānaɱ.|| ||</p>

					<p class="f4">Evam eva kho ahaɱ Sāriputta idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathāyaɱ puggalo paṭipanno||<br />
					tathā ca irīyati,||<br />
					tañ ca Maggaɱ samārūḷho,||<br />
					yathā kāyassa bhedā param maraṇā||<br />
					sugatiɱ saggaɱ lokaɱ upapajajissatī ti.|| ||</p>

					<p class="f4">Tam enaɱ passāmi aparena samayena dibbena cakkhunā visuddhena atikkanta-mānusa-kena kāyassa bhedā param maraṇā||<br />
					sugatiɱ saggaɱ lokaɱ upapannaɱ ekanta-sukhā vedanā vediya-mānaɱ.|| ||</p>

					<p class="f4"><a id="p40">40.</a> Idha pan'āhaɱ Sāriputta ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathāyaɱ puggalo paṭipanno||<br />
					tathā ca irīyati||<br />
					tañ ca Maggaɱ samārūḷho||<br />
					yathā āsavānaɱ khayā anāsavaɱ||<br />
					ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharissatī ti.|| ||</p>

					<p class="f4">Tam enaɱ passāmi aparena samayena āsavānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharantaɱ||<br />
					ekanta-sukhā vedanā vediya-mānaɱ.|| ||</p>

					<p class="f4">Seyyathā pi Sāriputta pokkharaṇī acchodikā sātodikā sītodikā setakā supatitthā ramaṇīyā,||<br />
					avidūre c'assā tibbo vana-saṇḍo,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito ekāyanena maggena tam eva pokkharaṇiɱ paṇidhāya.|| ||</p>

					<p class="f4">Tam enaɱ cakkhumā puriso disvā evaɱ vadeyya:|| ||</p>

					<p class="f4">Tathā'yaɱ bhavaɱ puriso paṭipanno||<br />
					tathā ca irīyati,||<br />
					tañ ca Maggaɱ samārūḷho,||<br />
					yathā imaɱ yeva pokkharaṇiɱ āgamissatī ti.|| ||</p>

					<p class="f4">Tam enaɱ passeyya aparena samayena taɱ pokkharaṇiɱ ogāhetvā nahāyitvā pītvā ca sabba-daratha-kilamatha-pariḷāhaɱ paṭippassamhetvā pacc'uttaritvā tasmiɱ vana-saṇḍe nisinnaɱ vā <a id="pg77"><span class="f2 g"><b>[77]</b></span></a> nipannaɱ vā ekanta-sukhā vedanā vediya-mānaɱ.|| ||</p>

					<p class="f4">Evam eva kho ahaɱ Sāriputta idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">Tathā'yaɱ puggalo paṭipanno||<br />
					tathā ca irīyati,||<br />
					tañ ca Maggaɱ samārūḷho,||<br />
					yathā āsavānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharissatī ti.|| ||</p>

					<p class="f4">Tam enaɱ passāmi aparena samayena āsavānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharantaɱ||<br />
					ekanta-sukhā vedanā vediya-mānaɱ.|| ||</p>

					<p class="f4">Imā kho Sāriputta pañca gatiyo.|| ||</p>

					<p class="f4">41. Yo kho maɱ Sāriputta||<br />
					evaɱ jānantaɱ||<br />
					evaɱ passantaɱ||<br />
					evaɱ vadeyya:|| ||</p>

					<p class="f4">'N'atthi samaṇassa Gotamassa uttariɱ manussa-dhammā alam-ariya-ñāṇa-dassanaviseso,||<br />
					takkapariyāhataɱ Samaṇo Gotamo dhammaɱ deseti vīmaɱsānucaritaɱ sayaɱ-paṭibhānaɱ' ti,"||<br />
					taɱ Sāriputta vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaɱ ārādheyya,||<br />
					evaɱ sampadam idaɱ Sāriputta vadāmi:|| ||</p>

					<p class="f4">Taɱ vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajjitvā||<br />
					yath'ābhataɱ nikkhitto evaɱ Niraye.|| ||</p>

					<p class="f4">42. Abhijānāmi kho pan'āhaɱ Sāriputta caturaŋgasamannāgataɱ Brahma-cariyaɱ caritā:|| ||</p>

					<p class="f4">Tapassī sudaɱ homi paramatapassī,||<br />
					lūkhas sudaɱ homi paramalūkho,||<br />
					jegucchī sudaɱ homi paramajegucchī||<br />
					pavivittas sudaɱ homi paramapavivitto.|| ||</p>

					<p class="f4">43. Tatra'ssu me idaɱ Sāriputta tapassitāya hoti:|| ||</p>

					<p class="f4">Acelako homi muttācāro hatthāpalekhano,||<br />
					na ehibhadantiko||<br />
					na tiṭṭhabhadantiko,||<br />
					nābhihaṭaɱ||<br />
					na uddissakaṭaɱ||<br />
					na nimantanaɱ sādiyāmi.|| ||</p>

					<p class="f4">So na kumbhi-mukhā patigaṇhāmi,||<br />
					na kaḷopimukhā patigaṇhāmi,||<br />
					na eḷaka-mantaraɱ||<br />
					na daṇḍa-mantaraɱ||<br />
					na musalamantaraɱ,||<br />
					na dvinnaɱ bhuñjamānānaɱ,||<br />
					na gabbhiniyā,||<br />
					na pāyamānāya,||<br />
					na purisantaragatāya,||<br />
					na saŋkittīsu,||<br />
					na yattha sā upaṭṭhito hoti,||<br />
					na yattha makkhikā saṇḍasaṇḍacārinī,||<br />
					na macchaɱ na maɱsaɱ,||<br />
					Na suraɱ,||<br />
					na merayaɱ,||<br />
					na thusodakaɱ pivāmi.|| ||</p>

					<p class="f4">So ekāgāriko vā homi ekālopiko,||<br />
					dvā- <a id="pg78"><span class="f2 g"><b>[78]</b></span></a> gāriko vā homi dvālopiko,||<br />
					sattāgāriko vā homi sattālopiko.|| ||</p>

					<p class="f4">Ekissā pi dattiyā yāpemi,||<br />
					dvīhi pi dattīhi yāpemi,||<br />
					sattahi pi dattīhi yāpemi|| ||</p>

					<p class="f4">Ekāhikam pi āhāraɱ āhāremi,||<br />
					dvīhikam pi āhāraɱ āhāremi,||<br />
					sattāhikam pi āhāraɱ āhāremi.|| ||</p>

					<p class="f4">Iti eva-rūpaɱ addhamāsikam pi pariyāya-bhatta-bhojanānuyogam-anuyutto viharāmi.|| ||</p>

					<p class="f4">So sāka-bhakkho vā homi,||<br />
					sāmāka-bhakkho vā homi,||<br />
					nīvāra-bhakkho vā homi,||<br />
					daddula-bhakkho vā homi,||<br />
					haṭa-bhakkho vā homi,||<br />
					kaṇa-bhakkho vā homi,||<br />
					ācāma-bhakkho vā homi,||<br />
					piññā-kabhakkho vā homi,||<br />
					tiṇa-bhakkho vā homi,||<br />
					gomaya-bhakkho vā homi.|| ||</p>

					<p class="f4">Vana-mūla-phalāhāro vā yāpemi pavatta-phalabhojī.|| ||</p>

					<p class="f4">So sāṇāni pi dhāremi,||<br />
					masāṇāni pi dhāremi,||<br />
					chavadussāni pi dhāremi,||<br />
					paɱsukūlani pi dhāremi,||<br />
					tirīṭāni pi dhāremi,||<br />
					ajinam pi dhāremi,||<br />
					ajinakkhipam pi dhāremi,||<br />
					kusa-cīram pi dhāremi,||<br />
					vākacīram pi dhāremi||<br />
					Phalakacīram pi dhāremi,||<br />
					kesakam-balam pi dhāremi,||<br />
					vālakam-balam pi dhāremi,||<br />
					ulūkapakkham pi dhāremi.|| ||</p>

					<p class="f4">Kesamassulocako pi homi,||<br />
					kesa-massulocanānuyogam-anuyutto,||<br />
					ubbhaṭṭhako pi homi āsanapaṭikkhitto,||<br />
					ukkuṭiko pi homi ukkuṭikappadhānam-anuyutto,||<br />
					kaṇṭakāpassayiko pi homi kaṇṭakāpassaye seyyaɱ kappemi,||<br />
					sāyatatiyakam pi udakorohanānuyogam-anuyutto viharāmi.|| ||</p>

					<p class="f4">Iti eva-rūpaɱ aneka-vihitaɱ kāyassa ātāpana-paritāpanānuyogam-anuyutto viharāmi.|| ||</p>

					<p class="f4">Idaɱ su me Sāriputta tapassitāya hoti.|| ||</p>

					<p class="f4">44. Tatra'ssu me idaɱ Sāriputta lūkhasmiɱ hoti:|| ||</p>

					<p class="f4">Nekavassagaṇikaɱ rajojallaɱ kāye sannicitaɱ hoti papaṭikajātaɱ.|| ||</p>

					<p class="f4">Seyyathā pi Sāriputta tindukakhāṇu nekavassagaṇiko sannicito hoti papaṭikajāto,||<br />
					evam eva'ssu me Sāriputta nekavassagaṇikaɱ rajojallaɱ kāye sannicitaɱ hoti papaṭikajātaɱ.|| ||</p>

					<p class="f4">Tassa mayhaɱ Sāriputta na evaɱ hoti:|| ||</p>

					<p class="f4">Aho vatāhaɱ imaɱ rajojallaɱ pāṇinā parimajjeyyaɱ,||<br />
					aññe vā pana me imaɱ rajojallaɱ pāṇinā parimajjeyyun ti.|| ||</p>

					<p class="f4">Evam pi me Sāriputta na hoti.|| ||</p>

					<p class="f4">Idaɱ su me Sāriputta lūkhasmiɱ hoti.|| ||</p>

					<p class="f4">45. Tatra'ssu me idaɱ Sāriputta jegucchismiɱ hoti:|| ||</p>

					<p class="f4">So kho ahaɱ Sāriputta sato va abhi-k-kamāmi sato paṭikkamāmi,||<br />
					yāva udabindumhi pi me dayā pacc'upaṭṭhitā hoti:|| ||</p>

					<p class="f4">Mā'haɱ khuddake pāṇe visama-gate saŋghātaɱ āpādessan ti.|| ||</p>

					<p class="f4">Idaɱ su me Sāriputta jegucchismiɱ hoti.|| ||</p>

					<p class="f4">46. Tatra'ssu me idaɱ Sāriputta pavivittasmiɱ hoti:|| ||</p>

					<p class="f4">So <a id="pg79"><span class="f2 g"><b>[79]</b></span></a> kho ahaɱ Sāriputta aññataraɱ araññāyatanaɱ ajjhoga-hetvā viharāmi,||<br />
					yadā passāmi gopālakaɱ vā,||<br />
					pasupālakaɱ vā,||<br />
					tiṇahārakaɱ vā,||<br />
					kaṭṭhahārakaɱ vā,||<br />
					vanakammikaɱ vā,||<br />
					vanena vanaɱ,||<br />
					gahanena gahanaɱ,||<br />
					ninnena ninnaɱ,||<br />
					thalena thalaɱ papatāmi.|| ||</p>

					<p class="f4">Taɱ kissa hetu?|| ||</p>

					<p class="f4">'Mā maɱ te addasaɱsu,||<br />
					ahañ ca vā ne addasan' ti.|| ||</p>

					<p class="f4">Seyyathā pi Sāriputta āraññako migo manusse disvā,||<br />
					vanena vanaɱ,||<br />
					gahanena gahanaɱ,||<br />
					ninnena ninnaɱ,||<br />
					thalena thalaɱ papatati,||<br />
					evam eva kho ahaɱ Sāriputta yadā passāmi gopālakaɱ vā,||<br />
					pasupālakaɱ vā,||<br />
					tiṇahārakaɱ vā,||<br />
					kaṭṭhahārakaɱ vā,||<br />
					vanakammikaɱ vā,||<br />
					vanena vanaɱ,||<br />
					gahanena gahanaɱ,||<br />
					ninnena ninnaɱ,||<br />
					thalena thalaɱ papatāmi.|| ||</p>

					<p class="f4">Taɱ kissa hetu?|| ||</p>

					<p class="f4">Mā maɱ te addasaɱsu,||<br />
					ahañ ca vā ne addasanti.|| ||</p>

					<p class="f4">Idaɱ su me Sāriputta pavivittasmiɱ hoti.|| ||</p>

					<p class="f4">47. (Tatra'ssu me idaɱ Sāriputta mahāvikaṭa bhojanasmiɱ hoti:)|| ||</p>

					<p class="f4">So kho ahaɱ Sāriputta ye te goṭṭhā paṭṭhitagāvo apagatagopālā tattha catukuṇḍiko upasankamitvā yāni tāni vacchakānaɱ taruṇakānaɱ dhenupakānaɱ gomayāni,||<br />
					tāni sudaɱ āhāremi.|| ||</p>

					<p class="f4">Yāva kīvañ ca me Sāriputta sakaɱ mutta-karīsaɱ apariyādiṇṇaɱ hoti,||<br />
					sakaɱ yeva sudaɱ mutta-karīsaɱ āhāremi.|| ||</p>

					<p class="f4">Idaɱ su me Sāriputta mahāvikaṭabhojanasmiɱ hoti.|| ||</p>

					<p class="f4">48. So kho ahaɱ Sāriputta aññataraɱ bhiɱsanakaɱ vana-saṇḍaɱ ajjhogāhetvā viharāmi.|| ||</p>

					<p class="f4">Tatra sudaɱ Sāriputta bhiɱsanakassa vana-saṇḍassa bhiɱsanakatasmiɱ hoti:|| ||</p>

					<p class="f4">Yo koci avīta-rāgo taɱ vana-saṇḍaɱ pavisati yebhuyyena lo-māni haɱsanti.|| ||</p>

					<p class="f4">So kho ahaɱ Sāriputta yā tā rattiyo sītā hemantikā antaraṭṭhake himapāta-samaye,||<br />
					tathā-rūpāsu rattisu rattiɱ abbhokāse viharāmi divā vana-saṇḍe,||<br />
					gimhānaɱ pacchime māse divā abbhokāse viharāmi rattiɱ vana-saṇḍe.|| ||</p>

					<p class="f4">Api'ssu maɱ Sāriputta ayaɱ anacchariyā gāthā paṭibhāsi pubbe a-s-sutapubbā:|| ||</p>

					      <p class="f4 in2">So tatto so sīno,||<br />
							eko bhiɱsanake vane,||<br />
							Naggo na c'aggim-āsīno,||<br />
							esanā pasuto munīti.|| ||</p>

					<p class="f4">48. So kho ahaɱ Sāriputta, susāne seyyaɱ kappemi chavaṭṭhikāni upadhāya.|| ||</p>

					<p class="f4">Api'ssu maɱ Sāriputta gomaṇḍalā upasankamitvā oṭṭhubhanti pi,||<br />
					omuttenti pi,||<br />
					paɱsukena pi okiranti,||<br />
					kaṇṇasotesu pi salākaɱ pavesenti.|| ||</p>

					<p class="f4">Na kho pan'āhaɱ Sāriputta abhijānāmi tesu pāpakaɱ cittaɱ uppādetā.|| ||</p>

					<p class="f4">Idaɱ su me Sāriputta upekkhāvihārasmiɱ hoti. || ||</p>

					<p class="f4"><a id="pg80"><span class="f2 g"><b>[80]</b></span></a> 50. Santi kho pana Sāriputta eke samaṇa-brāhmaṇā evaɱ vādino evaɱ diṭṭhino:|| ||</p>

					<p class="f4">Āhārena suddhīti.|| ||</p>

					<p class="f4">Te evam āhaɱsu:|| ||</p>

					<p class="f4">Kolehi yāpemāti.|| ||</p>

					<p class="f4">Te kolam pi khādanti,||<br />
					kolacuṇṇam pi khādanti,||<br />
					kolodakam pi pivanti,||<br />
					aneka-vihitam pi kolavikatiɱ paribhuñjanti.|| ||</p>

					<p class="f4">Abhijānāmi kho pan'āhaɱ Sāriputta ekaɱ yeva kolaɱ āhāraɱ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">Mahā nūna tena samayena kolo ahosīti.|| ||</p>

					<p class="f4">Na kho pan'etaɱ Sāriputta evaɱ daṭṭhabbaɱ,||<br />
					tadā pi etaparamo yeva kolo ahosi,||<br />
					seyyathā pi etarahi.|| ||</p>

					<p class="f4">Tassa mayhaɱ Sāriputta ekaɱ yeva kolaɱ āhāraɱ āhārayato adhimattakasimānaɱ patto kāyo hoti:|| ||</p>

					<p class="f4">Seyyathā pi nāma āsītikapabbāni vā kāḷapabbāni vā,||<br />
					evam eva'ssu me aŋgapaccaŋgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaɱ,||<br />
					evam eva'ssu me ānisadaɱ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">51. So kho ahaɱ Sāriputta udaracchaviɱ parimasissāmīti piṭṭhikaṇṭakaɱ yeva parigaṇhāmi,||<br />
					piṭṭhikaṇṭakaɱ parimasissāmiti udaracchaviɱ yeva parigaṇhāmi,||<br />
					yāva'ssu me Sāriputta udaracchavi piṭṭhikaṇṭakaɱ allīnā hoti tāy'ev'appāhāratāya.|| ||</p>

					<p class="f4">So kho ahaɱ Sāriputta:|| ||</p>

					<p class="f4">Vaccaɱ vā muttaɱ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaɱ Sāriputta tam'eva kāyaɱ assāsento pāṇinā gattāni anomajjāmi,||<br />
					tassa mayhaɱ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">52. Santi kho pana Sāriputta eke samaṇa-brāhmaṇā evaɱ vādino evaɱ diṭṭhino:|| ||</p>

					<p class="f4">Āhārena suddhī ti.|| ||</p>

					<p class="f4">Te evam āhaɱsu:|| ||</p>

					<p class="f4">Muggehi yāpemāti.|| ||</p>

					<p class="f4">Te muggam pi khādanti,||<br />
					muggacuṇṇam pi khādanti,||<br />
					muggodakam pi pivanti,||<br />
					aneka-vihitam pi||<br />
					muggavikatiɱ paribhuñjanti.|| ||</p>

					<p class="f4">Abhijānāmi kho pan'āhaɱ Sāriputta ekaɱ yeva muggaɱ āhāraɱ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">Mahā nūna tena samayena muggo ahosīti.|| ||</p>

					<p class="f4">Na kho pan'etaɱ Sāriputta evaɱ daṭṭhabbaɱ.|| ||</p>

					<p class="f4">Tadāpi eta paramoyeva muggo ahosi,||<br />
					seyyathā pi etarahi.|| ||</p>

					<p class="f4">Tassa mayhaɱ Sāriputta ekaɱ yeva kolaɱ āhāraɱ āhārayato adhimattakasimānaɱ patto kāyo hoti:|| ||</p>

					<p class="f4">Seyyathā pi nāma āsītikapabbāni vā kāḷapabbāni vā,||<br />
					evam eva'ssu me aŋgapaccaŋgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaɱ,||<br />
					evam eva'ssu me ānisadaɱ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">So kho ahaɱ Sāriputta udaracchaviɱ parimasissāmīti piṭṭhikaṇṭakaɱ yeva parigaṇhāmi,||<br />
					piṭṭhikaṇṭakaɱ parimasissāmiti udaracchaviɱ yeva parigaṇhāmi,||<br />
					yāva'ssu me Sāriputta udaracchavi piṭṭhikaṇṭakaɱ allīnā hoti tāy'ev'appāhāratāya.|| ||</p>

					<p class="f4">So kho ahaɱ Sāriputta:|| ||</p>

					<p class="f4">Vaccaɱ vā muttaɱ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaɱ Sāriputta tam'eva kāyaɱ assāsento pāṇinā gattāni anomajjāmi,||<br />
					tassa mayhaɱ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">Āhārena suddhīti.|| ||</p>

					<p class="f4">Te evam āhaɱsu:|| ||</p>

					<p class="f4">Tilehi yāpemāti.|| ||</p>

					<p class="f4">Te tilam pi khādanti,||<br />
					tilacuṇṇam pi khādanti,||<br />
					tilokam pi pivanti,||<br />
					aneka-vihitam pi||<br />
					tilehivikatiɱ paribhuñjanti.|| ||</p>

					<p class="f4">Abhijānāmi kho pan'āhaɱ Sāriputta ekaɱ yeva tilaɱ āhāraɱ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">Mahā nūna tena samayena tilo ahosīti.|| ||</p>

					<p class="f4">Na kho pan'etaɱ Sāriputta evaɱ daṭṭhabbaɱ.|| ||</p>

					<p class="f4">Tadāpi eta paramoyeva tilo ahosi,||<br />
					seyyathā pi etarahi|| ||</p>

					<p class="f4">Tassa mayhaɱ Sāriputta ekaɱ yeva kolaɱ āhāraɱ āhārayato adhimattakasimānaɱ patto kāyo hoti:|| ||</p>

					<p class="f4">Seyyathā pi nāma āsītikapabbāni vā kāḷapabbāni vā,||<br />
					evam eva'ssu me aŋgapaccaŋgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaɱ,||<br />
					evam eva'ssu me ānisadaɱ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">So kho ahaɱ Sāriputta udaracchaviɱ parimasissāmīti piṭṭhikaṇṭakaɱ yeva parigaṇhāmi,||<br />
					piṭṭhikaṇṭakaɱ parimasissāmiti udaracchaviɱ yeva parigaṇhāmi,||<br />
					yāva'ssu me Sāriputta udaracchavi piṭṭhikaṇṭakaɱ allīnā hoti tāy'ev'appāhāratāya.|| ||</p>

					<p class="f4">So kho ahaɱ Sāriputta:|| ||</p>

					<p class="f4">Vaccaɱ vā muttaɱ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaɱ Sāriputta tam'eva kāyaɱ assāsento pāṇinā gattāni anomajjāmi,||<br />
					tassa mayhaɱ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">Āhārena suddhīti.|| ||</p>

					<p class="f4">Te evam āhaɱsu:|| ||</p>

					<p class="f4">Taṇḍulehi yāpemāti.|| ||</p>

					<p class="f4">Te taṇḍulam pi khādanti,||<br />
					taṇḍulacuṇṇam pi khādanti,||<br />
					<a id="pg81"><span class="f2 g"><b>[81]</b></span></a> taṇḍulodakam pi pivanti,||<br />
					aneka-vihitam pi||<br />
					taṇḍulavikatiɱ paribhuñjanti.|| ||</p>

					<p class="f4">Abhijānāmi kho pan'āhaɱ Sāriputta ekaɱ yeva taṇḍulaɱ āhāraɱ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">Mahā nūna tena samayena taṇḍulo ahosīti.|| ||</p>

					<p class="f4">Na kho pan'etaɱ Sāriputta evaɱ daṭṭhabbaɱ.|| ||</p>

					<p class="f4">Tadāpi eta paramoyeva taṇḍulo ahosi,||<br />
					seyyathā pi etarahi.|| ||</p>

					<p class="f4">Tassa mayhaɱ Sāriputta ekaɱ yeva kolaɱ āhāraɱ āhārayato adhimattakasimānaɱ patto kāyo hoti:|| ||</p>

					<p class="f4">Seyyathā pi nāma āsītikapabbāni vā kāḷapabbāni vā,||<br />
					evam eva'ssu me aŋgapaccaŋgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaɱ,||<br />
					evam eva'ssu me ānisadaɱ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">So kho ahaɱ Sāriputta udaracchaviɱ parimasissāmīti piṭṭhikaṇṭakaɱ yeva parigaṇhāmi,||<br />
					piṭṭhikaṇṭakaɱ parimasissāmiti udaracchaviɱ yeva parigaṇhāmi,||<br />
					yāva'ssu me Sāriputta udaracchavi piṭṭhikaṇṭakaɱ allīnā hoti tāy'ev'appāhāratāya.|| ||</p>

					<p class="f4">So kho ahaɱ Sāriputta:|| ||</p>

					<p class="f4">Vaccaɱ vā muttaɱ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaɱ Sāriputta tam'eva kāyaɱ assāsento pāṇinā gattāni anomajjāmi,||<br />
					tassa mayhaɱ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p class="f4">54. Tāyapi kho ahaɱ Sāriputta iriyāya tāya paṭipadāya tāya dukkarakārikāya nājjhagamaɱ uttarim manussa-dhammā alam-ariya-ñāṇa-dassanavisesaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Imissā yeva ariyāya paññāya anadhigamā yā'yaɱ ariyā paññā adhigatā ariyā niyyānikā niyyāti takkarassa sammā dukkha-k-khayāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">55. Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">Saɱsārena suddhīti.|| ||</p>

					<p class="f4">Na kho pana so Sāriputta saɱsāro sulabharūpo yo mayā <a id="pg82"><span class="f2 g"><b>[82]</b></span></a> asaɱsaritapubbo iminā dīghena addhunā,||<br />
					aññatra Suddhāvāsehi devehi.|| ||</p>

					<p class="f4">Suddhāvāse c'āhaɱ Sāriputta deve saɱsareyyaɱ,||<br />
					na-y-imaɱ lokaɱ punar-āgaccheyyaɱ.|| ||</p>

					<p class="f4">56. Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">'Upapattiyā suddhī' ti.|| ||</p>

					<p class="f4">Na kho pana sā Sāriputta upapatti sulabha-rūpā yā mayā anupapannapubbā iminā dīghena addhunā,||<br />
					aññatra Suddhāvāsehi devehi.|| ||</p>

					<p class="f4">Suddhāvāse c'āhaɱ Sāriputta deve upapa-j-jeyyaɱ,||<br />
					na-y-imaɱ lokaɱ punar-āgaccheyyaɱ.|| ||</p>

					<p class="f4">57. Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">'Āvāsena suddhī' ti.|| ||</p>

					<p class="f4">Na kho pana so Sāriputta āvāso sulabharūpo yo mayā anāvutthapubbo iminā dīghena addhunā,||<br />
					aññatra Suddhāvāsehi devehi.|| ||</p>

					<p class="f4">Suddhāvāse c'āhaɱ Sāriputta deve vaseyyaɱ,||<br />
					na-y-imaɱ lokaɱ punar-āgaccheyyaɱ.|| ||</p>

					<p class="f4">58. Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">'Yaññena suddhī' ti.|| ||</p>

					<p class="f4">Na kho paneso Sāriputta yañño sulabharūpo yo mayā ayiṭṭhapubbo iminā dīghena addhunā,||<br />
					tañ ca kho raññā'va satā khattiyena muddhā-vasittena,||<br />
					brāhmaṇena vā mahāsālena.|| ||</p>

					<p class="f4">59. Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">'Aggiparicariyāya suddhī' ti.|| ||</p>

					<p class="f4">Na kho paneso Sāriputta aggi sulabharūpo yo mayā apariciṇṇapubbo iminā dīghena addhunā,||<br />
					tañ ca kho raññā'va satā khattiyena muddhā-vasittena,||<br />
					brāhmaṇena vā mahāsālena.|| ||</p>

					<p class="f4">60. Santi kho pana Sāriputta eke samaṇa-brāhmaṇā evaɱ-vādino evaɱ diṭṭhino:|| ||</p>

					<p class="f4">'Yāvad'evāyaɱ bhavaɱ puriso daharo hoti yuvā susu kāḷakeso bhadrena yobbanena samannāgato paṭhamena vayasā,||<br />
					tāvad'eva paramena paññāveyyattiyena samannāgato hoti.|| ||</p>

					<p class="f4">Yato ca kho ayaɱ bhavaɱ puriso jiṇṇo hoti vuddho mahallako addhagato vayo anuppatto.|| ||</p>

					<p class="f4">Āsītiko vā nāvutiko vā vassa-satiko vā jātiyā,||<br />
					atha tamhā paññāveyyattiyā parihāyatī' ti.|| ||</p>

					<p class="f4">Na kho pan'etaɱ Sāriputta evaɱ daṭṭhabbaɱ.|| ||</p>

					<p class="f4">Ahaɱ kho pana Sāriputta etarahi jiṇṇo vuddho mahallako addhagato vayo anuppatto,||<br />
					āsītiko me vayo vattati.|| ||</p>

					<p class="f4">61. Idha me assu Sāriputta cattāro sāvakā vassa-satāyukā vassa-satajīvino paramāya satiyā ca gatiyā ca dhitiyā ca samannāgatā paramena ca paññāveyyattiyena.|| ||</p>

					<p class="f4">Seyyathā pi Sāriputta daḷha-dhammo dhanuggāho sikkhito katahattho katupāsano lahukena asanena appakasiren'eva tiriyaɱ tālacchāyaɱ atipāteyya,||<br />
					evaɱ adhimattasatimanto evaɱ adhimattagatimanto <a id="pg83"><span class="f2 g"><b>[83]</b></span></a> evaɱ adhimattadhitimanto evaɱ paramena paññāveyyattiyena samannāgatā.|| ||</p>

					<p class="f4">Te maɱ catunnaɱ sati-paṭṭhānānaɱ upādāy'upādāya pañhaɱ puccheyyuɱ.</p>

					<p class="f4">Puṭṭho puṭṭho c'āhaɱ tesaɱ vyākareyyaɱ||<br />
					vyākatañ ca me vyākato dhāreyyuɱ||<br />
					na ca maɱ dutiyakaɱ uttariɱ paṭipuccheyyuɱ,||<br />
					aññatra asita-pīta-khāyita-sāyitā,||<br />
					aññatra uccāra-passāva-kammā,||<br />
					aññatra niddā-kilamatha-paṭivinodanā.|| ||</p>

					<p class="f4">Apariyādiṇṇā yev'assa Sāriputta Tathāgatassa Dhamma-desanā,||<br />
					apariyādiṇṇaɱ yev'assa Tathāgatassa dhammapada-byañjanaɱ,||<br />
					apariyādiṇṇaɱ yev'assa Tathāgatassa pañhapaṭibhānaɱ,||<br />
					atha me te cattāro sāvakā vassa-satāyukā vassa-satajīvino vassa-satassa accayena kālaɱ kareyyuɱ.|| ||</p>

					<p class="f4">Mañcakena ce pi maɱ Sāriputta pariharissatha n'ev'atthi Tathāgatassa paññāveyyattiyassa aññathattaɱ.|| ||</p>

					<p class="f4">62. Yaɱ kho taɱ Sāriputta sammā vadamāno vadeyya:|| ||</p>

					<p class="f4">Asammohadhammo satto loke upapanno bahu-jana-hitāya bahu-jana-sukhāya lokānukampakāya atthāya hitāya sukhāya deva-manussānan ti,||<br />
					mam-eva taɱ sammā vadamāno vadeyya:|| ||</p>

					<p class="f4">Asammohadhammo satto loke upapanno bahu-jana-hitāya bahu-jana-sukhāya lokānukampakāya atthāya hitāya sukhāya deva-manussānan ti.|| ||</p>

					<p class="f4">63. Tena kho pana samayen'āyasmā Nāgasamālo Bhagavato piṭṭhito ṭhito hoti Bhagavantaɱ vījayamāno.|| ||</p>

					<p class="f4">Atha kho āyasmā Nāgasamālo Bhagavantaɱ etad avoca:|| ||</p>

					<p class="f4">"Acchariyaɱ bhante, abbhutaɱ bhante.|| ||</p>

					<p class="f4">Api ca me bhante imaɱ dhamma-pariyā'yaɱ sutvā lo-māni haṭṭhāni.|| ||</p>

					<p class="f4">Ko nāmo ayaɱ bhante dhamma-pariyāyo" ti?|| ||</p>

					<p class="f4">Tasmā ti ha tvaɱ Nāgasamāla imaɱ dhamma-pariyā'yaɱ Lomahaɱsanapariyāyo t'veva naɱ dhārehīti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Nāgasamālo Bhagavato bhāsitaɱ abhinandīti.</p>

					<p class="f4 ctr">Mahāsīha-nādasuttaɱ dutiyaɱ.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>