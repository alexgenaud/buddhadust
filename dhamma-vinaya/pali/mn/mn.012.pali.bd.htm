<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya Sutta 12. A bhikkhu who left the order is going around saying that there is nothing extraordinary about Gotama or his doctrine. Gotama, hearing of this person's opinion replies with a wide-raṇging rebuttal listing the wonderous aspects of his awakening and the scope of his knowledge." />
<title>MN 12: Mahā Sīhanāda Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p12">Sutta 12</a></h4>

					<h1>Mahā Sīhanāda Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg68"><span class="f2 g"><b>[68]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.012.chlm.sbb.htm#p1">chlm</a>][<a href="../../../dhamma-vinaya/pts/mn/mn.012.horn.pts.htm#p1">pts</a>][<a href="../../../dhamma-vinaya/wp/mn/mn.012.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.012.upal.mnl.htm#p1">upal</a>][<a href="../../../dhamma-vinaya/ati/mn/mn.012.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati||<br />
					bahinagare avarapure vana-saṇḍe.|| ||</p>

					<p class="f4">Tena kho pana samayena Sunakkhatto Licchavi-putto||<br />
					acira-pakkanto hoti||<br />
					imasmā Dhamma-Vinayā.|| ||</p>

					<p class="f4">So Vesāliyaṃ parisatiṃ||<br />
					etaṃ vācaṃ bhāsati:|| ||</p>

					<p class="f4">"N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ||<br />
					yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā" ti.|| ||</p>

					<p class="f4"><span class="f3">[<a id="p2">2</a>]</span> Atha kho āyasmā Sāriputto||<br />
					pubbaṇha-samayaṃ nivāsetvā||<br />
					patta-cīvaraṃ ādāya||<br />
					Vesāliṃ piṇḍāya pāvisi.|| ||</p>

					<p class="f4">Assosi kho āyasmā Sāriputto||<br />
					Sunakkhattassa Licchavi-puttassa Vesāliyaṃ parisatiṃ||<br />
					evaṃ vācaṃ bhāsa-mānassa:|| ||</p>

					<p class="f4">"N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ||<br />
					yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā" ti.|| ||</p>

					<p class="f4"><span class="f3">[<a id="p3">3</a>]</span> Atha kho āyasmā Sāriputto||<br />
					Vesāliyaṃ piṇḍāya||<br />
					caritvā pacchā-bhattaṃ||<br />
					piṇḍa-pāta-paṭikkanto||<br />
					yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					āyasmā Sāriputto Bhagavantaṃ etad avoca:|| ||</p>

					<p class="f4">"Sunakkhatto bhante Licchavi-putto||<br />
					acira-pakkanto imasmā Dhamma-Vinayā,||<br />
					so Vesāliyaṃ parisatiṃ||<br />
					evaṃ vācaṃ bhāsati:|| ||</p>

					<p class="f4">'N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ||<br />
					yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā' ti" ti.|| ||</p>

					<p class="f4"><span class="f3">[<a id="p4">4</a>]</span> "Kodhano Sāriputta Sunakkhatto mogha-puriso.|| ||</p>

					<p class="f4">Kodhā ca pan'assa esā vācā bhāsitā.|| ||</p>

					<p class="f4">'Avaṇṇaṃ bhāsissāmī' ti.|| ||</p>

					<p class="f4">So Sāriputta Sunakkhatto mogha-puriso||<br />
					vaṇṇaṃ yeva Tathāgatassa <a id="pg69"><span class="f2 g"><b>[69]</b></span></a> bhāsati.|| ||</p>

					<p class="f4">Vaṇṇo h'eso Sāriputta Tathāgatassa,||<br />
					yo evaṃ vadeyya:|| ||</p>

					<p class="f4">'Yassa ca khvāssa atthāya dhammo desito,||<br />
					so niyyāti takkarassa sammā dukkha-k-khayāyā' ti.|| ||</p>

					<p class="f4"><span class="f3">[<a id="p5">5</a>]</span> Ayam pi hi nāma Sāriputta,||<br />
					Sunakkhattassa mogha-purisassa||<br />
					mayi dhamm'anvayo na bhavissati:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho Bhagavā' ti.|| ||</p>

					<p class="f4"><span class="f3">[<a id="p6">6</a>]</span> Ayam pi hi nāma Sāriputta||<br />
					Sunakkhattassa mogha-purisassa||<br />
					mayi dhamm'anvayo na bhavissati:|| ||</p>

					<p class="f4">'Iti pi so Bhagavā aneka-vihitaṃ||<br />
					iddhi-vidhaṃ pacc'anubhoti:|| ||</p>

					<p class="f4">Eko pi hutvā bahudhā assaṃ,||<br />
					bahudhā pi hutvā eko assaṃ,||<br />
					ā-vībhāvaṃ||<br />
					tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbataṃ||<br />
					asajja-māno gacchati||<br />
					seyyathā pi ākāse,||<br />
					paṭhaviyā pi ummujjani-mujjaṃ karoti||<br />
					seyyathā pi udake,||<br />
					udake pi abhijja-māne gacchati||<br />
					seyyathā pi paṭhaviyaṃ,||<br />
					ākāse pi pallaṇkena kamati||<br />
					seyyathā pi pakkhī sakuṇo,||<br />
					ime pi candima-suriye||<br />
					evaṃ mahiddhike||<br />
					evaṃ mah-ā-nubhāve pāṇinā||<br />
					parimaseyyaṃ||<br />
					parimajjeyyaṃ,||<br />
					yāva Brahma-lokā pi kāyena vasaṃ vattetī' ti.</p>

					<p class="f4"><span class="f3">[<a id="p7">7</a>]</span> Ayam pi hi nāma Sāriputta,||<br />
					Sunakkhattassa mogha-purisassa||<br />
					mayi dhamm'anvayo na bhavissati:|| ||</p>

					<p class="f4">'Iti pi so Bhagavā dibbāya sota-dhātuyā||<br />
					visuddhāya atikkanta-mānusikāya||<br />
					ubho sadde suṇāti||<br />
					dibbe ca||<br />
					mānuse ca||<br />
					ye dūre santike cā' ti.|| ||</p>

					<p class="f4"><span class="f3">[<a id="p8">8</a>]</span> Ayam pi hi nāma Sāriputta,||<br />
					Sunakkhattassa mogha-purisassa||<br />
					mayi dhamm'anvayo na bhavissati:|| ||</p>

					<p class="f4">"Iti pi so Bhagavā para-sattāṇaṃ||<br />
					para-puggalānaṃ||<br />
					cetasā ceto paricca pajānāti:|| ||</p>

					<p class="f4">Sarāgaṃ vā cittaṃ,||<br />
					'Sarāgaṃ cittan' ti pajānāti;||<br />
					vīta-rāgaṃ vā cittaṃ,||<br />
					'Vīta-rāgaṃ cittan' ti pajānāti;||<br />
					sadosaṃ vā cittaṃ,||<br />
					'Sadosaṃ cittan' ti pajānāti;||<br />
					vīta-dosaṃ vā cittaṃ,||<br />
					'Vīta-dosaṃ cittan' ti pajānāti;||<br />
					samohaṃ vā cittaṃ,||<br />
					'Samohaṃ cittan' ti pajānāti;||<br />
					vīta-mohaṃ vā cittaṃ,||<br />
					'Vīta-mohaṃ cittan' ti pajānāti; -||<br />
					saṇkhittaṃ vā cittaṃ,||<br />
					'Saṇkhittaṃ cittan' ti pajānāti;||<br />
					vikkhittaṃ vā cittaṃ,||<br />
					'Vikkhittaṃ cittan' ti pajānāti;||<br />
					mahaggataṃ vā cittaṃ,||<br />
					'Mahaggataṃ cittan' ti pajānāti;||<br />
					amahaggataṃ vā cittaṃ,||<br />
					'Amahaggataṃ cittan' ti pajānāti;||<br />
					sa-uttaraṃ vā cittaṃ,||<br />
					'Sa-uttaraṃ cittan' ti pajānāti;||<br />
					anuttaraṃ vā cittaṃ,||<br />
					'Anuttaraṃ cittan' ti pajānāti;||<br />
					samāhitaṃ vā cittaṃ,||<br />
					samā- <a id="pg35"><span class="f2 g"><b>[35]</b></span></a> 'Hitaṃ cittan' ti pajānāti;||<br />
					asamāhitaṃ vā cittaṃ,||<br />
					'Asamāhitaṃ cittan' ti pajānāti;||<br />
					vimuttaṃ vā cittaṃ,||<br />
					'Vimuttaṃ cittan' ti pajānāti;||<br />
					avimuttaṃ vā cittaṃ,||<br />
					'Avimuttaṃ cittan' ti pajānāti" ti.</p>

					<p class="f4"><span class="f3">[<a id="p9">9</a>]</span> Dasa kho pan'imāni Sāriputta||<br />
					Tathāgatassa Tathāgata-balāni||<br />
					yehi balehi samannāgato Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">Katamāni dasa?|| ||</p>

					<p class="f4"><span class="f2"><i>[1]</i></span> Idha Sāriputta, Tathāgato||<br />
					ṭhānañ ca ṭhānato||<br />
					aṭṭhānañ ca aṭṭhānato||<br />
					yathā-bhūtaṃ pajānāti.|| ||</p>

					<p class="f4">Yam pi Sāriputta, Tathāgato||<br />
					ṭhānañ ca ṭhānato||<br />
					aṭṭhānañ ca aṭṭhānato||<br />
					yathā-bhūtaṃ pajānāti,||<br />
					idam pi Sāriputta, Tathā- <a id="pg70"><span class="f2 g"><b>[70]</b></span></a> gatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[2]</i></span> Puna ca paraṃ Sāriputta, Tathāgato||<br />
					atītān-ā-gata-pacc'uppannānaṃ||<br />
					kamma-samā-dānānaṃ||<br />
					ṭhānaso hetuso vipākaṃ||<br />
					yathā-bhūtaṃ pajānāti.|| ||</p>

					<p class="f4">Yam pi Sāriputta, Tathāgato||<br />
					atītān-ā-gata-pacc'uppannānaṃ||<br />
					kamma-samā-dānānaṃ||<br />
					ṭhānaso hetuso vipākaṃ||<br />
					yathā-bhūtaṃ pajānāti,||<br />
					idam pi Sāriputta, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[3]</i></span> Puna ca paraṃ Sāriputta, Tathāgato||<br />
					sabbattha-gāminiṃ paṭipadaṃ||<br />
					yathā-bhūtaṃ pajānāti.|| ||</p>

					<p class="f4">Yam pi Sāriputta, Tathāgato||<br />
					sabbattha-gāminiṃ paṭipadaṃ||<br />
					yathā-bhūtaṃ pajānāti,||<br />
					idam pi Sāriputta, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[4]</i></span> Puna ca paraṃ Sāriputta, Tathāgato aneka-dhātu-nānā-dhātu-lokaṃ||<br />
					yathā-bhūtaṃ pajānāti.|| ||</p>

					<p class="f4">Yam pi Sāriputta, Tathāgato||<br />
					aneka-dhātu-nānā-dhātu-lokaṃ||<br />
					yathā-bhūtaṃ pajānāti,||<br />
					idam pi Sāriputta, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[5]</i></span> Puna ca paraṃ Sāriputta, Tathāgato||<br />
					sattāṇaṃ nān-ā-dhimutti-kataṃ||<br />
					yathā-bhūtaṃ pajānāti.|| ||</p>

					<p class="f4">Yam pi Sāriputta Tathāgato||<br />
					sattāṇaṃ nān-ā-dhimutti-kataṃ||<br />
					yathā-bhūtaṃ pajānāti,||<br />
					idam pi Sāriputta, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[6]</i></span> Puna ca paraṃ Sāriputta, Tathāgato||<br />
					para-sattāṇaṃ||<br />
					para-puggalānaṃ||<br />
					indriya-paro-pariyattaṃ||<br />
					yathā-bhūtaṃ pajānāti.|| ||</p>

					<p class="f4">Yam pi Sāriputta Tathāgato||<br />
					para-sattāṇaṃ||<br />
					para-puggalānaṃ||<br />
					indriya-paro-pariyattaṃ||<br />
					yathā-bhūtaṃ pajānāti,||<br />
					idam pi Sāriputta, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[7]</i></span> Puna ca paraṃ Sāriputta, Tathāgato||<br />
					jhāna-vimokkha-samādhi-samāpattīnaṃ||<br />
					saṇkilesaṃ,||<br />
					vodānaṃ,||<br />
					vuṭṭhānaṃ,||<br />
					yathā-bhūtaṃ pajānāti.|| ||</p>

					<p class="f4">Yam pi Sāriputta, Tathāgato||<br />
					jhāna-vimokkha-samādhi-samāpattīnaṃ||<br />
					saṇkilesaṃ,||<br />
					vodānaṃ,||<br />
					vuṭṭhānaṃ,||<br />
					yathā-bhūtaṃ pajānāti,||<br />
					idam pi Sāriputta, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[8]</i></span> Puna ca paraṃ Sāriputta, Tathāgato||<br />
					aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi,||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe —|| ||</p>

					<p class="f4">'Amutr'āsiṃ evaṃ nāmo,||<br />
					evaṃ gotto,||<br />
					evaṃ vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto,||<br />
					so tato cuto amutra upapādiṃ.|| ||</p>

					<p class="f4">Tatrāp'āsiṃ evaṃ nāmo,||<br />
					evaṃ gotto,||<br />
					evaṃ vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Yam pi Sāriputta, Tathāgato||<br />
					aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi||<br />
					jāti-sahassam pi||<br />
					jāti-sata-sahassam pi,||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe:|| ||</p>

					<p class="f4">'Amutr'āsiṃ evaṃ nāmo,||<br />
					evaṃ gotto,||<br />
					evaṃ vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto,||<br />
					so tato cuto amutra upapādiṃ.|| ||</p>

					<p class="f4">Tatrāp'āsiṃ evaṃ nāmo,||<br />
					evaṃ gotto,||<br />
					evaṃ vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Idam pi Sāriputta,||<br />
					Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[9]</i></span> Puna ca paraṃ Sāriputta, Tathāgato||<br />
					dibbena cakkhunā visuddhena||<br />
					atikkanta-mānusakena||<br />
					satte passati:|| ||</p>

					<p class="f4">Cavamāne upapajjamāne||<br />
					hīne||<br />
					paṇīte||<br />
					suvaṇṇe||<br />
					dubbaṇṇe||<br />
					sugate||<br />
					duggate.|| ||</p>

					<p class="f4">Yathā kamm'ūpage satte pajānāti:|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā||<br />
					micchā-diṭṭhikā||<br />
					micchā-diṭṭhi-kamma-samā-dānā,||<br />
					te kāyassa <a id="pg71"><span class="f2 g"><b>[71]</b></span></a> bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā|| ||</p>

					<p class="f4">Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā||<br />
					sammā-diṭṭhikā||<br />
					sammā-diṭṭhi-kamma-samā-dānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannā" ti.|| ||</p>

					<p class="f4">Iti dibbena cakkhunā||<br />
					visuddhena atikkanta-mānusakena||<br />
					satte passati||<br />
					cavamāne uppajjamāne,||<br />
					hīne||<br />
					paṇīte||<br />
					suvaṇṇe||<br />
					dubbaṇṇe||<br />
					sugate||<br />
					duggate.</p>

					<p class="f4">Yathā-kamm'ūpage satte pajānāti.|| ||</p>

					<p class="f4">Yam pi Sāriputta,||<br />
					Tathāgato dibbena cakkhunā||<br />
					visuddhena atikkanta-mānusakena||<br />
					satte passati:|| ||</p>

					<p class="f4">Cavamāne upapajjamāne||<br />
					hīne||<br />
					paṇīte||<br />
					suvaṇṇe||<br />
					dubbaṇṇe||<br />
					sugate||<br />
					duggate.|| ||</p>

					<p class="f4">Yathā kamm'ūpage satte pajānāti:|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā||<br />
					micchā-diṭṭhikā||<br />
					micchā-diṭṭhi-kamma-samā-dānā,||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā|| ||</p>

					<p class="f4">Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā||<br />
					sammā-diṭṭhikā||<br />
					sammā-diṭṭhi-kamma-samā-dānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannā" ti.|| ||</p>

					<p class="f4">Iti dibbena cakkhunā||<br />
					visuddhena atikkanta-mānusakena||<br />
					satte passati||<br />
					cavamāne uppajjamāne,||<br />
					hīne||<br />
					paṇīte||<br />
					suvaṇṇe||<br />
					dubbaṇṇe||<br />
					sugate||<br />
					duggate.|| ||</p>

					<p class="f4">Yathā-kamm'ūpage satte pajānāti:||<br />
					idam pi Sāriputta,||<br />
					Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f2"><i>[10]</i></span> Puna ca paraṃ Sāriputta Tathāgato||<br />
					āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharati.|| ||</p>

					<p class="f4">Yam pi Sāriputta Tathāgato||<br />
					āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharati,||<br />
					idam pi Sāriputta, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><span class="f3">[<a id="p10">10</a>]</span> Imāni kho Sāriputta dasa Tathāgatassa Tathāgata-balāni,||<br />
					yehi balehi samannāgato Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti. || ||</p>

					<p class="f4"><span class="f3">[<a id="p11">11</a>]</span> Yo kho maṃ Sāriputta||<br />
					evaṃ jānantaṃ||<br />
					evaṃ passantaṃ||<br />
					evaṃ vadeyya:|| ||</p>

					<p class="f4">'N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ' ti,"||<br />
					taṃ Sāriputta vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.|| ||</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaṃ ārādheyya,||<br />
					evaṃ sampadam idaṃ Sāriputta vadāmi:|| ||</p>

					<p class="f4">Taṃ vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.|| ||</p>

					<p class="f4"><span class="f3">[<a id="p12">12</a>]</span> Cattār'imāni Sāriputta Tathāgatassa vesārajjāni||<br />
					yehi vesārajjehi samannāgato Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					Brahma-cakkaṃ pavatteti.|| ||</p>

					<p class="f4">Katamāni cattāri?|| ||</p>

					<p class="f4"><span class="f2"><i>[1]</i></span> 'Sammā Sambuddhassa te paṭijānato||<br />
					ime dhammā anabhi-sambuddhā' ti.|| ||</p>

					<p class="f4">Tatra vata maṃ samaṇo vā||<br />
					brāhmaṇo vā||<br />
					devo vā||<br />
					Māro vā||<br />
					Brahmā vā||<br />
					koci vā lokasmiṃ||<br />
					<a id="pg72"><span class="f2 g"><b>[72]</b></span></a> saha dhammena paṭicodessat-ī-ti||<br />
					nimittam-etaṃ Sāriputta||<br />
					na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f2"><i>[2]</i></span> 'Khīṇ'āsavassa te paṭijānato||<br />
					ime āsavā apari-k-khīṇā' ti.|| ||</p>

					<p class="f4">Tatra vata maṃ samaṇo vā||<br />
					brāhmaṇo vā||<br />
					devo vā||<br />
					Māro vā||<br />
					Brahmā vā||<br />
					koci vā lokasmiṃ||<br />
					saha dhammena paṭicodessat-ī-ti||<br />
					nimittame etaṃ Sāriputta||<br />
					na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f2"><i>[3]</i></span> 'Ye kho pana te antarāyikā dhammā vuttā te paṭisevato nālaṃ antarāyāyā' ti.|| ||</p>

					<p class="f4">Tatra vata maṃ samaṇo vā||<br />
					brāhmaṇo vā||<br />
					devo vā||<br />
					Māro vā||<br />
					Brahmā vā||<br />
					koci vā lokasmiṃ||<br />
					saha dhammena paṭicodessat-ī-ti||<br />
					nimittame etaṃ Sāriputta||<br />
					na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f2"><i>[4]</i></span> "Yassa kho pana te atthāya dhammo desito so na niyyāti takkarassa sammā dukkha-k-khayāyā" ti.|| ||</p>

					<p class="f4">Tatra vata maṃ samaṇo vā||<br />
					brāhmaṇo vā||<br />
					devo vā||<br />
					Māro vā||<br />
					Brahmā vā||<br />
					koci vā lokasmiṃ||<br />
					saha dhammena paṭicodessat-ī-ti||<br />
					nimittame etaṃ Sāriputta||<br />
					na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p13">13</a>]</span> Imāni kho Sāriputta cattāri Tathāgatassa vesārajjāni||<br />
					yehi vesārajjehi samannāgato Tathāgato||<br />
					āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">Yo kho maṃ Sāriputta||<br />
					evaṃ jānantaṃ||<br />
					evaṃ passantaṃ||<br />
					evaṃ vadeyya:|| ||</p>

					<p class="f4">'N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ' ti,|| ||</p>

					<p class="f4">taṃ Sāriputta vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaṃ ārādheyya,||<br />
					evaṃ sampadam idaṃ Sāriputta vadāmi:|| ||</p>

					<p class="f4">Taṃ vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p14">14</a>]</span> Aṭṭha kho imā Sāriputta parisā.|| ||</p>

					<p class="f4">Katamā aṭṭha?|| ||</p>

					<p class="f4"><span class="f2"><i>[1]</i></span> Khattiyaparisā||<br />
					<span class="f2"><i>[2]</i></span> brāhmaṇa-parisā||<br />
					<span class="f2"><i>[3]</i></span> gahapati-parisā||<br />
					<span class="f2"><i>[4]</i></span> samaṇa-parisā||<br />
					<span class="f2"><i>[5]</i></span> Cātu-m-mahārājika-parisā||<br />
					<span class="f2"><i>[6]</i></span> Tāvatiṃsa-parisā||<br />
					<span class="f2"><i>[7]</i></span> Māra-parisā||<br />
					<span class="f2"><i>[8]</i></span> Brahma-parisā.|| ||</p>

					<p class="f4">Imā kho Sāriputta aṭṭha parisā.|| ||</p>

					<p class="f4">Imehi kho Sāriputta||<br />
					catūhi vesārajjehi samannāgato Tathāgato||<br />
					imā aṭṭha parisā upasaṇkamati ajjho-gāhati.|| ||</p>

					<p class="f4"><span class="f3">[<a id="p15">15</a>]</span> Abhijānāmi kho panāhaṃ Sāriputta||<br />
					aneka-sataṃ khattiya-parisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					etaṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p16">16</a>]</span> Abhijānāmi kho panāhaṃ Sāriputta||<br />
					aneka-sataṃ brāhmaṇa-parisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					taṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p17">17</a>]</span> Abhijānāmi kho panāhaṃ Sāriputta||<br />
					aneka-sataṃ gahapati-parisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					taṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p18">18</a>]</span> Abhijānāmi kho panāhaṃ Sāriputta||<br />
					aneka-sataṃ samaṇa-parisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					taṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p19">19</a>]</span> Abhijānāmi kho panāhaṃ Sāriputta||<br />
					aneka-sataṃ Cātu-m-mahārājika-parisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					taṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p20">20</a>]</span> Abhijānāmi kho panāhaṃ Sāriputta||<br />
					aneka-sataṃ Tāvatiṃsaparisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					taṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p21">21</a>]</span> Abhijānāmi kho panāhaṃ Sāriputta||<br />
					aneka-sataṃ Māraparisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					taṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					vesārajja-p-patto viharāmi.|| ||</p>

					<p class="f4"><span class="f3">[<a id="p22">22</a>]</span> Abhijānāmi kho panāhaṃ Sāriputta||<br />
					aneka-sataṃ Brahma-parisaṃ upasaṇkamitā,||<br />
					tatra pi mayā sannisinna-pubbañ c'eva||<br />
					sallapita-pubbañ ca||<br />
					sākacachā ca samāpajjita-pubbā.|| ||</p>

					<p class="f4">Tatra vata maṃ bhayaṃ vā||<br />
					sārajjaṃ vā||<br />
					okkamissat-ī-ti nimittame||<br />
					taṃ Sāriputta na samanupassāmi.|| ||</p>

					<p class="f4">Etam p'ahaṃ Sāriputta nimittaṃ asamanupassanto||<br />
					khema-p-patto||<br />
					abhaya-p-patto||<br />
					<a id="pg73"><span class="f2 g"><b>[73]</b></span></a> vesārajja-p-patto viharāmi.|| ||</p>

					<p class="f4"><span class="f3">[<a id="p23">23</a>]</span> Yo kho maṃ Sāriputta||<br />
					evaṃ jānantaṃ||<br />
					evaṃ passantaṃ||<br />
					evaṃ vadeyya:|| ||</p>

					<p class="f4">'N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ' ti,|| ||</p>

					<p class="f4">taṃ Sāriputta vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaṃ ārādheyya,||<br />
					evaṃ sampadam idaṃ Sāriputta vadāmi:|| ||</p>

					<p class="f4">Taṃ vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p24">24</a>]</span> Catasso kho imā Sāriputta yoniyo.|| ||</p>

					<p class="f4">Katamā catasso?|| ||</p>

					<p class="f4"><span class="f2"><i>[1]</i></span> Aṇḍa-jā yoni,||<br />
					<span class="f2"><i>[2]</i></span> jalābu-jā yoni,||<br />
					<span class="f2"><i>[3]</i></span> saṃseda-jā yoni,||<br />
					<span class="f2"><i>[4]</i></span> opapātikā yoni.|| ||</p>

					<p class="f4"><span class="f3">[<a id="p25">25</a>]</span> Katamā ca Sāriputta aṇḍa-jā yoni?|| ||</p>

					<p class="f4">Ye kho te Sāriputta sattā aṇḍakosaṃ abhinibbhijja jāyanti,||<br />
					ayaṃ vuccati Sāriputta aṇḍa-jā yoni.|| ||</p>

					<p class="f4"><span class="f3">[<a id="p26">26</a>]</span> Katamā ca Sāriputta jalābu-jā yoni?|| ||</p>

					<p class="f4">Ye kho te Sāriputta sattā vatthi-kosaṃ abhinibbhijja jāyanti,||<br />
					ayaṃ vuccati Sāriputta jalābu-jā yoni.|| ||</p>

					<p class="f4"><span class="f3">[<a id="p27">27</a>]</span> Katamā ca Sāriputta saṃseda-jā yoni?|| ||</p>

					<p class="f4">Ye kho te Sāriputta sattā pūti-macche vā jāyanti pūti-kuṇape vā pūti-kummāse vā candanikāya vā oligalle vā jāyanti,||<br />
					ayaṃ vuccati Sāriputta saṃseda-jā yoni.|| ||</p>

					<p class="f4"><span class="f3">[<a id="p28">28</a>]</span> Katamā ca Sāriputta opapātikā yoni?|| ||</p>

					<p class="f4">Devā||<br />
					nerayikā||<br />
					ekacce ca manussā||<br />
					ekacce ca vinipātikā.|| ||</p>

					<p class="f4">Ayaṃ vuccati Sāriputta opapātikā yoni.|| ||</p>

					<p class="f4">Imā kho Sāriputta catasso yoniyo.|| ||</p>

					<p class="f4">Yo kho maṃ Sāriputta||<br />
					evaṃ jānantaṃ||<br />
					evaṃ passantaṃ||<br />
					evaṃ vadeyya:|| ||</p>

					<p class="f4">'N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ' ti,|| ||</p>

					<p class="f4">taṃ Sāriputta vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaṃ ārādheyya,||<br />
					evaṃ sampadam idaṃ Sāriputta vadāmi:|| ||</p>

					<p class="f4">Taṃ vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p29">29</a>]</span> Pañca kho imā Sāriputta gatiyo.|| ||</p>

					<p class="f4">Katamā pañca?|| ||</p>

					<p class="f4"><span class="f2"><i>[1]</i></span> Nirayo||<br />
					<span class="f2"><i>[2]</i></span> tiracchāna-yoni||<br />
					<span class="f2"><i>[3]</i></span> petti-visayo||<br />
					<span class="f2"><i>[4]</i></span> manussā||<br />
					<span class="f2"><i>[5]</i></span> devā.|| ||</p>

					<p class="f4"><span class="f3">[<a id="p30">30</a>]</span> Nirayañ c'āhaṃ Sāriputta pajānāmi,||<br />
					Niraya-gāmiñ ca Maggaṃ,||<br />
					Niraya-gāminiñ ca paṭipadaṃ||<br />
					yathā paṭipanno ca kāyassa bhedā param maraṇā||<br />
					apāyaṃ||<br />
					duggatiṃ||<br />
					vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4"><span class="f3">[<a id="p31">31</a>]</span> Tiracchāna-yoniñ c'āhaṃ Sāriputta pajānāmi,||<br />
					tiracchāna-yoni-gāmiñ ca Maggaṃ,||<br />
					tiracchāna-yoni-gāminiñ ca paṭipadaṃ,||<br />
					yathā paṭipanno ca kāyassa bhedā param maraṇā||<br />
					tiracchāna-yoniṃ uppajjati,||<br />
					tañ ca pajānāmi.|| ||</p>

					<p class="f4"><span class="f3">[<a id="p32">32</a>]</span> Petti-visayañ c'āhaṃ Sāriputta pajānāmi,||<br />
					petti-visaya-gāmiñ ca Maggaṃ,||<br />
					petti-visaya-gāminiñ ca paṭipadaṃ,||<br />
					yathā-paṭipanno ca kāyassa bhedā param maraṇā||<br />
					petti-visayaṃ uppajjati,||<br />
					tañ ca pajānāmi.|| ||</p>

					<p class="f4"><span class="f3">[<a id="p33">33</a>]</span> Manusse c'āhaṃ Sāriputta pajānāmi,||<br />
					manussa-loka-gāmiñ ca Maggaṃ,||<br />
					manussa-loka-gāminiñ ca paṭipadaṃ,||<br />
					yathā-paṭipanno ca kāyassa bhedā param maraṇā||<br />
					manussesu uppajjati,||<br />
					tañ ca pajānāmi.|| ||</p>

					<p class="f4"><span class="f3">[<a id="p34">34</a>]</span> Deve c'āhaṃ Sāriputta pajānāmi,||<br />
					deva-loka-gāmiñ ca Maggaṃ,||<br />
					deva-loka-gāminiñ ca paṭipadaṃ,||<br />
					yathā-paṭipanno ca kāyassa bhedā param maraṇā||<br />
					sugatiṃ saggaṃ lokaṃ uppajjati,||<br />
					tañ ca pajānāmi-|| ||</p>

					<p class="f4"><span class="f3">[<a id="p35">35</a>]</span> Nibbānañ c'āhaṃ Sāriputta pajānāmi,||<br />
					Nibbāna-gāmiñ ca Maggaṃ||<br />
					Nibbāna-gā- <a id="pg74"><span class="f2 g"><b>[74]</b></span></a> miniñ ca paṭipadaṃ,||<br />
					yathā-paṭipanno ca āsavānaṃ khayā||<br />
					anāsavaṃ ceto-vimuttiṃ paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharati,||<br />
					tañ ca pajānāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p36">36</a>]</span> Idāhaṃ Sāriputta ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">Tathā'yaṃ puggalo paṭipanno||<br />
					tathā ca irīyati tañ ca maggaṃ samārūḷho||<br />
					yathā kāyassa bhedā param maraṇā||<br />
					apāyaṃ||<br />
					duggatiṃ||<br />
					vinipātaṃ||<br />
					Nirayaṃ upapajjissat-ī-ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					apāyaṃ||<br />
					duggatiṃ||<br />
					vinipātaṃ||<br />
					Nirayaṃ upapannaṃ||<br />
					ekanta-dukkhā||<br />
					tippā||<br />
					kaṭukā||<br />
					vedanā vediya-mānaṃ.|| ||</p>

					<p class="f4">Seyyathā pi Sāriputta||<br />
					aṇg'ārakāsu sādhika-porisā pūr'aṇgārānaṃ vīt'accikānaṃ vīta-dhūmānaṃ,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito <a id="ekayanena">ekāyanena maggena,</a>||<br />
					tam eva aṇg'ārakāsuṃ paṇidhāya,||<br />
					tam enaṃ cakkhumā puriso disvā evaṃ vadeyya:|| ||</p>

					<p class="f4">'Tathā'yaṃ bhavaṃ puriso paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā imaṃ yeva aṇg'ārakāsuṃ āgamissatī' ti.|| ||</p>

					<p class="f4">Tam enaṃ passeyya aparena samayena||<br />
					tassā aṇg'ārakāsuyā patitaṃ ekanta-dukkhā||<br />
					tippā||<br />
					kaṭukā||<br />
					vedanā vediya-mānaṃ.|| ||</p>

					<p class="f4">Evam eva kho ahaṃ Sāriputta idh'ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathā'yaṃ puggalo paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā kāyassa bhedā param maraṇā||<br />
					apāyaṃ||<br />
					duggatiṃ||<br />
					vinipātaṃ||<br />
					Nirayaṃ upapajjissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					apāyaṃ||<br />
					duggatiṃ||<br />
					vinipātaṃ||<br />
					Nirayaṃ||<br />
					upapannaṃ ekanta-dukkhā||<br />
					tippā||<br />
					kaṭukā||<br />
					vedanā vediya-mānaṃ.|| ||</p>

					<p class="f4"><span class="f3">[<a id="p37">37</a>]</span> Idha panāhaṃ Sāriputta ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathā'yaṃ puggalo paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā kāyassa bhedā param maraṇā||<br />
					tiracchāna-yoniṃ upapajjissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					tiracchāna-yoniṃ uppannaṃ||<br />
					dukkhā||<br />
					tippā||<br />
					kaṭukā||<br />
					vedanā vediya-mānaṃ.|| ||</p>

					<p class="f4">Seyyathā pi Sāriputta gūtha-kūpo||<br />
					sādhika-poriso||<br />
					pūro gūthassa,||<br />
					atha puriso āgaccheyya||<br />
					ghamm-ā-bhitatto||<br />
					<a id="pg75"><span class="f2 g"><b>[75]</b></span></a> ghamma-pareto||<br />
					kilanto||<br />
					tasito||<br />
					pipāsito ekāyanena maggena||<br />
					tam eva gūtha-kūpaṃ paṇidhāya.|| ||</p>

					<p class="f4">Tam enaṃ cakkhumā puriso disvā evaṃ vadeyya:|| ||</p>

					<p class="f4">'Tathā'yaṃ bhavaṃ puriso paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā imaṃ yeva gūtha-kūpaṃ āgamissatī' ti.|| ||</p>

					<p class="f4">Tam enaṃ passeyya aparena samayena||<br />
					tasmiṃ gūtha-kūpe patitaṃ||<br />
					dukkhā||<br />
					tippā||<br />
					kaṭukā||<br />
					vedanā vediya-mānaṃ -|| ||</p>

					<p class="f4">Evam eva kho ahaṃ Sāriputta idh'ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathā'yaṃ puggalo paṭipanno||<br />
					tathā ca irīyati,||<br />
					tañ ca Maggaṃ samārūḷho,||<br />
					yathā kāyassa bhedā param maraṇā||<br />
					tiracchāna-yoniṃ upapajajissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					tiracchāna-yoniṃ upapannaṃ||<br />
					dukkhā||<br />
					tippā||<br />
					kaṭukā||<br />
					vedanā vediya-mānaṃ.|| ||</p>

					<p class="f4"><span class="f3">[<a id="p38">38</a>]</span> Idha panāhaṃ Sāriputta ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathā'yaṃ puggalo paṭipanno||<br />
					tathā ca irīyati||<br />
					tañ ca maggaṃ samārūḷho||<br />
					yathā kāyassa bhedā param maraṇā||<br />
					petti-visayaṃ upapajjissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					petti-visayaṃ uppannaṃ||<br />
					dukkha-bahulā||<br />
					vedanā vediya-mānaṃ.|| ||</p>

					<p class="f4">Seyyathā pi Sāriputta rukkho||<br />
					visame bhūmibhāge||<br />
					jāto tanupattapalāso||<br />
					kabaracchāyo,||<br />
					atha puriso āgaccheyya||<br />
					ghamm-ā-bhitatto||<br />
					ghamma-pareto||<br />
					kilanto tasito pipāsito ekāyanena maggena||<br />
					tam eva rukkhaṃ paṇidhāya.|| ||</p>

					<p class="f4">Tam enaṃ cakkhumā puriso disvā evaṃ vadeyya:|| ||</p>

					<p class="f4">'Tathāyaṃ bhavaṃ puriso paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā imaṃ yeva rukkhaṃ āgamissatī' ti.|| ||</p>

					<p class="f4">Tam enaṃ passeyya aparena samayena||<br />
					tassa rukkhassa chāyāya nisinnaṃ vā||<br />
					nipannaṃ vā||<br />
					dukkha-bahulā vedanā vediya-mānaṃ.|| ||</p>

					<p class="f4">Evam eva kho ahaṃ Sāriputta||<br />
					idh'ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathāyaṃ puggalo paṭipanno||<br />
					tathā ca irīyati,||<br />
					tañ ca Maggaṃ samārūḷho,||<br />
					yathā kāyassa bhedā param maraṇā||<br />
					petti-visayaṃ upapajajissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					petti-visayaṃ upapannaṃ||<br />
					dukkha-bahulā||<br />
					vedanā vediya-mānaṃ.|| ||</p>

					<p class="f4"><span class="f3">[<a id="p39">39</a>]</span> Idha panāhaṃ Sāriputta ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathāyaṃ puggalo paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā kāyassa bhedā param maraṇā||<br />
					manussesu upapajjissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					manussesu uppannaṃ||<br />
					sukha-bahulā||<br />
					vedanā vediya-mānaṃ.|| ||</p>

					<p class="f4">Seyyathā pi Sāriputta rukkho same bhūmibhāge jāto bahala-patta-palāso sandacchāyo,||<br />
					atha puriso āgaccheyya||<br />
					ghamm-ā-bhitatto||<br />
					ghamma-pareto||<br />
					kilanto||<br />
					tasito||<br />
					pipāsito||<br />
					ekāyanena maggena||<br />
					tam eva rukkhaṃ paṇidhāya.|| ||</p>

					<p class="f4">Tam enaṃ cakkhumā puriso disvā evaṃ vadeyya:|| ||</p>

					<p class="f4">'Tathāyaṃ bhavaṃ puriso paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā imaṃ yeva rukkhaṃ āgamissatī' ti.|| ||</p>

					<p class="f4">Tam enaṃ passeyya aparena samayena||<br />
					tassa rukkhassa chāyāya nisinnaṃ vā||<br />
					nipannaṃ vā||<br />
					sukha-bahulā vedanā vediya-mānaṃ.|| ||</p>

					<p class="f4">Evam eva kho ahaṃ Sāriputta idh'ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathāyaṃ puggalo paṭipanno||<br />
					tathā ca irīyati,||<br />
					tañ ca Maggaṃ samārūḷho,||<br />
					yathā kāyassa bhedā param maraṇā||<br />
					manussesu upapajajissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					manussesu upapannaṃ||<br />
					sukha-bahulā vedanā vediya-mānaṃ.|| ||</p>

					<p class="f4"><a id="pg76"><span class="f2 g"><b>[76]</b></span></a> <span class="f3">[<a id="p40">40</a>]</span> Idhahaṃ Sāriputta ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathāyaṃ puggalo paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā kāyassa bhedā param maraṇā||<br />
					sugatiṃ saggaṃ lokaṃ upapajjissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					sugatiṃ saggaṃ lokaṃ uppannaṃ||<br />
					ekanta-sukhā vedanā vediya-mānaṃ.|| ||</p>

					<p class="f4">Seyyathā pi Sāriputta pāsādo,||<br />
					tatr'assa kūṭā-gāraṃ||<br />
					ullit-ā-valittaṃ||<br />
					nivātaṃ phussi-taggaḷaṃ||<br />
					pihita-vāta-pānaṃ||<br />
					tatr'assa pallaṇko||<br />
					gonaka-t-thato||<br />
					paṭikatthato||<br />
					paṭalika-t-thato||<br />
					kādali-miga-pavara-paccattha-raṇo||<br />
					sa-uttaracchado||<br />
					ubhatolohita||<br />
					kūpadhāno||<br />
					atha puriso āgaccheyya||<br />
					ghamm-ā-bhitatto||<br />
					ghamma-pareto||<br />
					kilanto||<br />
					tasito||<br />
					pipāsito||<br />
					ekāyanena maggena||<br />
					tam eva pāsādaṃ paṇidhāya.|| ||</p>

					<p class="f4">Tam enaṃ cakkhumā puriso disvā evaṃ vadeyya:|| ||</p>

					<p class="f4">Tathā'yaṃ bhavaṃ puriso paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā imaṃ yeva pāsādaṃ āgamissatī' ti.|| ||</p>

					<p class="f4">Tam enaṃ passeyya aparena samayena||<br />
					tasmiṃ pāsāde||<br />
					tasmiṃ kūṭāgāre||<br />
					tasmiṃ pallaṇke||<br />
					nisinnaṃ vā||<br />
					nipannaṃ vā||<br />
					ekanta-sukhā vedanā vediya-mānaṃ.|| ||</p>

					<p class="f4">Evam eva kho ahaṃ Sāriputta idh'ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathāyaṃ puggalo paṭipanno||<br />
					tathā ca irīyati,||<br />
					tañ ca Maggaṃ samārūḷho,||<br />
					yathā kāyassa bhedā param maraṇā||<br />
					sugatiṃ saggaṃ lokaṃ upapajajissatī' ti.|| ||</p>

					<p class="f4">Tam enaṃ passāmi aparena samayena||<br />
					dibbena cakkhunā visuddhena||<br />
					atikkanta-mānusakena||<br />
					kāyassa bhedā param maraṇā||<br />
					sugatiṃ saggaṃ lokaṃ upapannaṃ||<br />
					ekanta-sukhā vedanā vediya-mānaṃ.|| ||</p>

					<p class="f4"><span class="f3">[<a id="p41">41</a>]</span> Idha panāhaṃ Sāriputta ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathāyaṃ puggalo paṭipanno||<br />
					tathā ca irīyati||<br />
					tañ ca Maggaṃ samārūḷho||<br />
					yathā āsavānaṃ khayā anāsavaṃ||<br />
					ceto-vimuttiṃ paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharissatī' ti.|| ||</p>

					<p class="f4">Tam enaṃ passāmi aparena samayena||<br />
					āsavānaṃ khayā||<br />
					anāsavaṃ ceto-vimuttiṃ paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharantaṃ||<br />
					ekanta-sukhā vedanā vediya-mānaṃ.|| ||</p>

					<p class="f4">Seyyathā pi Sāriputta||<br />
					pokkharaṇī acchodikā sātodikā sītodikā setakā supatitthā ramaṇīyā,||<br />
					avidūre c'assā tibbo vana-saṇḍo,||<br />
					atha puriso āgaccheyya||<br />
					ghamm-ā-bhitatto||<br />
					ghamma-pareto||<br />
					kilanto||<br />
					tasito||<br />
					pipāsito||<br />
					ekāyanena maggena tam eva pokkharaṇiṃ paṇidhāya.|| ||</p>

					<p class="f4">Tam enaṃ cakkhumā puriso disvā evaṃ vadeyya:|| ||</p>

					<p class="f4">'Tathā'yaṃ bhavaṃ puriso paṭipanno||<br />
					tathā ca irīyati,||<br />
					tañ ca Maggaṃ samārūḷho,||<br />
					yathā imaṃ yeva pokkharaṇiṃ āgamissatī' ti.|| ||</p>

					<p class="f4">Tam enaṃ passeyya aparena samayena taṃ pokkharaṇiṃ ogāhetvā nahāyitvā pītvā ca sabba-daratha-kilamatha-pariḷāhaṃ paṭippa-s-sambhetvā pacc'uttaritvā tasmiṃ vana-saṇḍe nisinnaṃ vā||<br />
					<a id="pg77"><span class="f2 g"><b>[77]</b></span></a> nipannaṃ vā||<br />
					ekanta-sukhā vedanā vediya-mānaṃ.|| ||</p>

					<p class="f4">Evam eva kho ahaṃ Sāriputta idh'ekaccaṃ puggalaṃ||<br />
					evaṃ cetasā ceto paricca pajānāmi:|| ||</p>

					<p class="f4">'Tathā'yaṃ puggalo paṭipanno||<br />
					tathā ca irīyati,||<br />
					tañ ca Maggaṃ samārūḷho,||<br />
					yathā āsavānaṃ khayā||<br />
					anāsavaṃ ceto-vimuttiṃ paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharissatī' ti.|| ||</p>

					<p class="f4">Tam enaṃ passāmi aparena samayena||<br />
					āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharantaṃ||<br />
					ekanta-sukhā vedanā vediya-mānaṃ.|| ||</p>

					<p class="f4"><span class="f3">[<a id="p42">42</a>]</span> Imā kho Sāriputta pañca gatiyo.|| ||</p>

					<p class="f4">Yo kho maṃ Sāriputta||<br />
					evaṃ jānantaṃ||<br />
					evaṃ passantaṃ||<br />
					evaṃ vadeyya:|| ||</p>

					<p class="f4">'N'atthi samaṇassa Gotamassa uttariṃ manussa-dhammā||<br />
					alam-ariya-ñāṇa-dassana-viseso,||<br />
					takka-pariyāhataṃ Samaṇo Gotamo dhammaṃ deseti||<br />
					vīmaṃs-ā-nucaritaṃ sayaṃ-paṭibhānaṃ' ti,|| ||</p>

					<p class="f4">taṃ Sāriputta vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.</p>

					<p class="f4">Seyyathā pi Sāriputta bhikkhu||<br />
					sīla-sampanno||<br />
					samādhi-sampanno||<br />
					diṭṭhe'va dhamme aññaṃ ārādheyya,||<br />
					evaṃ sampadam idaṃ Sāriputta vadāmi:|| ||</p>

					<p class="f4">Taṃ vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭi-nissajjitvā||<br />
					yath'ābhataṃ nikkhitto evaṃ Niraye.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p43">43</a>]</span>  Abhijānāmi kho panāhaṃ Sāriputta||<br />
					catur'aṇga-samannāgataṃ Brahma-cariyaṃ caritā:|| ||</p>

					<p class="f4"><span class="f2"><i>[1]</i></span> Tapassī sudaṃ homi parama-tapassī,||<br />
					<span class="f2"><i>[2]</i></span> lūkhas sudaṃ homi parama-lūkho,||<br />
					<span class="f2"><i>[3]</i></span> jegucchī sudaṃ homi parama-jegucchī||<br />
					<span class="f2"><i>[4]</i></span> pavivittas sudaṃ homi parama-pavivitto.|| ||</p>

					<p class="ctr c">&#9632;</p>

					<p class="f4"><span class="f3">[<a id="p44">44</a>]</span> Tatra'ssu me idaṃ Sāriputta tapassitāya hoti:|| ||</p>

					<p class="f4">Acelako homi mutt'ācāro hatth-ā-palekhano,||<br />
					na ehi-bhadantiko||<br />
					na tiṭṭha-bhadantiko,||<br />
					nābhihaṭaṃ||<br />
					na uddissa-kaṭaṃ||<br />
					na nimantanaṃ sādiyāmi.|| ||</p>

					<p class="f4">So na kumbhi-mukhā patigaṇhāmi,||<br />
					na kaḷopi-mukhā patigaṇhāmi,||<br />
					na eḷaka-mantaraṃ||<br />
					na daṇḍa-mantaraṃ||<br />
					na musalamantaraṃ,||<br />
					na dvinnaṃ bhuñjamānānaṃ,||<br />
					na gabbhiniyā,||<br />
					na pāyamānāya,||<br />
					na purisantaragatāya,||<br />
					na saṇkittīsu,||<br />
					na yattha sā upaṭṭhito hoti,||<br />
					na yattha makkhikā saṇḍasaṇḍacārinī,||<br />
					na macchaṃ na maṃsaṃ,||<br />
					Na suraṃ,||<br />
					na merayaṃ,||<br />
					na thusodakaṃ pivāmi.|| ||</p>

					<p class="f4">So ekāgāriko vā homi ekālopiko,||<br />
					dvā- <a id="pg78"><span class="f2 g"><b>[78]</b></span></a> gāriko vā homi dvālopiko,||<br />
					sattāgāriko vā homi sattālopiko.|| ||</p>

					<p class="f4">Ekissā pi dattiyā yāpemi,||<br />
					dvīhi pi dattīhi yāpemi,||<br />
					sattahi pi dattīhi yāpemi|| ||</p>

					<p class="f4">Ekāhikam pi āhāraṃ āhāremi,||<br />
					dvīhikam pi āhāraṃ āhāremi,||<br />
					sattāhikam pi āhāraṃ āhāremi.|| ||</p>

					<p class="f4">Iti eva-rūpaṃ addhamāsikam pi pariyāya-bhatta-bhojanānuyogam-anuyutto viharāmi.|| ||</p>

					<p class="f4">So sāka-bhakkho vā homi,||<br />
					sāmāka-bhakkho vā homi,||<br />
					nīvāra-bhakkho vā homi,||<br />
					daddula-bhakkho vā homi,||<br />
					haṭa-bhakkho vā homi,||<br />
					kaṇa-bhakkho vā homi,||<br />
					ācāma-bhakkho vā homi,||<br />
					piññā-kabhakkho vā homi,||<br />
					tiṇa-bhakkho vā homi,||<br />
					gomaya-bhakkho vā homi.|| ||</p>

					<p class="f4">Vana-mūla-phalāhāro vā yāpemi pavatta-phalabhojī.|| ||</p>

					<p class="f4">So sāṇāni pi dhāremi,||<br />
					masāṇāni pi dhāremi,||<br />
					chavadussāni pi dhāremi,||<br />
					paṃsukūlani pi dhāremi,||<br />
					tirīṭāni pi dhāremi,||<br />
					ajinam pi dhāremi,||<br />
					ajinakkhipam pi dhāremi,||<br />
					kusa-cīram pi dhāremi,||<br />
					vākacīram pi dhāremi||<br />
					Phalakacīram pi dhāremi,||<br />
					kesakam-balam pi dhāremi,||<br />
					vālakam-balam pi dhāremi,||<br />
					ulūkapakkham pi dhāremi.|| ||</p>

					<p class="f4">Kesamassulocako pi homi,||<br />
					kesa-massulocanānuyogam-anuyutto,||<br />
					ubbhaṭṭhako pi homi āsanapaṭikkhitto,||<br />
					ukkuṭiko pi homi ukkuṭikappadhānam-anuyutto,||<br />
					kaṇṭakāpassayiko pi homi kaṇṭakāpassaye seyyaṃ kappemi,||<br />
					sāyatatiyakam pi udakorohanānuyogam-anuyutto viharāmi.|| ||</p>

					<p class="f4">Iti eva-rūpaṃ aneka-vihitaṃ kāyassa ātāpana-paritāpanānuyogam-anuyutto viharāmi.|| ||</p>

					<p class="f4">Idaṃ su me Sāriputta tapassitāya hoti.|| ||</p>

					<p class="f4"><span class="f3">[<a id="p45">45</a>]</span> Tatra'ssu me idaṃ Sāriputta lūkhasmiṃ hoti:|| ||</p>

					<p class="f4">Nekavassagaṇikaṃ rajojallaṃ kāye sannicitaṃ hoti papaṭikajātaṃ.|| ||</p>

					<p class="f4">Seyyathā pi Sāriputta tindukakhāṇu nekavassagaṇiko sannicito hoti papaṭikajāto,||<br />
					evam eva'ssu me Sāriputta nekavassagaṇikaṃ rajojallaṃ kāye sannicitaṃ hoti papaṭikajātaṃ.|| ||</p>

					<p class="f4">Tassa mayhaṃ Sāriputta na evaṃ hoti:|| ||</p>

					<p class="f4">Aho vatāhaṃ imaṃ rajojallaṃ pāṇinā parimajjeyyaṃ,||<br />
					aññe vā pana me imaṃ rajojallaṃ pāṇinā parimajjeyyun ti.|| ||</p>

					<p class="f4">Evam pi me Sāriputta na hoti.|| ||</p>

					<p class="f4">Idaṃ su me Sāriputta lūkhasmiṃ hoti.|| ||</p>

					<p class="f4"><span class="f3">[<a id="p46">46</a>]</span> Tatra'ssu me idaṃ Sāriputta jegucchismiṃ hoti:|| ||</p>

					<p class="f4">So kho ahaṃ Sāriputta sato va abhi-k-kamāmi sato paṭikkamāmi,||<br />
					yāva udabindumhi pi me dayā pacc'upaṭṭhitā hoti:|| ||</p>

					<p class="f4">Mā'haṃ khuddake pāṇe visama-gate saṇghātaṃ āpādessan ti.|| ||</p>

					<p class="f4">Idaṃ su me Sāriputta jegucchismiṃ hoti.|| ||</p>

					<p class="f4"><span class="f3">[<a id="p47">47</a>]</span> Tatra'ssu me idaṃ Sāriputta pavivittasmiṃ hoti:|| ||</p>

					<p class="f4">So <a id="pg79"><span class="f2 g"><b>[79]</b></span></a> Kho ahaṃ Sāriputta aññataraṃ araññāyatanaṃ ajjhoga-hetvā viharāmi,||<br />
					yadā passāmi gopālakaṃ vā,||<br />
					pasupālakaṃ vā,||<br />
					tiṇahārakaṃ vā,||<br />
					kaṭṭhahārakaṃ vā,||<br />
					vanakammikaṃ vā,||<br />
					vanena vanaṃ,||<br />
					gahanena gahanaṃ,||<br />
					ninnena ninnaṃ,||<br />
					thalena thalaṃ papatāmi.|| ||</p>

					<p class="f4">Taṃ kissa hetu?|| ||</p>

					<p class="f4">'Mā maṃ te addasaṃsu,||<br />
					ahañ ca vā ne addasan' ti.|| ||</p>

					<p class="f4">Seyyathā pi Sāriputta āraññako migo manusse disvā,||<br />
					vanena vanaṃ,||<br />
					gahanena gahanaṃ,||<br />
					ninnena ninnaṃ,||<br />
					thalena thalaṃ papatati,||<br />
					evam eva kho ahaṃ Sāriputta yadā passāmi gopālakaṃ vā,||<br />
					pasupālakaṃ vā,||<br />
					tiṇahārakaṃ vā,||<br />
					kaṭṭhahārakaṃ vā,||<br />
					vanakammikaṃ vā,||<br />
					vanena vanaṃ,||<br />
					gahanena gahanaṃ,||<br />
					ninnena ninnaṃ,||<br />
					thalena thalaṃ papatāmi.|| ||</p>

					<p class="f4">Taṃ kissa hetu?|| ||</p>

					<p class="f4">Mā maṃ te addasaṃsu,||<br />
					ahañ ca vā ne addasanti.|| ||</p>

					<p class="f4">Idaṃ su me Sāriputta pavivittasmiṃ hoti.|| ||</p>

					<p class="f4"><span class="f3">[<a id="p48">48</a>]</span> So kho ahaṃ Sāriputta ye te goṭṭhā patthikagāvo apagatagopālā tattha catukuṇḍiko upasaṇkamitvā yāni tāni vacchakānaṃ taruṇakānaṃ dhenupakānaṃ gomayāni,||<br />
					tāni sudaṃ āhāremi.|| ||</p>

					<p class="f4">Yāva kīvañ ca me Sāriputta sakaṃ mutta-karīsaṃ apariyādiṇṇaṃ hoti,||<br />
					sakaṃ yeva sudaṃ mutta-karīsaṃ āhāremi.|| ||</p>

					<p class="f4">Idaṃ su me Sāriputta mahāvikaṭabhojanasmiṃ hoti.|| ||</p>

					<p class="f4"><span class="f3">[<a id="p49">49</a>]</span> So kho ahaṃ Sāriputta aññataraṃ bhiṃsanakaṃ vana-saṇḍaṃ ajjhogāhetvā viharāmi.|| ||</p>

					<p class="f4">Tatra sudaṃ Sāriputta bhiṃsanakassa vana-saṇḍassa bhiṃsanakatasmiṃ hoti:|| ||</p>

					<p class="f4">Yo koci avīta-rāgo taṃ vana-saṇḍaṃ pavisati yebhuyyena lo-māni haṃsanti.|| ||</p>

					<p class="f4">So kho ahaṃ Sāriputta yā tā rattiyo sītā hemantikā antaraṭṭhake himapāta-samaye,||<br />
					tathā-rūpāsu rattisu rattiṃ abbhokāse viharāmi divā vana-saṇḍe,||<br />
					gimhānaṃ pacchime māse divā abbhokāse viharāmi rattiṃ vana-saṇḍe.|| ||</p>

					<p class="f4">Api'ssu maṃ Sāriputta ayaṃ anacchariyā gāthā paṭibhāsi pubbe a-s-suta-pubbā:|| ||</p>

					      <p class="f4 in2">So tatto so sīno,||<br />
							eko bhiṃsanake vane,||<br />
							Naggo na c'aggim-āsīno,||<br />
							esanā pasuto munīti.|| ||</p>

					<p class="f4"><span class="f3">[<a id="p50">50</a>]</span> So kho ahaṃ Sāriputta, susāne seyyaṃ kappemi chavaṭṭhikāni upadhāya.|| ||</p>

					<p class="f4">Api'ssu maṃ Sāriputta gomaṇḍalā upasaṇkamitvā oṭṭhubhanti pi,||<br />
					omuttenti pi,||<br />
					paṃsukena pi okiranti,||<br />
					kaṇṇasotesu pi salākaṃ pavesenti.|| ||</p>

					<p class="f4">Na kho panāhaṃ Sāriputta abhijānāmi tesu pāpakaṃ cittaṃ uppādetā.|| ||</p>

					<p class="f4">Idaṃ su me Sāriputta upekkhāvihārasmiṃ hoti. || ||</p>

					<p class="f4"><a id="pg80"><span class="f2 g"><b>[80]</b></span></a> <span class="f3">[<a id="p51">51</a>]</span> Santi kho pana Sāriputta eke samaṇa-brāhmaṇā||<br />
					evaṃ vādino||<br />
					evaṃ diṭṭhino:|| ||</p>

					<p class="f4">'Āhārena suddhī' ti.|| ||</p>

					<p class="f4">Te evam āhaṃsu:|| ||</p>

					<p class="f4">'Kolehi yāpemā' ti.|| ||</p>

					<p class="f4">Te kolam pi khādanti,||<br />
					kola-cuṇṇam pi khādanti,||<br />
					kolo-dakam pi pivanti,||<br />
					aneka-vihitam pi kola-vikatiṃ paribhuñjanti.|| ||</p>

					<p class="f4">Abhijānāmi kho panāhaṃ Sāriputta||<br />
					ekaṃ yeva kolaṃ āhāraṃ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">'Mahā nūna tena samayena kolo ahosī' ti.|| ||</p>

					<p class="f4">Na kho pan'etaṃ Sāriputta evaṃ daṭṭhabbaṃ,||<br />
					tadā pi etaparamo yeva kolo ahosi,||<br />
					seyyathā pi etarahi.|| ||</p>

					<p class="f4">Tassa mayhaṃ Sāriputta||<br />
					ekaṃ yeva kolaṃ āhāraṃ āhārayato adhimattakasimānaṃ patto kāyo hoti:|| ||</p>

					<p class="f4">Seyyathā pi nāma āsītikapabbāni vā||<br />
					kāḷapabbāni vā,||<br />
					evam eva'ssu me aṇgapaccaṇgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaṃ,||<br />
					evam eva'ssu me ānisadaṃ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">So kho ahaṃ Sāriputta udaracchaviṃ parimasissāmīti pi-ṭ-ṭhikaṇṭakaṃ yeva parigaṇhāmi,||<br />
					pi-ṭ-ṭhikaṇṭakaṃ parimasissāmiti udaracchaviṃ yeva parigaṇhāmi,||<br />
					yāva'ssu me Sāriputta udaracchavi pi-ṭ-ṭhikaṇṭakaṃ allīnā hoti tāy'ev'appāhāratāya.|| ||</p>

					<p class="f4">So kho ahaṃ Sāriputta:|| ||</p>

					<p class="f4">Vaccaṃ vā muttaṃ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaṃ Sāriputta tam'eva kāyaṃ assāsento pāṇinā gattāni anomajjāmi,||<br />
					tassa mayhaṃ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p52">52</a>]</span> Santi kho pana Sāriputta eke samaṇa-brāhmaṇā||<br />
					evaṃ vādino||<br />
					evaṃ diṭṭhino:|| ||</p>

					<p class="f4">'Āhārena suddhī' ti.|| ||</p>

					<p class="f4">Te evam āhaṃsu:|| ||</p>

					<p class="f4">'Muggehi yāpemā' ti.|| ||</p>

					<p class="f4">Te muggam pi khādanti,||<br />
					muggacuṇṇam pi khādanti,||<br />
					muggodakam pi pivanti,||<br />
					aneka-vihitam pi||<br />
					muggavikatiṃ paribhuñjan' ti.|| ||</p>

					<p class="f4">Abhijānāmi kho panāhaṃ Sāriputta||<br />
					ekaṃ yeva muggaṃ āhāraṃ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">Mahā nūna tena samayena muggo ahosīti.|| ||</p>

					<p class="f4">Na kho pan'etaṃ Sāriputta evaṃ daṭṭhabbaṃ.|| ||</p>

					<p class="f4">Tadāpi eta paramoyeva muggo ahosi,||<br />
					seyyathā pi etarahi.|| ||</p>

					<p class="f4">Tassa mayhaṃ Sāriputta ekaṃ yeva kolaṃ āhāraṃ āhārayato adhimattakasimānaṃ patto kāyo hoti:|| ||</p>

					<p class="f4">Seyyathā pi nāma āsītikapabbāni vā kāḷapabbāni vā,||<br />
					evam eva'ssu me aṇgapaccaṇgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaṃ,||<br />
					evam eva'ssu me ānisadaṃ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">So kho ahaṃ Sāriputta udaracchaviṃ parimasissāmīti pi-ṭ-ṭhikaṇṭakaṃ yeva parigaṇhāmi,||<br />
					pi-ṭ-ṭhikaṇṭakaṃ parimasissāmiti udaracchaviṃ yeva parigaṇhāmi,||<br />
					yāva'ssu me Sāriputta udaracchavi pi-ṭ-ṭhikaṇṭakaṃ allīnā hoti tāy'ev'appāhāratāya.|| ||</p>

					<p class="f4">So kho ahaṃ Sāriputta:|| ||</p>

					<p class="f4">Vaccaṃ vā muttaṃ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaṃ Sāriputta tam'eva kāyaṃ assāsento pāṇinā gattāni anomajjāmi,||<br />
					tassa mayhaṃ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p53">53</a>]</span> Santi kho pana Sāriputta eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">Āhārena suddhīti.|| ||</p>

					<p class="f4">Te evam āhaṃsu:|| ||</p>

					<p class="f4">Tilehi yāpemāti.|| ||</p>

					<p class="f4">Te tilam pi khādanti,||<br />
					tilacuṇṇam pi khādanti,||<br />
					tilokam pi pivanti,||<br />
					aneka-vihitam pi||<br />
					tilehivikatiṃ paribhuñjanti.|| ||</p>

					<p class="f4">Abhijānāmi kho panāhaṃ Sāriputta ekaṃ yeva tilaṃ āhāraṃ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">Mahā nūna tena samayena tilo ahosīti.|| ||</p>

					<p class="f4">Na kho pan'etaṃ Sāriputta evaṃ daṭṭhabbaṃ.|| ||</p>

					<p class="f4">Tadā pi eta paramoyeva tilo ahosi,||<br />
					seyyathā pi etarahi|| ||</p>

					<p class="f4">Tassa mayhaṃ Sāriputta ekaṃ yeva kolaṃ āhāraṃ āhārayato adhimattakasimānaṃ patto kāyo hoti:|| ||</p>

					<p class="f4">Seyyathā pi nāma āsītikapabbāni vā kāḷapabbāni vā,||<br />
					evam eva'ssu me aṇgapaccaṇgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaṃ,||<br />
					evam eva'ssu me ānisadaṃ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">So kho ahaṃ Sāriputta udaracchaviṃ parimasissāmīti pi-ṭ-ṭhikaṇṭakaṃ yeva parigaṇhāmi,||<br />
					pi-ṭ-ṭhikaṇṭakaṃ parimasissāmiti udaracchaviṃ yeva parigaṇhāmi,||<br />
					yāva'ssu me Sāriputta udaracchavi pi-ṭ-ṭhikaṇṭakaṃ allīnā hoti tāy'ev'appāhāratāya.|| ||</p>

					<p class="f4">So kho ahaṃ Sāriputta:|| ||</p>

					<p class="f4">Vaccaṃ vā muttaṃ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaṃ Sāriputta tam'eva kāyaṃ assāsento pāṇinā gattāni anomajjāmi,||<br />
					tassa mayhaṃ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p54">54</a>]</span> Santi kho pana Sāriputta eke samaṇa-brāhmaṇā||<br />
					evaṃ-vādino||<br />
					evaṃ diṭṭhino:|| ||</p>

					<p class="f4">Āhārena suddhīti.|| ||</p>

					<p class="f4">Te evam āhaṃsu:|| ||</p>

					<p class="f4">Taṇḍulehi yāpemāti.|| ||</p>

					<p class="f4">Te taṇḍulam pi khādanti,||<br />
					taṇḍulacuṇṇam pi khādanti,||<br />
					<a id="pg81"><span class="f2 g"><b>[81]</b></span></a> taṇḍulodakam pi pivanti,||<br />
					aneka-vihitam pi||<br />
					taṇḍulavikatiṃ paribhuñjanti.|| ||</p>

					<p class="f4">Abhijānāmi kho panāhaṃ Sāriputta ekaṃ yeva taṇḍulaṃ āhāraṃ āharitā.|| ||</p>

					<p class="f4">Siyā kho pana te Sāriputta evam assa:|| ||</p>

					<p class="f4">Mahā nūna tena samayena taṇḍulo ahosīti.|| ||</p>

					<p class="f4">Na kho pan'etaṃ Sāriputta evaṃ daṭṭhabbaṃ.|| ||</p>

					<p class="f4">Tadā pi eta paramoyeva taṇḍulo ahosi,||<br />
					seyyathā pi etarahi.|| ||</p>

					<p class="f4">Tassa mayhaṃ Sāriputta ekaṃ yeva kolaṃ āhāraṃ āhārayato adhimattakasimānaṃ patto kāyo hoti:|| ||</p>

					<p class="f4">Seyyathā pi nāma āsītikapabbāni vā kāḷapabbāni vā,||<br />
					evam eva'ssu me aṇgapaccaṇgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaṃ,||<br />
					evam eva'ssu me ānisadaṃ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako uṇṇatāvanato hoti tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma tittakālābu āmakacchinno vāt'ātapena samphuṭito hoti sammilāto,||<br />
					evam eva'ssu me sīsacchavi samaphuṭītā hoti sammilātā  tāy'ev'appāhāratāya.|| ||</p>

					<p class="f4">So kho ahaṃ Sāriputta udaracchaviṃ parimasissāmīti pi-ṭ-ṭhikaṇṭakaṃ yeva parigaṇhāmi,||<br />
					pi-ṭ-ṭhikaṇṭakaṃ parimasissāmiti udaracchaviṃ yeva parigaṇhāmi,||<br />
					yāva'ssu me Sāriputta udaracchavi pi-ṭ-ṭhikaṇṭakaṃ allīnā hoti tāy'ev'appāhāratāya.|| ||</p>

					<p class="f4">So kho ahaṃ Sāriputta:|| ||</p>

					<p class="f4">Vaccaṃ vā muttaṃ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaṃ Sāriputta tam'eva kāyaṃ assāsento pāṇinā gattāni anomajjāmi,||<br />
					tassa mayhaṃ Sāriputta pāṇinā gattāni anomajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p class="f4">Tāya pi kho ahaṃ Sāriputta iriyāya tāya paṭipadāya tāya du-k-kara-kāri-kāya nājjhagamaṃ uttarim manussa-dhammā alam-ariya-ñāṇa-dassana-visesaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Imissā yeva ariyāya paññāya anadhigamā yā'yaṃ ariyā paññā adhigatā ariyā niyyānikā niyyāti takkarassa sammā dukkha-k-khayāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p55">55</a>]</span> Santi kho pana Sāriputta eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">'Saṃsārena suddhī' ti.|| ||</p>

					<p class="f4">Na kho pana so Sāriputta saṃsāro sulabharūpo yo mayā <a id="pg82"><span class="f2 g"><b>[82]</b></span></a> asaṃsaritapubbo iminā dīghena addhunā,||<br />
					aññatra Suddhāvāsehi devehi.|| ||</p>

					<p class="f4">Suddhāvāse c'āhaṃ Sāriputta deve saṃsareyyaṃ,||<br />
					na-y-imaṃ lokaṃ punar-āgaccheyyaṃ.|| ||</p>

					<p class="f4"><span class="f3">[<a id="p56">56</a>]</span> Santi kho pana Sāriputta eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">'Upapattiyā suddhī' ti.|| ||</p>

					<p class="f4">Na kho pana sā Sāriputta upapatti sulabha-rūpā yā mayā anupapannapubbā iminā dīghena addhunā,||<br />
					aññatra Suddhāvāsehi devehi.|| ||</p>

					<p class="f4">Suddhāvāse c'āhaṃ Sāriputta deve upapa-j-jeyyaṃ,||<br />
					na-y-imaṃ lokaṃ punar-āgaccheyyaṃ.|| ||</p>

					<p class="f4"><span class="f3">[<a id="p57">57</a>]</span> Santi kho pana Sāriputta eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">'Āvāsena suddhī' ti.|| ||</p>

					<p class="f4">Na kho pana so Sāriputta āvāso sulabharūpo yo mayā anāvutthapubbo iminā dīghena addhunā,||<br />
					aññatra Suddhāvāsehi devehi.|| ||</p>

					<p class="f4">Suddhāvāse c'āhaṃ Sāriputta deve vaseyyaṃ,||<br />
					na-y-imaṃ lokaṃ punar-āgaccheyyaṃ.|| ||</p>

					<p class="f4"><span class="f3">[<a id="p58">58</a>]</span> Santi kho pana Sāriputta eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">'Yaññena suddhī' ti.|| ||</p>

					<p class="f4">Na kho pan'eso Sāriputta yañño sulabharūpo yo mayā ayiṭṭhapubbo iminā dīghena addhunā,||<br />
					tañ ca kho raññā'va satā khattiyena muddhā-vasittena,||<br />
					brāhmaṇena vā mahāsālena.|| ||</p>

					<p class="f4"><span class="f3">[<a id="p59">59</a>]</span> Santi kho pana Sāriputta eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">'Aggiparicariyāya suddhī' ti.|| ||</p>

					<p class="f4">Na kho pan'eso Sāriputta aggi sulabharūpo yo mayā apariciṇṇapubbo iminā dīghena addhunā,||<br />
					tañ ca kho raññā'va satā khattiyena muddhā-vasittena,||<br />
					brāhmaṇena vā mahāsālena.|| ||</p>

					<p class="f4"><span class="f3">[<a id="p60">60</a>]</span> Santi kho pana Sāriputta eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">'Yāvad'evāyaṃ bhavaṃ puriso daharo hoti yuvā susu kāḷakeso bhadrena yobbanena samannāgato paṭhamena vayasā,||<br />
					tāva-d-eva paramena paññā-veyyatti-yena samannāgato hoti.|| ||</p>

					<p class="f4">Yato ca kho ayaṃ bhavaṃ puriso jiṇṇo hoti vuddho mahallako addhagato vayo anuppatto.|| ||</p>

					<p class="f4">Āsītiko vā nāvutiko vā vassasatiko vā jātiyā,||<br />
					atha tamhā paññā-veyyattiyā parihāyatī' ti.|| ||</p>

					<p class="f4">Na kho pan'etaṃ Sāriputta evaṃ daṭṭhabbaṃ.|| ||</p>

					<p class="f4">Ahaṃ kho pana Sāriputta etarahi jiṇṇo vuddho mahallako addhagato vayo anuppatto,||<br />
					āsītiko me vayo vattati.|| ||</p>

					<p class="f4">Idha me assu Sāriputta cattāro sāvakā vassa-satāyukā vassa-satajīvino paramāya satiyā ca gatiyā ca dhitiyā ca samannāgatā paramena ca paññā-veyyatti-yena.|| ||</p>

					<p class="f4">Seyyathā pi Sāriputta daḷha-dhammo dhanuggāho sikkhito katahattho katupāsano lahukena asanena appakasiren'eva tiriyaṃ tālacchāyaṃ atipāteyya,||<br />
					evaṃ adhimatta-satimanto||<br />
					evaṃ adhimatta-gatimanto <a id="pg83"><span class="f2 g"><b>[83]</b></span></a> evaṃ adhimatta-dhitimanto||<br />
					evaṃ paramena paññā-veyyatti-yena samannāgatā.|| ||</p>

					<p class="f4">Te maṃ catunnaṃ sati-paṭṭhānānaṃ upādāy'upādāya pañhaṃ puccheyyuṃ.</p>

					<p class="f4">Puṭṭho puṭṭho c'āhaṃ tesaṃ vyākareyyaṃ||<br />
					vyākatañ ca me vyākato dhāreyyuṃ||<br />
					na ca maṃ dutiyakaṃ uttariṃ paṭipuccheyyuṃ,||<br />
					aññatra asita-pīta-khāyita-sāyitā,||<br />
					aññatra uccāra-passāva-kammā,||<br />
					aññatra niddā-kilamatha-paṭivinodanā.|| ||</p>

					<p class="f4">Apariyādiṇṇā yev'assa Sāriputta Tathāgatassa Dhamma-desanā,||<br />
					apariyādiṇṇaṃ yev'assa Tathāgatassa dhammapada-byañjanaṃ,||<br />
					apariyādiṇṇaṃ yev'assa Tathāgatassa pañha-paṭibhānaṃ,||<br />
					atha me te cattāro sāvakā vassa-satāyukā vassa-satajīvino vassa-satassa accayena kālaṃ kareyyuṃ.|| ||</p>

					<p class="f4">Mañcakena ce pi maṃ Sāriputta pariharissatha n'ev'atthi Tathāgatassa paññā-veyyatti-yassa aññathattaṃ.|| ||</p>

					<p class="f4">Yaṃ kho taṃ Sāriputta sammā vadamāno vadeyya:|| ||</p>

					<p class="f4">A-sa-m-moha-dhammo satto loke upapanno bahu-jana-hitāya bahu-jana-sukhāya lok-ā-nukampakāya atthāya hitāya sukhāya deva-manussānan ti,||<br />
					mam-eva taṃ sammā vadamāno vadeyya:|| ||</p>

					<p class="f4">A-sa-m-moha-dhammo satto loke upapanno bahu-jana-hitāya bahu-jana-sukhāya lok-ā-nukampakāya atthāya hitāya sukhāya deva-manussānan ti.|| ||</p>

					<p class="f4"><span class="f3">[<a id="p61">61</a>]</span> Tena kho pana samayen'āyasmā Nāgasamālo Bhagavato piṭṭhito ṭhito hoti Bhagavantaṃ vījayamāno.|| ||</p>

					<p class="f4">Atha kho āyasmā Nāgasamālo Bhagavantaṃ etad avoca:|| ||</p>

					<p class="f4">"Acchariyaṃ bhante, abbhutaṃ bhante.|| ||</p>

					<p class="f4">Api ca me bhante imaṃ dhamma-pariyā'yaṃ sutvā lo-māni haṭṭhāni.|| ||</p>

					<p class="f4">Ko nāmo ayaṃ bhante dhamma-pariyāyo" ti?|| ||</p>

					<p class="f4">Tasmātiha tvaṃ Nāgasamāla imaṃ dhamma-pariyā'yaṃ Lomahaṃsanapariyāyo t'veva naṃ dhārehī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Nāgasamālo Bhagavato bhāsitaṃ abhinandīti.</p>

					<p class="ctr">Mahā Sīhanāda Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>