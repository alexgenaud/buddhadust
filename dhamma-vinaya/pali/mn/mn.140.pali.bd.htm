<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 140. Pukkusati, who was a wanderer who had become a follower of the Buddha without ever having met him, finds himself lodged in the same shed with him. The Buddha instructs him in great detail concerning the attitudes to take towards all the characteristics of existence such as to attain an unshakable calm. He requests ordination, but is not equipped with the necessary bowl and robes. Setting out to get such he is killed by a bull. The Buddha tells the other Bhikkhus he was reborn as a non-returner." />
<title>MN 140: Dhatu-Vibhanga Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaŋga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p140">Sutta 140</a></h4>

					<h1>Dhātu-Vibhaŋga Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.140.chlm.sbb.htm#p1">chlm</a>][<a href="../../../dhamma-vinaya/pts/mn/mn.140.horn.pts.htm#p1">pts</a>][<a href="../../../dhamma-vinaya/ati/mn/mn.140.than.ati.htm#p1">than</a>][<a href="../../../dhamma-vinaya/wp/mn/mn.140.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.140.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Magadhesu cārikaɱ cara-māno yena Rājagahaɱ tad avasari.|| ||</p>

					<p class="f4">Yena bhaggavo kumbhakāro ten'upasankami.|| ||</p>

					<p class="f4">Upasaŋkamitvā bhaggavaɱ kumbhakāraɱ etad avoca: 'sace te bhaggava agaru,||<br />
					viharema āvesane1 ekarattinti.|| ||</p>

					<p class="f4">Na kho me bhante garu,||<br />
					atthi c'ettha pabba-jito paṭhamaɱ vāsūpagato.|| ||</p>

					<p class="f4">Sace so anujānāti viharatha bhante,||<br />
					yathā sukhanti.|| ||</p>

					<p class="f4"><a id="pg238"><span class="f2 g"><b>[238]</b></span></a> Tena kho pana samayena pukkusāti nāma kula-putto Bhagavantaɱ uddissa saddhā agārasmā anagāriyaɱ pabba-jito.|| ||</p>

					<p class="f4">So tasmiɱ kumbhakārāvesane paṭhamaɱ vāsūpagato hoti.|| ||</p>

					<p class="f4">Atha kho Bhagavā yen'āyasmā pukkusāti ten'upasankami.|| ||</p>

					<p class="f4">Upasaŋkamitvā āyasmantaɱ pukkusātiɱ etad avoca: 'sace te bhikkhū agaru,||<br />
					viharema āvesane ekarattinti.|| ||</p>

					<p class="f4">Ūrundaɱ āvuso,||<br />
					kumbhakārāvesanaɱ.|| ||</p>

					<p class="f4">Viharat'āyasmā yathā sukhanti.|| ||</p>

					<p class="f4">Atha kho Bhagavā kumbhakārāvesanaɱ pavisitvā eka-m-antaɱ tiṇasanthā rakaɱ paññā-petvā nisīdi pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">Atha kho Bhagavā bahu-d-eva rattiɱ nisajjāya vītināmesi.|| ||</p>

					<p class="f4">Āyasmāpi kho pukkusāti bahu-d-eva rattiɱ nisajjāya vītināmesi.|| ||</p>

					<p class="f4">Atha kho Bhagavato etad ahosi: 'pāsādikaɱ nu kho ayaɱ kula-putto irīyati,||<br />
					yan nūnāhaɱ puccheyyanti.|| ||</p>

					<p class="f4">Atha kho Bhagavā āyasmantaɱ pukkusātiɱ etad avoca: 'kaɱsi tvaɱ bhikkhu uddissa pabba-jito,||<br />
					ko vā te Satthā,||<br />
					kassa vā tvaɱ dhammaɱ rocesī' ti.|| ||</p>

					<p class="f4">Atth'āvuso, Samaṇo Gotamo Sakya-putto Sakya-kulā pabba-jito.|| ||</p>

					<p class="f4">Taɱ kho pana Bhagavantaɱ Gotamaɱ evaɱ kalyāṇo kitti-saddo abbhu-g-gato: 'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidu anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Tā'haɱ Bhagavantaɱ uddissa pabba-jito.|| ||</p>

					<p class="f4">So ca me Bhagavā Satthā,||<br />
					tassāhaɱ4 Bhagavato dhammaɱ rocemī' ti.|| ||</p>

					<p class="f4">Kahaɱ pana bhikkhu etarahi so Bhagavā viharati arahaɱ Sammā-Sam-Buddho'ti:|| ||</p>

					<p class="f4">Atth'āvuso uttaresu jana-padesu Sāvatthī nāma nagaraɱ,||<br />
					tattha so Bhagavā etarahi viharati arahaɱ Sammā-Sam-Buddho' ti.|| ||</p>

					<p class="f4">Diṭṭhapubbo pana te bhikkhu,||<br />
					so Bhagavā.|| ||</p>

					<p class="f4">Disvā ca pana jāneyyāsī' ti.|| ||</p>

					<p class="f4"><a id="pg239"><span class="f2 g"><b>[239]</b></span></a> Na kho me āvuso,||<br />
					diṭṭhapubbo so Bhagavā.|| ||</p>

					<p class="f4">Disvā c'āhaɱ na jāneyyan' ti.|| ||</p>

					<p class="f4">Atha kho Bhagavato etad ahosi: 'mamaɱ khvāyaɱ1 kula-putto uddissa pabba-jito.|| ||</p>

					<p class="f4">Yannūnassāhaɱ dhammaɱ deseyyan' ti.|| ||</p>

					<p class="f4">Atha kho Bhagavā āyasmantaɱ pukkusātiɱ āmantesi: 'dhammaɱ te bhikkhu,||<br />
					desissāmi.|| ||</p>

					<p class="f4">Taɱ suṇāhi,||<br />
					sādhukaɱ manasi karohi,||<br />
					bhāsissāmī' ti.|| ||</p>

					<p class="f4">Evam āvuso ti kho āyasmā pukkusāti Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">'Chaddhāturo ayaɱ bhikkhu,||<br />
					puriso chaphassāyatano aṭṭhārasamanopavicāro caturādhiṭṭhāno,||<br />
					yattha ṭhitaɱ maññussavā nappavattanti,||<br />
					maññussave kho pana nappavatta-māne muni santoti vuccati.|| ||</p>

					<p class="f4">Paññaɱ nappamajjeyya.|| ||</p>

					<p class="f4">Saccamanurakkheyya.|| ||</p>

					<p class="f4">Cāgamanubrūheyya.|| ||</p>

					<p class="f4">Santimeva so sikkheyyā' ti.|| ||</p>

					<p class="f4">Ayamuddeso chadhātu vibhaŋgassa.|| ||</p>

					<p class="f4">'Chaddhāturo ayaɱ bhikkhu,||<br />
					puriso'ti iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ.|| ||</p>

					<p class="f4">Paṭhavī-dhātu āpo-dhātu tejo-dhātu vāyo-dhātu ākāsa-dhātu viññāṇa-dhātu.|| ||</p>

					<p class="f4">'Chaddhāturo.|| ||</p>

					<p class="f4">Ayaɱ bhikkhu,||<br />
					puriso'ti iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">'Chaphassāyatano ayaɱ bhikkhu,||<br />
					puriso'ti iti kho pan'etaɱ vuttaɱ,||<br />
					kiñ c'etaɱ paṭicca vuttaɱ: cakkhu-samphassāyatanaɱ sota-samphassāyatanaɱ ghānasamphassāyatanaɱ jivhā-samphassāyatanaɱ kāya-samphassāyatanaɱ mano-samphassāyatanaɱ.|| ||</p>

					<p class="f4">'Chaphassāyatano ayaɱ bhikkhu,||<br />
					puriso'ti iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">'Aṭṭhārasamanopavicāro ayaɱ bhikkhu,||<br />
					puriso'ti iti kho pan'etaɱ vuttaɱ,||<br />
					kiñ c'etaɱ paṭicca vuttaɱ:|| ||</p>

					<p class="f4">cakkhunā rūpaɱ disvā somanassaṭṭhāniyaɱ rūpaɱ upavicarati.|| ||</p>

					<p class="f4">Domanassaṭṭhāniyaɱ rūpaɱ upavicarati.|| ||</p>

					<p class="f4">Upekkhaṭṭhāniyaɱ rūpaɱ upavicarati.|| ||</p>

					<p class="f4">Sotena saddaɱ sutvā somanassaṭṭhāniyaɱ saddaɱ upavicarati.|| ||</p>

					<p class="f4">Domanassaṭṭhāniyaɱ saddaɱ upavicarati.|| ||</p>

					<p class="f4">Upekkhaṭṭhāniyaɱ saddaɱ upavicarati.|| ||</p>

					<p class="f4">Ghānena <a id="pg240"><span class="f2 g"><b>[240]</b></span></a> gandhaɱ ghāyitvā somanassaṭṭhāniyaɱ gandhaɱ upavicarati.|| ||</p>

					<p class="f4">Domanassaṭṭhāniyaɱ gandhaɱ upavicarati.|| ||</p>

					<p class="f4">Upekkhaṭṭhāniyaɱ gandhaɱ upavicarati.|| ||</p>

					<p class="f4">Jivhāya rasaɱ sāyitvā somanassaṭṭhāniyaɱ rasaɱ upavicarati.|| ||</p>

					<p class="f4">Domanassaṭṭhāniyaɱ rasaɱ upavicarati.|| ||</p>

					<p class="f4">Upekkhaṭṭhāniyaɱ rasaɱ upavicarati.|| ||</p>

					<p class="f4">Kāyena phoṭṭhabbaɱ phusitvā</p>

					<p class="f4">Somanassaṭṭhāniyaɱ phoṭṭhabbaɱ upavicarati.|| ||</p>

					<p class="f4">Domanassaṭṭhāniyaɱ phoṭṭhabbaɱ upavicarati.|| ||</p>

					<p class="f4">Upekkhaṭṭhāniyaɱ phoṭṭhabbaɱ upavicarati.|| ||</p>

					<p class="f4">Manasā dhammaɱ viññāya somanassaṭṭhāniyaɱ dhammaɱ upavicarati.|| ||</p>

					<p class="f4">Domanassaṭṭhāniyaɱ dhammaɱ upavicarati.|| ||</p>

					<p class="f4">Upekkhaṭṭhāniyaɱ dhammaɱ upavicarati.|| ||</p>

					<p class="f4">Iti cha somanassūpavicārā cha domanassūpavicārā cha upekkhūpavicārā.|| ||</p>

					<p class="f4">'Aṭṭhārasamanopavicāro ayaɱ bhikkhu,||<br />
					puriso'ti iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">'Caturādhiṭṭhāno ayaɱ bhikkhu,||<br />
					puriso'ti iti kho pan'etaɱ vuttaɱ,||<br />
					kiñ c'etaɱ paṭicca vuttaɱ: paññādhiṭṭhāno cāgādhiṭṭhāno upasamādhiṭṭhāno.|| ||</p>

					<p class="f4">'Caturādhiṭṭhāno ayaɱ bhikkhu,||<br />
					puriso'ti iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">'Paññaɱ nappamajjeyya saccamanurakkheyya cāgamanubrūheyya santimeva so sikkheyyā'ti iti kho pan'etaɱ vuttaɱ: kathañca bhikkhu.|| ||</p>

					<p class="f4">Paññaɱ nappamajjati: cha imā bhikkhu,||<br />
					dhātuyo: paṭhavi-dhātu āpo-dhātu tejo-dhātu vāyodhāto ākāsa-dhātu viññāṇa-dhātu.|| ||</p>

					<p class="f4">Katamā ca bhikkhu,||<br />
					paṭhavi-dhātu: paṭhavi-dhātu siyā ajjhattikā siyā bāhirā.|| ||</p>

					<p class="f4">Katamā ca bhikkhu,||<br />
					ajjhattikā paṭhavi-dhātu: yaɱ ajjhattaɱ paccattaɱ kakkhaḷaɱ kharigataɱ upādinnaɱ.|| ||</p>

					<p class="f4">Seyyath'īdaɱ: kesā lomā nakhā dattā taco maɱsaɱ nahārū aṭṭhi aṭṭhamiñjā1 vakkaɱ hadayaɱ,||<br />
					yakanaɱ kilomakaɱ pihakaɱ pappāsaɱ antaɱ antaguṇaɱ udariyaɱ karīsaɱ yaɱ vā panaññampi kiñci ajjhattaɱ paccattaɱ kakkhaḷaɱ kharigataɱ upādinnaɱ.|| ||</p>

					<p class="f4">Ayaɱ vuccati bhikkhu,||<br />
					ajjhattikā paṭhavī-dhātu.|| ||</p>

					<p class="f4">Yā c'eva kho pana ajjhattikā paṭhavī-dhātu yā ca bāhirā paṭhavī-dhātu,||<br />
					paṭhavī-dhāturevesā.|| ||</p>

					<p class="f4">Taɱ n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">evam etaɱ yathā-bhūtaɱ samma-p-paññāya disvā paṭhavī-dhātuyā nibbindati,||<br />
					paṭhavī-dhātuyā cittaɱ virājeti.|| ||</p>

					<p class="f4">Katamā ca bhikkhu,||<br />
					āpo-dhātu: āpo-dhātu siyā ajjhattikā <a id="pg241"><span class="f2 g"><b>[241]</b></span></a> siyā bāhirā.|| ||</p>

					<p class="f4">Katamā ca bhikkhu,||<br />
					ajjhattikā āpo-dhātu: yaɱ ajjhattaɱ paccattaɱ āpo āpogataɱ upādinnaɱ.|| ||</p>

					<p class="f4">Seyyath'īdaɱ: pittaɱ semhaɱ pubbo lohitaɱ sedo medo assu vasā khe'o siŋghānikā lasikāmuttaɱ.|| ||</p>

					<p class="f4">Yaɱ vā panaññampi kiñci ajjhattaɱ paccattaɱ āpo āpogataɱ upādinnaɱ.|| ||</p>

					<p class="f4">Ayaɱ vuccati bhikkhu,||<br />
					ajjhattikā āpo-dhātu.|| ||</p>

					<p class="f4">Yā c'eva kho pana ajjhattikā āpo-dhātu yā ca bāhirā āpo-dhātu,||<br />
					āpo-dhāturevesā.|| ||</p>

					<p class="f4">Taɱ n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">evam etaɱ yathā-bhūtaɱ samma-p-paññāya disvā āpo-dhātuyā nibbindati,||<br />
					āpo-dhātuyā cittaɱ virājeti.|| ||</p>

					<p class="f4">Katamā ca bhikkhu,||<br />
					tejo-dhātu: tejo-dhātu siyā ajjhattikā siyā bāhirā.|| ||</p>

					<p class="f4">Katamā ca bhikkhu,||<br />
					ajjhattikā tejo-dhātu: yaɱ ajjhattaɱ paccattaɱ tejo tejogataɱ upādinnaɱ.|| ||</p>

					<p class="f4">Seyyath'īdaɱ: yena ca santappati2 yena ca jīrīyati3,||<br />
					yena ca pariḍayhati,||<br />
					yena ca asita-pīta-khāyita-sāyitaɱ sammā pariṇāmaɱ gacchati,||<br />
					yaɱ vā panaññampi kiñci ajjhattaɱ paccattaɱ tejo tejogataɱ upādinnaɱ.|| ||</p>

					<p class="f4">Ayaɱ vuccati bhikkhu,||<br />
					ajjhattikā tejo-dhātu.|| ||</p>

					<p class="f4">Yā c'eva kho pana ajjhattikā tejo-dhātu yā ca bāhirā tejo-dhātu,||<br />
					tejo-dhāturevesā.|| ||</p>

					<p class="f4">Taɱ n'etaɱ mama,||<br />
					neso'ham asmi,||<br />
					na m'eso attāti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">evam etaɱ yathā-bhūtaɱ samma-p-paññāya disvā tejo-dhātuyā nibbindati,||<br />
					tejo-dhātuyā cittaɱ virājeti.|| ||</p>

					<p class="f4">Katamā ca bhikkhu,||<br />
					vāyo-dhātu: vāyo-dhātu siyā ajjhattikā siyā bāhirā katamā ca bhikkhu,||<br />
					ajjhattikā vāyo-dhātu: yaɱ ajjhattaɱ paccattaɱ vāyo vāyogataɱ upādinnaɱ.|| ||</p>

					<p class="f4">Seyyath'īdaɱ: uddhaŋgamā vātā adhogamā vātā kucchisayā vātā koṭṭhasayā1 vātā aŋgamaŋgānusārino vātā assāso,||<br />
					passāso,||<br />
					iti yaɱ vā panaññampi kiñci ajjhattaɱ paccattaɱ vāyo vāyogataɱ upādinnaɱ.|| ||</p>

					<p class="f4">Ayaɱ vuccati bhikkhu,||<br />
					ajjhattikā vāyo-dhātu.|| ||</p>

					<p class="f4">Yā c'eva kho pana ajjhattikā vāyo-dhātu yā ca bāhirā vāyo-dhātu,||<br />
					vāyo-dhāturevesā.|| ||</p>

					<p class="f4">Taɱ n'etaɱ mama,||<br />
					neso'ham asmi,||<br />
					na m'eso attāti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">evam etaɱ yathā-bhūtaɱ samma-p-paññāya disvā vāyo-dhātuyā nibbindati,||<br />
					vāyo-dhātuyā cittaɱ virājeti.|| ||</p>

					<p class="f4">Katamā ca bhikkhu,||<br />
					ākāsa-dhātu: ākāsa-dhātu siyā ajjhattikā siyā bāhirā.|| ||</p>

					<p class="f4">Katamā ca bhikkhu,||<br />
					ajjhattikā <a id="pg242"><span class="f2 g"><b>[242]</b></span></a> ākāsa-dhātu: yaɱ ajjhattaɱ paccattaɱ ākāsaɱ ākāsagataɱ upādinnaɱ.|| ||</p>

					<p class="f4">Seyyath'īdaɱ: kaṇṇacchiddaɱ nāsacchiddaɱ mukhadvāraɱ yena ca asita-pīta-khāyita-sāyitaɱ ajjhoharati,||<br />
					yattha ca asita-pīta-khāyita-sāyitaɱ santiṭṭhati,||<br />
					yena ca asita-pīta-khāyita-sāyitaɱ adhobhāgā2 ni-k-khamati,||<br />
					yaɱ vā panaññampi kiñci ajjhattaɱ paccattaɱ ākāsaɱ ākāsagataɱ aghaɱ aghagataɱ vivaraɱ vivaragataɱ asamphuṭṭhaɱ maɱsa-lohitehi upādinnaɱ.|| ||</p>

					<p class="f4">Ayaɱ vuccati bhikkhu,||<br />
					ajjhattikā ākāsa-dhātu.|| ||</p>

					<p class="f4">Yā c'eva kho pana ajjhattikā ākāsa-dhātu,||<br />
					yā ca bāhirā ākāsa-dhātu,||<br />
					ākāsa-dhāturevesā.|| ||</p>

					<p class="f4">Taɱ n'etaɱ mama,||<br />
					neso'ham asmi,||<br />
					na m'eso attāti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">evam etaɱ yathā-bhūtaɱ samma-p-paññāya disvā ākāsa-dhātuyā nibbindati,||<br />
					ākāsa-dhātuyā cittaɱ virājeti.|| ||</p>

					<p class="f4">Athāparaɱ viññāṇaɱ yeva avasissati parisuddhaɱ pariyodātaɱ.|| ||</p>

					<p class="f4">Tena va viññāṇena kiɱ jānāni: sukhantipi vijānāti,||<br />
					dukkhan tipi vijānāti,||<br />
					adukkhamasukhantipi vijānāti.|| ||</p>

					<p class="f4">Sukhavedaniyaɱ bhikkhu,||<br />
					phassaɱ paṭicca uppajjati sukhā vedanā,||<br />
					so sukhaɱ vedanaɱ vediya-māno sukhaɱ vedanaɱ vediyāmīti pajānāti.|| ||</p>

					<p class="f4">Tass'eva sukhavedanissa phassassa nirodhā yaɱ tajjaɱ vedayitaɱ sukhavedaniyaɱ phassaɱ paṭicca uppannā sukhā vedanā sā nirujjhanti,||<br />
					sā vūpasammatīti pajānāti.|| ||</p>

					<p class="f4">Dukkhavedaniyaɱ bhikkhu.|| ||</p>

					<p class="f4">Phassaɱ paṭicca uppajjati dukkhā vedanā so dukkhā vedanaɱ vediya-māno dukkhaɱ vedanaɱ vediyāmīti pajānāti.|| ||</p>

					<p class="f4">Tass'eva dukkhavedaniyassa phassassa nirodhā yaɱ tajjaɱ vedayitaɱ dukkhavedaniyaɱ phassaɱ paṭicca uppannā dukkhā vedanā sā nirujjhati.|| ||</p>

					<p class="f4">Sā vūpasammatīti pajānāti.|| ||</p>

					<p class="f4">Adukkhamasukhavedaniyaɱ bhikkhu,||<br />
					phassaɱ paṭicca uppajjati adukkha-m-asukhā vedanā.|| ||</p>

					<p class="f4">So adukkha-m-asukhaɱ vedanaɱ vediya-māno adukkha-m-asukhaɱ vediyāmīti pajānāti.|| ||</p>

					<p class="f4">Tass'eva adukkhamasukhavedaniyassa phassassa nirodhā yaɱ tajjaɱ vedayitaɱ adukkhamasukhavedaniyaɱ phassaɱ paṭicca uppannā adukkha-m-asukhā vedanā sā nirujjhati,||<br />
					sā vūpasammatīti pajānāti.|| ||</p>

					<p class="f4">Seyyathā pi bhikkhu dvinnaɱ kaṭṭhānaɱ samphassasamodhānā1 usmā jāyati,||<br />
					tejo abhinibbattati.|| ||</p>

					<p class="f4">Tesaɱ yeva dvinnaɱ kaṭṭhānaɱ nānābhāvā vīnikkhepā yā tajjā usmā,||<br />
					sā nirujjhati sā vūpasammati.|| ||</p>

					<p class="f4">Evam eva kho bhikkhu,||<br />
					sukhavedanīyaɱ <a id="pg243"><span class="f2 g"><b>[243]</b></span></a> phassaɱ paṭicca uppajjati sukhā vedanā.|| ||</p>

					<p class="f4">So sukhaɱ vedanaɱ vediya-māno sukhaɱ vedanaɱ vediyāmītipajānāti.|| ||</p>

					<p class="f4">Tass'eva sukhavedaniyassa phassassa nirodhā yaɱ tajjaɱ vedayitaɱ sukhavedaniyaɱ phassaɱ paṭicca uppannā sukhā vedanā sā nirujjhati,||<br />
					sā vūpasammatīti pajānāti.|| ||</p>

					<p class="f4">Dukkhavedaniyaɱ bhikkhu,||<br />
					phassaɱ paṭicca uppajjati dukkhā vedanā.|| ||</p>

					<p class="f4">So dukkhaɱ vedanaɱ vediya-māno dukkhaɱ vedanaɱ vediyāmīti pajānāti.|| ||</p>

					<p class="f4">Tass'eva dukkhavedaniyassa phassassa nirodhā yaɱ tajjaɱ vedayitaɱ dukkhavedaniyaɱ phassaɱ paṭicca uppannā dukkhā vedanā sā nirujjhati sā vūpasammatīti pajānāti.|| ||</p>

					<p class="f4">Adukkhamasukhavedaniyaɱ bhikkhu,||<br />
					phassaɱ paṭicca uppajjati adukkha-m-asukhā vedanā.|| ||</p>

					<p class="f4">So adukkhasukhaɱ vedanaɱ vediya-māno adukkha-m-asukhaɱ vedanaɱ vediyāmīti pajānāti.|| ||</p>

					<p class="f4">Tass'eva adukkhamasukhavedaniyassa phassassa nirodhā yaɱ tajjaɱ vedayitaɱ adukkhamasukhavedaniyaɱ phassaɱ paṭicca uppannā adukkha-m-asukhā vedanā sā nirujjhati sā vūpasammatīti pajānāti.|| ||</p>

					<p class="f4">Athāparaɱ upekkhāyeva avasissati parisuddhā pariyodātā mudu ca kammaññā ca pabhassarā ca.|| ||</p>

					<p class="f4">Seyyathā pi bhikkhu,||<br />
					dakkho suvaṇṇakāro vā suvaṇṇakārantevāsī vā ukkaɱ bandheyya,||<br />
					ukkaɱ bandhitvā ukkā-mukhaɱ ālimpeyya,||<br />
					ukkā-mukhaɱ ālimpetvā saṇḍāsena jāta-rūpaɱ gahetvā ukkāmukhe pakkhipeyya.|| ||</p>

					<p class="f4">Tam enaɱ kālena kālaɱ abhidhameyya.|| ||</p>

					<p class="f4">Kālena kālaɱ udakena paripphoseyya.|| ||</p>

					<p class="f4">Kālena kālaɱ ajjh'upekkheyya.|| ||</p>

					<p class="f4">Taɱ hoti jāta-rūpaɱ dhantaɱ2 sudhantaɱ niddhantaɱ nīhaṭaɱ3 nīhaṭakasāvaɱ4 mudu ca kammaññaɱ ca pabhassarañca.|| ||</p>

					<p class="f4">Yassā yassā ca pi'andhanavikatiyā ākankhati,||<br />
					yadi pavaddhikāya yadi kuṇḍalāya yadi gīveyyakāya yadi suvaṇṇamālāya,||<br />
					tañ c'assa atthaɱ anubhoti.|| ||</p>

					<p class="f4">Evam eva kho bhikkhu,||<br />
					athāparaɱ upekkhāyeva avasissati parisuddhā pariyodhātā mudu ca kammaññā ca pabhassarā ca.|| ||</p>

					<p class="f4">So evaɱ pajānāti: 'imaɱ ce ahaɱ upekkhaɱ evaɱparisuddhaɱ evaɱpariyodātaɱ Ākāsanañ-c'āyatanaɱ upasaŋhareyyaɱ,||<br />
					tadanuDhammañ ca cittaɱ bhāveyyaɱ.|| ||</p>

					<p class="f4">Evaɱ ayaɱ upekkhā tannissitā tadupādānā ciraɱ dīgham addhānaɱ tiṭṭheyya.|| ||</p>

					<p class="f4">Imaɱ ce ahaɱ upekkhaɱ evaɱparisuddhaɱ evaɱpariyodātaɱ Viññāṇañ-c'āyatanaɱ upasaŋhareyyaɱ,||<br />
					tadanuDhammañ ca cittaɱ bhāveyyaɱ.|| ||</p>

					<p class="f4">Evaɱ me ayaɱ upekkhā tannissitā tadupādānā ciraɱ dīgham addhānaɱ tiṭṭheyya.|| ||</p>

					<p class="f4">Imaɱ ce <a id="pg244"><span class="f2 g"><b>[244]</b></span></a> ahaɱ upekkhaɱ evaɱparisuddhaɱ evaɱpariyodātaɱ Ākiñcaññ'āyatanaɱ upasaŋhareyaɱ,||<br />
					tadanuDhammañ ca cittaɱ bhāveyyaɱ.|| ||</p>

					<p class="f4">Evaɱ me ayaɱ upekkhā tannissitā tadupādānā ciraɱ dīgham addhānaɱ tiṭṭheyya.|| ||</p>

					<p class="f4">Imaɱ ce ahaɱ upekkhaɱ evaɱparisuddhaɱ evaɱpariyodātaɱ N'eva-saññā-nā-saññ'āyatanaɱ upasaŋhareyyaɱ.|| ||</p>

					<p class="f4">TadanuDhammañ ca cittaɱ bhāveyyaɱ,||<br />
					evaɱ me ayaɱ upekkhā tannissitā tadūpādānā ciraɱ dīgham addhānaɱ tiṭṭheyyā' ti.|| ||</p>

					<p class="f4">So evaɱ pajānāti: 'imaɱ ce ahaɱ upekkhaɱ evaɱparisuddhaɱ evaɱpariyodātaɱ Ākāsanañ-c'āyatanaɱ upasaŋhareyyaɱ,||<br />
					tadanuDhammañ ca cittaɱ bhāveyyaɱ,||<br />
					saŋkhatame taɱ.|| ||</p>

					<p class="f4">Imañce ahaɱ upekkhaɱ evaɱparisuddhaɱ evaɱpariyodātaɱ Viññāṇañ-c'āyatanaɱ upasaŋhareyyaɱ,||<br />
					kadanuDhammañ ca cittaɱ bhāveyyaɱ,||<br />
					saŋkhatame taɱ.|| ||</p>

					<p class="f4">Imaɱ ce ahaɱ upekkhaɱ evaɱparisuddhaɱ evaɱpariyodātaɱ Ākiñcaññ'āyatanaɱ upasaŋhareyyaɱ,||<br />
					tadanuDhammañ ca cittaɱ bhāveyyaɱ,||<br />
					saŋkhatame taɱ.|| ||</p>

					<p class="f4">Imañce ahaɱ upekkhaɱ evaɱ parisuddhaɱ evaɱpariyodātaɱ n'evasaññānāsañcāyatanaɱ upasaŋhareyyaɱ,||<br />
					tadanuDhammañ ca cittaɱ bhāveyyaɱ,||<br />
					saŋkhatametanti.|| ||</p>

					<p class="f4">So n'eva taɱ abhisankharoti,||<br />
					nābhisañcetayati bhavāya vā vibhavāya vā.|| ||</p>

					<p class="f4">So anabhisankharonto anabhisañcetayanto bhavāya vā vibhavāya vā na kiñci loke upādiyati.|| ||</p>

					<p class="f4">Anupādiyaɱ na paritassati,||<br />
					aparitassaɱ paccattaɱ yeva parinibkhāyati.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā'ti pajānāti.|| ||</p>

					<p class="f4">So sukhaɱ ce vedanaɱ vedeti.|| ||</p>

					<p class="f4">Sā aniccāti pajānāti,||<br />
					anajjhositāti pajānāti,||<br />
					anabhinanditāti pajānāti.|| ||</p>

					<p class="f4">Dukkhaɱ ce vedanaɱ vedeti.|| ||</p>

					<p class="f4">Sā aniccāti pajānāti.|| ||</p>

					<p class="f4">Anajjhositāti pajānāti.|| ||</p>

					<p class="f4">Abhinanditāti pajānāti,||<br />
					adukkhamasukhañce vedanaɱ vedeti,||<br />
					sā aniccāti pajānāti,||<br />
					anajjhositāni pajānāti,||<br />
					anabhinanditāti pajānāti.|| ||</p>

					<p class="f4">So sukhaɱ ce vedanaɱ vedeti,||<br />
					visaɱyutto taɱ na vedeti.|| ||</p>

					<p class="f4">So dukkhaɱ ce vedanaɱ vedeti,||<br />
					visaɱyutto taɱ na vedeti.1 Adukkha-m-asukhaɱ ce vedanaɱ vedeti,||<br />
					visaɱyutto taɱ na vedeti.|| ||</p>

					<p class="f4">So kāya-pariyantikaɱ vedanaɱ vediya-māno kāya-pariyantikaɱ vedanaɱ vediyāmīti pajānāti.|| ||</p>

					<p class="f4">Jīvita-pariyantikaɱ <a id="pg245"><span class="f2 g"><b>[245]</b></span></a> vedanaɱ vediya-māno jīvita-pariyantikaɱ vedanaɱ vediyāmīti pajānāti.|| ||</p>

					<p class="f4">Kāyassa bhedā param maraṇā uddhaɱ jīvita-pariyādānā ideva sabba-vedayitāni anabhinanditāni sītībhavissantī'ti pajānāti.|| ||</p>

					<p class="f4">Seyyathā pi bhikkhu,||<br />
					telañca paṭicca vaṭṭiñca paṭicca telappadīpo jhāyati,||<br />
					tass'eva telassa ca vaṭṭiyā ca pariyādānā aññassa ca anupāhārā an-āhāro nibkhāyati.|| ||</p>

					<p class="f4">Evam eva kho bhikkhu.|| ||</p>

					<p class="f4">Kāyapariyantikaɱ vedanaɱ vediya-māno kāya-pariyantikaɱ vedanaɱ vediyāmīti pajānāti.|| ||</p>

					<p class="f4">Jīvita-pariyantikaɱ vedanaɱ vediya-māno jīvita-pariyantikaɱ vedanaɱ vediyāmiti pajānāti.|| ||</p>

					<p class="f4">Kāyassa bhedā param maraṇā uddhaɱ jīvita-pariyādānā idh'eva sabba-vedayitāni anababhinanditāni sītībhavissatī'ti pajānāti.|| ||</p>

					<p class="f4">Tasmā evaɱ samannāgato bhikkhu iminā paramena paññādhiṭṭhānena samannāgato hoti.|| ||</p>

					<p class="f4">Esā hi bhikkhu,||<br />
					paramā ariyā paññā yad idaɱ sabba-dukkha-k-khaye ñāṇaɱ.|| ||</p>

					<p class="f4">Tassa sā vimutti sacce ṭhitā akuppā hoti.|| ||</p>

					<p class="f4">Taɱ hi bhikkhu musā,||<br />
					yaɱ mosadhammaɱ.|| ||</p>

					<p class="f4">Taɱ saccaɱ,||<br />
					yaɱ amosadhammaɱ Nibbānaɱ.|| ||</p>

					<p class="f4">Tasmā evaɱ samannāgato bhikkhu iminā paramena saccādhiṭṭhānena samannāgato hoti.|| ||</p>

					<p class="f4">Etaɱ hi bhikkhu,||<br />
					paramaɱ ariya-saccaɱ yad idaɱ amosadhammaɱ Nibbānaɱ.|| ||</p>

					<p class="f4">Tass'eva kho pana pubbe aviddasuno upadhī honti samattā samādinnā.|| ||</p>

					<p class="f4">Tyāssa pahīnā honti ucchinna-mūlā tālā-vatthu-katā anabhāva-katā1 āyatiɱ anuppāda-dhammā.|| ||</p>

					<p class="f4">Tasmā evaɱ samannāgato bhikkhu iminā paramena cāgādhiṭṭhānena samannāgato hoti.|| ||</p>

					<p class="f4">Eso hi bhikkhu,||<br />
					paramo ariyo cāgo yad idaɱ sabb'ūpadhi-paṭinissaggo.|| ||</p>

					<p class="f4">Tass'eva kho pana pubbe aviddasuno abhijjhā hoti chando sārāgo.|| ||</p>

					<p class="f4">Svāssa pahīno hoti ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Tass'eva kho pana pubbe aviddasuno āghāto hoti vyāpādo sampadoso,||<br />
					svāssa pahīno hoti ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Tass'eva kho pana pubbe aviddasuno avijjā hoti sammoho sampadoso,||<br />
					svāssa pahīno hoti ucchinna-mūlo <a id="pg246"><span class="f2 g"><b>[246]</b></span></a> tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Tasmā evaɱ samannāgato bhikkhu iminā paramena upasamādhiṭṭhānena samannāgato hoti eso hi bhikkhu,||<br />
					paramo ariyo upasamo yad idaɱ rāga-dosa-mohānaɱ upasamo.|| ||</p>

					<p class="f4">'Paññaɱ nappamajjeyya.|| ||</p>

					<p class="f4">Saccamanurakkheyya,||<br />
					cāgamanubrūheyya,||<br />
					santimeva so sikkheyyā'ti iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">Yattha ṭhitaɱ maññussavā nappavattanti.|| ||</p>

					<p class="f4">Maññussave kho pana appavatta-māne muni santoti vuccatī'ti iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ: asmī ti bhikkhu maññitame taɱ.|| ||</p>

					<p class="f4">Ayamahamasmī ti.|| ||</p>

					<p class="f4">Maññitame taɱ.|| ||</p>

					<p class="f4">Bhavissanti maññitame taɱ.|| ||</p>

					<p class="f4">Na bhavissanti maññitame taɱ.|| ||</p>

					<p class="f4">Rūpī bhavissanti maññitame taɱ.|| ||</p>

					<p class="f4">Arūpī bhavissanti maññitame taɱ.|| ||</p>

					<p class="f4">Saññī bhavissanti maññitame taɱ.|| ||</p>

					<p class="f4">Asaññī bhavissanti maññitame taɱ.|| ||</p>

					<p class="f4">N'evasaññīnāsaññī bhavissanti maññitame taɱ.|| ||</p>

					<p class="f4">Maññitaɱ bhikkhu rogo,||<br />
					maññitaɱ gaṇḍo,||<br />
					maññitaɱ sallaɱ.|| ||</p>

					<p class="f4">Sabbamaññitānaɱ tv'eva bhikkhu,||<br />
					samati-k-kamā muni santoti vuccati.|| ||</p>

					<p class="f4">Muni kho pana bhikkhu,||<br />
					santo na jāyati na jīyati na mīyati na kuppati na vihesati.|| ||</p>

					<p class="f4">Tampissa bhikkhu n'atthi.|| ||</p>

					<p class="f4">Yena jāyetha,||<br />
					ajāya-māno kiɱ jīyissati,||<br />
					ajīyamāno kiɱ mīyissati,||<br />
					amīyamāno kiɱ kuppissati.|| ||</p>

					<p class="f4">Akuppamāno kissa vihessati.|| ||</p>

					<p class="f4">'Yattha ṭhītaɱ maññussavā nappavattanti.|| ||</p>

					<p class="f4">Maññussave kho pana nappavatta-māne muni santoti vuccatī'ti iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">Imaɱ kho me tvaɱ bhikkhu,||<br />
					saŋkhittena cha dhātuvibhaŋgaɱ dhārehīti.|| ||</p>

					<p class="f4">Atha kho āyasmā pukkusāti 'Satthā kira me anuppatto,||<br />
					Sugato kira me anuppatto,||<br />
					Sammā-Sam-Buddho kira me anuppatto'ti uṭṭhāy āsanā ekaɱsā civaraɱ katvā Bhagavato pādesu sirasā nipatitvā Bhagavantaɱ etad avoca: 'accayo maɱ bhante,||<br />
					accagamā yathā-bālaɱ yathāmūḷhaɱ <a id="pg247"><span class="f2 g"><b>[247]</b></span></a> yathāakusalaɱ,||<br />
					yohaɱ Bhagavantaɱ āvusovādena samudācaritabbaɱ amaññissaɱ.|| ||</p>

					<p class="f4">Tassa me bhante,||<br />
					Bhagavā accayaɱ accayato patigaṇhātu āyatiɱ saɱvarāyā' ti.|| ||</p>

					<p class="f4">Taggha tvaɱ bhikkhu,||<br />
					accayo accagamā yathā-bālaɱ yathāmūḷhaɱ yathāakusalaɱ,||<br />
					yaɱ maɱ tvaɱ āvusovādena samudācaritabbaɱ amaññittha.|| ||</p>

					<p class="f4">Yato ca kho tvaɱ bhikkhu,||<br />
					accayaɱ accayato disvā yathā dhammaɱ paṭikarosi.|| ||</p>

					<p class="f4">Taɱ te mayaɱ patigaṇhāma.|| ||</p>

					<p class="f4">Vuddhi hesā bhikkhu.|| ||</p>

					<p class="f4">Ariyassa vinaye yo accayaɱ accayato disvā yathā dhammaɱ paṭikaroti,||<br />
					āyatiɱ saŋvaraɱ āpajjatī' ti.|| ||</p>

					<p class="f4">Labheyyāhaɱ bhante,||<br />
					Bhagavato santike upasampadanti.|| ||</p>

					<p class="f4">Paripuṇṇaɱ pana te bhikkhu,||<br />
					patta-cīvaranti:|| ||</p>

					<p class="f4">Na kho me bhante,||<br />
					paripuṇṇaɱ patta-cīvaranti.|| ||</p>

					<p class="f4">Na kho bhikkhu,||<br />
					Tathāgatā aparipuṇṇapatta-cīvaraɱ upasampādentī ti.|| ||</p>

					<p class="f4">Atha kho āyasmā pukkusāti Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā patta-cīvarapariyesanaɱ pakkāmi.|| ||</p>

					<p class="f4">Atha kho āyasmantaɱ pukkusātiɱ patta-cīvarapariyesanaɱ carantaɱ bhantagāvī jīvitā voropesi.|| ||</p>

					<p class="f4">Atha kho sambahulā bhikkhu yena Bhagavā,||<br />
					ten'upasankamiɱsu,||<br />
					upasankamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ: 'yo so bhante,||<br />
					pukkusāti nāma kula-putto Bhagavatā saŋkhittena ovādena ovadito,||<br />
					so kālaŋkato.|| ||</p>

					<p class="f4">Tassa kā gati,||<br />
					ko abhisamparāyo' ti.|| ||</p>

					<p class="f4">Paṇḍito bhikkhave,||<br />
					pukkusāti kula-putto,paccapādi Dhammass-ā-nu-dhammaɱ.|| ||</p>

					<p class="f4">Na ca maɱ Dhamm-ā-dhikaraṇaɱ viheṭhesi.|| ||</p>

					<p class="f4">Pukkusāti bhikkhave,||<br />
					kula-putto pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokāti.|| ||</p>

					<p class="f4">Idam avoca Bhagavā,||<br />
					attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Dhātuvibhaŋgasuttaɱ dasamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>