<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 88. In an exchange between Ānanda and King Pasenadi Ānanda defines what is offensive and what is inoffensive conduct of body, speech and thought and is thanked by the king with a gift of a fine piece of cloth." />
<title>MN 88: Bahitika Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p88">Sutta 88</a></h4>

					<h1>Bāhitika Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.088.chlm.sbb.htm#p1">chlm</a>][<a href="../../../dhamma-vinaya/pts/mn/mn.088.horn.pts.htm#p1">pts</a>][<a href="../../../dhamma-vinaya/mnl/mn/mn.088.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho ayasmā Ānando pubbaṇha-samayaɱ nivāsetvā patta-cīvaraɱ ādāya Sāvatthīɱ piṇḍāya pāvisi.|| ||</p>

					<p class="f4">Sāvatthyaɱ piṇḍāya caritvā pacchā-bhattaɱ piṇḍa-pāta-paṭikkanto,||<br />
					yena pubb'ārāmo Migāra-mātu pāsādo ten'upasankami divā-vihārāya.|| ||</p>

					<p class="f4">Tena kho pana samayena rājā Pasenadi Kosalo ekapuṇḍarīkaɱ nāgaɱ abhiruhitvā Sāvatthīyā niyyāsi divādivassa.|| ||</p>

					<p class="f4">Addasā kho rājā Pasenadi Kosalo āyasmantaɱ Ānandaɱ dūrato va āga-c-chantaɱ.|| ||</p>

					<p class="f4">Disvāna sirivaḍḍhaɱ mahāmattaɱ āmantesi: 'āyasmā nu kho eso samma sirivaḍḍha, Ānando' ti?|| ||</p>

					<p class="f4">Evaɱ mahārāja,||<br />
					āyasmā eso Ānando' ti.|| ||</p>

					<p class="f4">Atha kho rājā Pasenadi Kosalo aññataraɱ purisaɱ āmantesi:|| ||</p>
					
					<p class="f4">'Ehi tvaɱ ambho purisa,||<br />
					yen'āyasmā Ānando ten'upasankama.|| ||</p>

					<p class="f4">Upasaŋkamitvā mama vacanena āyasmato Ānandassa pāde sirasā vandāhi: rājā bhante,||<br />
					Pasenadi Kosalo āyasmato Ānandassa pāde sirasā vandatī' ti.|| ||</p>
					
					<p class="f4">Evañ ca vadehi: 'sace kira bhante,||<br />
					āyasmato Ānandassa na kiñci accāyikaɱ karaṇīyaɱ,||<br />
					āgametu kira bhante,||<br />
					āyasmā Ānando <a id="pg113"><span class="f2 g"><b>[113]</b></span></a> muhuttaɱ anukampaɱ upādāyā' ti.|| ||</p>

					<p class="f4">Evaɱ devā ti kho so puriso rañño Pasenadissa Kosalassa paṭissutvā yen'āyasmā Ānando ten'upasankami,||<br />
					upasankamitvā āyasmantaɱ Ānandaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho so puriso āyasmantaɱ Ānandaɱ etad avoca:|| ||</p>
					
					<p class="f4">"Rājā bhante, Pasenadi Kosalo āyasmato Ānandassa pāde sirasā vandati,||<br />
					evañ ca vadeti:<br />
					'sace kira bhante,||<br />
					āyasmato Ānandassa na kiñci accāyikaɱ karaṇīyaɱ,||<br />
					āgametu kira bhante,||<br />
					āyasmā Ānando muhuttaɱ anukampaɱ upādāyā" ti.|| ||</p>

					<p class="f4">Adivāsesi kho āyasmā Ānando tuṇhī-bhāvena.|| ||</p>

					<p class="f4">Atha kho rājā Pasenadi Kosalo yāvatikā nāgassa bhūmi,||<br />
					nāgena gantvā nāgā paccorohitvā pattikova yen'āyasmā Ānando ten'upasankami,||<br />
					upasankamitvā āyasmantaɱ Ānandaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho rājā Pasenadi Kosalo āyasmantaɱ Ānandaɱ etad avoca: 'sace bhante,āyasmato Ānandassa na kiñci accāyikaɱ karaṇīyaɱ,||<br />
					sādhu bhante,||<br />
					āyasmā Ānando yena aciravatiyā nadiyā tīraɱ,||<br />
					ten'upasankamatu anukampaɱ upādāyāti.|| ||</p>

					<p class="f4">Adhivāsesi kho āyasmā Ānando tuṇhī-bhāvena.|| ||</p>

					<p class="f4">Atha kho āyasmā Ānando yena aciravatiyā nadiyā tīraɱ,||<br />
					ten'upasankami, upasankamitvā aññatarasmiɱ rukkha-mūle paññatte āsane nisīdi.|| ||</p>

					<p class="f4">Atha kho rājā Pasenadi Kosalo yāvatikā nāgassa bhūmi nāgena gantvā nāgā paccorohitvā pattikova yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmantaɱ Ānandaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho rājā Pasenadi Kosalo āyasmantaɱ Ānandaɱ etad avoca:<br />
					idha bhante,||<br />
					āyasmā Ānando hatthatthare nisīdatu' ti.|| ||</p>

					<p class="f4">Alaɱ mahārāja, nisīda tvaɱ,||<br />
					nisinno ahaɱ sake āsane' ti.|| ||</p>

					<p class="f4">Nisīdi kho rājā Pasenadi Kosalo paññatte āsane,||<br />
					nisajja kho rājā Pasenadi Kosalo āyasmantaɱ Ānandaɱ etad avoca:|| ||</p>

					<p class="f4">Kin nu kho bhante Ānanda,||<br />
					so Bhagavā tathā-rūpaɱ kāya-samā-cāraɱ samācareyya yvāssa1 kāya-samā-cāro opārambho samaṇehi brāhmaṇehiti?|| ||</p>
					
					<p class="f4">Na kho mahārāja, so Bhagavā tathā-rūpaɱ kāya-samā-cāraɱ samācareyya yvāssa kāya-samā-cāro opārambho samaṇehi brāhmaṇehi viññūhī' ti.|| ||</p>

					<p class="f4"><a id="pg114"><span class="f2 g"><b>[114]</b></span></a> Kim pana bhante Ānanda,||<br />
					so Bhagavā tathā-rūpaɱ vacī-samā-cāraɱ samācareyya yvāssa vacī-samā-cāro opārambho samaṇehi brāhmaṇehiti?|| ||</p>

					<p class="f4">Na kho mahārāja,||<br />
					so Bhagavā tathā-rūpaɱ vacī-samā-cāraɱ samācareyya yvāssa vacī-samā-cāro opārambho samaṇehi brāhmaṇehi viññūhī' ti.|| ||</p>

					<p class="f4">Kim pana bhante Ānanda,||<br />
					so Bhagavā tathā-rūpaɱ manosamā-cāraɱ samācareyya yvāssa1 manosamā-cāro opārambho samaṇehi brāhmaṇehī ti?|| ||</p>

					<p class="f4">Na kho mahārāja,||<br />
					so Bhagavā tathā-rūpaɱ manosamā-cāraɱ samācareyya yvāssa manosamā-cāro opārambho samaṇehi brāhmaṇehi viññūhī ti.|| ||</p>

					<p class="f4">Acchariyaɱ bhante,abbhūtaɱ bhante,||<br />
					yaɱ hi mayaɱ bhante,||<br />
					nāsakkhimhā pañhena paripūretuɱ,||<br />
					taɱ bhante,||<br />
					āyasmatā Ānandena pañhassa veyyā-karaṇena paripūritaɱ.|| ||</p>

					<p class="f4">Ye te bhante, bālā abyattā ananuvicca apariyogāhetvā paresaɱ vaṇṇaɱ vā avaṇṇaɱ vā bhāsanti,||<br />
					na mayaɱ taɱ sārato paccāgacchāma.|| ||</p>

					<p class="f4">Ye ca kho te bhante,||<br />
					paṇḍitā byattā4 medhāvino anuvicca pariyogāhetvā paresaɱ vaṇṇaɱ vā avaṇṇaɱ vā bhāsanti,||<br />
					taɱ mayaɱ sārato paccāgacchāma.|| ||</p>

					<p class="f4">Katamo pana bhante Ānanda,||<br />
					kāya-samā-cāro opārambho samaṇehi brāhmaṇehi viññūhīti?.|| ||</p>

					<p class="f4">Yo kho mahārāja,||<br />
					kāya-samā-cāro akusalo|| ||</p>

					<p class="f4">Katamo pana bhante,||<br />
					kāya-samā-cāro akusalo?|| ||</p>

					<p class="f4">Yo kho mahārāja,||<br />
					kāya-samā-cāro sāvajjo.|| ||</p>

					<p class="f4">Katamo pana bhante,||<br />
					kāya-samā-cāro sāvajjo?|| ||</p>

					<p class="f4">Yo kho mahārāja,||<br />
					kāya-samā-cāro savyāpajjho.|| ||</p>

					<p class="f4">Katamo pana bhante,||<br />
					kāya-samā-cāro savyāpajjho?|| ||</p>

					<p class="f4">Yo kho mahārāja,||<br />
					kāya-samā-cāro dukkha-vipāko.|| ||</p>

					<p class="f4">Katamo pana bhante,||<br />
					kāya-samā-cāro dukkha-vipāko?|| ||</p>

					<p class="f4">Yo mahārāja, kāya-samā-cāro attavyābādhāya pi saŋvattati,||<br />
					paravyābādhāya pi saŋvattati,||<br />
					ubhayavyābādhāya pi saŋvattati.|| ||</p>

					<p class="f4">Tassa akusalā dhammā abhivaḍḍhanti,||<br />
					kusalā dhammā parihāyanti.|| ||</p>

					<p class="f4">Eva-rūpo kho mahārāja,kāya-samā-cāro opārambho samaṇehi brāhmaṇehi viññūhiti.|| ||</p>

					<p class="f4">Katamo pana bhante Ānanda,||<br />
					so Bhagavā tathā-rūpaɱ vacī-samā-cāraɱ samācareyya yvāssa vacī-samā-cāro opārambho samaṇehi brāhmaṇehiti?|| ||</p>

					<p class="f4">Na kho mahārāja,||<br />
					so Bhagavā tathā-rūpaɱ vacī-samā-cāraɱ samācareyya yvāssa vacī-samā-cāro opārambho samaṇehi brāhmaṇehi viññūhī' ti.|| ||</p>

					<p class="f4">Katamo pana bhante Ānanda,||<br />
					so Bhagavā tathā-rūpaɱ manosamā-cāraɱ samācareyya yvāssa1 manosamā-cāro opārambho samaṇehi brāhmaṇehī ti?|| ||</p>

					<p class="f4">Na kho mahārāja,||<br />
					so Bhagavā tathā-rūpaɱ manosamā-cāraɱ samācareyya yvāssa manosamā-cāro opārambho samaṇehi brāhmaṇehi viññūhīti?|| ||</p>

					<p class="f4">Yo kho mahārāja,||<br />
					manosamā-cāro akusalo|| ||</p>

					<p class="f4">Katamo pana bhante,||<br />
					manosamā-cāro akusalo?|| ||</p>

					<p class="f4">Yo kho mahārāja,||<br />
					manosamā-cāro sāvajjo.|| ||</p>

					<p class="f4">Katamo pana bhante,||<br />
					manosamā-cāro sāvajjo?|| ||</p>

					<p class="f4">Yo kho mahārāja,||<br />
					manosamā-cāro savyāpajjho.|| ||</p>

					<p class="f4">Katamo pana bhante,||<br />
					manosamā-cāro savyāpajjho?|| ||</p>

					<p class="f4">Yo kho mahārāja,||<br />
					manosamā-cāro dukkha-vipāko.|| ||</p>

					<p class="f4">Katamo pana bhante,||<br />
					manosamā-cāro dukkha-vipāko?|| ||</p>

					<p class="f4">Yo kho mahārāja,||<br />
					manosamā-cāro attavyābādhāya pi saŋvattati,||<br />
					paravyābādhāya pi saŋvattati,||<br />
					ubhayavyābādhāya pi saŋvattati.|| ||</p>

					<p class="f4">Tassa akusalā dhammā abhivaḍḍhanti,||<br />
					kusalā dhammā parihāyanti.|| ||</p>

					<p class="f4">Eva-rūpo kho mahārāja,||<br />
					manosamā-cāro opārambho samaṇehi brāhmaṇehi viññūhiti.|| ||</p>

					<p class="f4">Kin nu kho bhante Ānanda,||<br />
					so Bhagavā sabbesaɱ yeva akusalānaɱ dhammānaɱ pahānaɱ vaṇṇetī ti?|| ||</p>

					<p class="f4">Sabbā'kusala-dhammapahīno1 kho mahārāja,||<br />
					Tathāgato kusala-dhammasamannāgato ti.|| ||</p>

					<p class="f4">Katamo pana bhante Ānanda,||<br />
					kāya-samā-cāro anopārambho samaṇehi brāhmaṇehi viññūhī ti?|| ||</p>

					<p class="f4">Yo kho mahārāja,||<br />
					kāya-samā-cāro akusalo|| ||</p>

					<p class="f4">Katamo pana bhante,||<br />
					kāya-samā-cāro akusalo? <a id="pg115"><span class="f2 g"><b>[115]</b></span></a>|| ||</p>

					<p class="f4">Yo kho mahārāja,||<br />
					kāya-samā-cāro sāvajjo.|| ||</p>

					<p class="f4">Katamo pana bhante,||<br />
					kāya-samā-cāro sāvajjo?|| ||</p>

					<p class="f4">Yo kho mahārāja,||<br />
					kāya-samā-cāro savyāpajjho5.|| ||</p>

					<p class="f4">Katamo pana bhante,||<br />
					kāya-samā-cāro savyāpajjho?|| ||</p>

					<p class="f4">Yo kho mahārāja,||<br />
					kāya-samā-cāro dukkha-vipāko.|| ||</p>

					<p class="f4">Katamo pana bhante,||<br />
					kāya-samā-cāro dukkha-vipāko?|| ||</p>

					<p class="f4">Yo kho mahā rāja,||<br />
					kāya-samā-cāro n'eva attavyābādhāya pisaŋvattati,||<br />
					na paravyābādhāya pi saŋvattati,||<br />
					na ubhayavyābādhāya pi saŋvattati.|| ||</p>

					<p class="f4">Tassa akusalā dhammā parihāyanti,||<br />
					kusalā dhammā abhivaḍḍhanti.|| ||</p>

					<p class="f4">Eva-rūpo kho mahārāja,||<br />
					kāya-samā-cāro anopārambho samaṇehi brāhmaṇehi viññūhī ti.|| ||</p>

					<p class="f4">Katamo pana bhante Ānanda,||<br />
					vacī-samā-cāro|| ||</p>

					<p class="f4">Katamo pana bhante Ānanda,||<br />
					so Bhagavā tathā-rūpaɱ vacī-samā-cāro samācareyya yvāssa vacī-samā-cāro opārambho samaṇehi brāhmaṇehiti?|| ||</p>

					<p class="f4">Na kho mahārāja,||<br />
					so Bhagavā tathā-rūpaɱ vacī-samā-cāro samācareyya yvāssa vacī-samā-cāro anopārambho samaṇehi brāhmaṇehi viññūhī' ti.|| ||</p>

					<p class="f4">Katamo pana bhante Ānanda,||<br />
					so Bhagavā tathā-rūpaɱ manosamā-cāro samācareyya yvāssa1 manosamā-cāro opārambho samaṇehi brāhmaṇehiti?|| ||</p>

					<p class="f4">Na kho mahārāja,so Bhagavā tathā-rūpaɱ manosamā-cāro samācareyya yvāssa manosamā-cāro opārambho samaṇehi brāhmaṇehi viññūhī ti?|| ||</p>

					<p class="f4">Yo kho mahārāja,||<br />
					manosamā-cāro kusalo <a id="pg116"><span class="f2 g"><b>[116]</b></span></a>|| ||</p>

					<p class="f4">Katamo pana bhante,||<br />
					manosamā-cāro kusalo?|| ||</p>

					<p class="f4">Yo kho mahārāja,||<br />
					manosamā-cāro anavajjo.|| ||</p>

					<p class="f4">Katamo pana bhante,||<br />
					manosamā-cāro anavajjo?|| ||</p>

					<p class="f4">Yo kho mahārāja,||<br />
					manosamā-cāro avyāpajjho.|| ||</p>

					<p class="f4">Katamo pana bhante,||<br />
					manosamā-cāro avyāpajjho?|| ||</p>

					<p class="f4">Yo kho mahārāja,||<br />
					manosamā-cāro sukha-vipāko.|| ||</p>

					<p class="f4">Katamo pana bhante,||<br />
					manosamā-cāro sukha-vipāko?|| ||</p>

					<p class="f4">Yo kho mahā rāja,||<br />
					manosamā-cāro n'eva attavyābādhāya pisaŋvattati,||<br />
					na paravyābādhāya pi saŋvattati,||<br />
					na ubhayavyābādhāya pi saŋvattati.|| ||</p>

					<p class="f4">Tassa akusalā dhammā parihāyanti,||<br />
					kusalā dhammā abhivaḍḍhanti.|| ||</p>

					<p class="f4">Eva-rūpo kho mahārāja,||<br />
					manosamā-cāro anopārambho samaṇehi brāhmaṇehi viññūhī ti.|| ||</p>

					<p class="f4">Kiɱ pana bhante Ānanda,||<br />
					so Bhagavā sabbesaɱ yeva kusalānaɱ dhammānaɱ upasampadaɱ vaṇṇetīti?|| ||</p>

					<p class="f4">Sabbā'kusala-dhammapahīno kho mahārāja,||<br />
					Tathāgato kusala-dhammasamannāgatoti.|| ||</p>

					<p class="f4">Acchariyaɱ bhante,||<br />
					abbhūtaɱ bhante,||<br />
					yāvasu-bhāsitañ ci'daɱ bhante,||<br />
					āyasmatā Ānandena.|| ||</p>

					<p class="f4">Iminā ca mayaɱ bhante,||<br />
					āyasmato Ānandassa subhāsitena attamanābhiraddhā,||<br />
					evaɱ attamanābhiraddhā ca mayaɱ bhante,||<br />
					āyasmato Ānandassa subhāsitena,||<br />
					sace bhante,||<br />
					āyasmato Ānandassa hatthi-ratanaɱ kappeyya,||<br />
					hatthi-ratanampi mayaɱ āyasmato Ānandassa dadeyyāma.|| ||</p>

					<p class="f4">Sace bhante,||<br />
					āyasmato Ānandassa assa ratanaɱ kappeyya,||<br />
					assa-ratanampi mayaɱ āyasmato Ānandassa dadeyyāma.|| ||</p>

					<p class="f4">Sace bhante,||<br />
					āyasmato Ānandassa gāma-varaɱ kappeyya,||<br />
					gāma-varampi mayaɱ āyasmato Ānandassa dadeyyāma.|| ||</p>

					<p class="f4">Api ca bhante,||<br />
					mayampetaɱ3 jānāma: n'etaɱ āyasmato Ānandassa kappatīti.|| ||</p>

					<p class="f4">Ayaɱ me bhante,||<br />
					bāhitikā raññā4 māgadhena Ajātasattunā vedehiputtena vatthanāḷiyā5 pakkhipitvā pahitā soḷasasamā āyāmena,||<br />
					aṭṭhasamā vitthārena,||<br />
					taɱ bhante,||<br />
					āyasmā Ānando patigaṇhātu anukampaɱ upadāyāti.|| ||</p>

					<p class="f4">Alaɱ mahārāja,||<br />
					paripuṇṇaɱ me ticīvaranti.|| ||</p>

					<p class="f4"><a id="pg117"><span class="f2 g"><b>[117]</b></span></a> Ayaɱ bhante,||<br />
					aciravatī nadī diṭṭhā āyasmatā c'eva Ānandena amhehi ca,||<br />
					yadā upari pabbate mahā-megho ahippavuṭṭho hoti1 athāyaɱ aciravatī nadī ubhato kulāni saɱvissandantī gacchati.|| ||</p>

					<p class="f4">Evam eva kho bhante,||<br />
					āyasmā Ānando imāya bāhitikāya attano ticīvaraɱ karissati.|| ||</p>

					<p class="f4">Yampanāyasmato Ānandassa purāṇaɱ ticīvaraɱ,||<br />
					taɱ sabrahma-cārīhi saɱvibhajissati.|| ||</p>

					<p class="f4">Evāya amhākaɱ dakkhiṇā saɱvissandantī maññe gamissati.|| ||</p>

					<p class="f4">Patigaṇhātu bhante,||<br />
					āyasmā Ānando bāhitikanti.|| ||</p>

					<p class="f4">Paṭiggahesi kho āyasmā Ānando bāhitikaɱ.|| ||</p>

					<p class="f4">Atha kho rājā Pasenadi Kosalo āyasmantaɱ Ānandaɱ etad avoca: 'handa cadāni mayaɱ bhante Ānanda,||<br />
					gacchāma,||<br />
					bahu-kiccā mayaɱ bahu-karaṇīyā' ti.|| ||</p>

					<p class="f4">Yassa dāni tvaɱ mahārāja,||<br />
					kālaɱ maññasīti.|| ||</p>

					<p class="f4">Atha kho rājā Pasenadi Kosalo āyasmato Ānandassa bhāsitaɱ abhinan'ditvā anumo-ditvā uṭṭhāy āsanā āyasmantaɱ Ānandaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho āyasmā Ānando acira-pakkantassa raññoPasenadissa Kosalassa yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando yāvatako ahosi raññā Pasenadinā Kosalena saddhiɱ kathā-sallāpo.|| ||</p>

					<p class="f4">Taɱ sabbaɱ Bhagavato ārocesi.|| ||</p>

					<p class="f4">Tañ ca bāhitikaɱ Bhagavato pādāsi.|| ||</p>

					<p class="f4">Atha kho Bhagavā bhikkhū āmantesi: 'lābhā bhikkhave,||<br />
					rañño Pasenadissa Kosalassa,||<br />
					su-laddhalābhā bhikkhave,||<br />
					rañño Pasenadissa Kosalassa.|| ||</p>

					<p class="f4">Yaɱ rājā Pasenadi Kosalo labhati Ānandaɱ dassanāya.|| ||</p>

					<p class="f4">Labhati payirupāsanāyāti.|| ||</p>

					<p class="f4">Idam avoca Bhagavā,||<br />
					attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Bāhitikasuttaɱ aṭṭhamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>