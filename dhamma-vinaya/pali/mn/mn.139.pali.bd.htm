<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 139. The Buddha goes into detail concerning disengagement caused by either biases towards or biases against." />
<title>MN 139: Araṇa-Vibhaṇga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṇga Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p139">Sutta 139</a></h4>

					<h1>Araṇa-Vibhaṇga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.139.chlm.sbb.htm#p1">chlm</a>][<a href="../../../dhamma-vinaya/pts/mn/mn.139.horn.pts.htm#p1">pts</a>][<a href="../../../dhamma-vinaya/wp/mn/mn.139.ntbb.wp.htm#p1">ntbb</a>][<a href="../../../dhamma-vinaya/bd/mn/mn.139.olds.bd.htm#p1">olds</a>][<a href="../../../dhamma-vinaya/mnl/mn/mn.139.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhaggavā||<br />
					Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhaggavā||<br />
					bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhaggavā etad avoca:|| ||</p>

					<p class="f4">"Araṇa-vibhaṇgaṃ vo, bhikkhave,||<br />
					desissāmi.|| ||</p>

					<p class="f4">Taṃ suṇātha||<br />
					sādhukaṃ||<br />
					manasi karotha.|| ||</p>

					<p class="f4">Bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhaggavā etad avoca:|| ||</p>

					<p class="f4">Na kāma-sukham anuyuñjeyya||<br />
					hīnaṃ||<br />
					gammaṃ||<br />
					pothujjanikaṃ||<br />
					anariyaṃ||<br />
					anantha-saṃhitaṃ.|| ||</p>

					<p class="f4">Na ca attakila-mathānuyogaṃ||<br />
					anuyuñjeyya||<br />
					dukkhaṃ||<br />
					anariyaṃ||<br />
					anattha-saṃhitaṃ.|| ||</p>

					<p class="f4">Ete te ubho ante anupagamma||<br />
					majjhimā paṭipadā||<br />
					Tathāgatena abhisambuddhā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					Nibbānāya||<br />
					saṃvaṭṭati.|| ||</p>

					<p class="f4">Ussādanañ ca jaññā,||<br />
					apasādanañ ca jaññā,||<br />
					ussādanañ ca ñatvā||<br />
					apasādanañ ca ñatvā||<br />
					n'ev'ussādeyya||<br />
					na apasādeyya||<br />
					Dhammam eva deseyya.|| ||</p>

					<p class="f4">Sukha-vini-c-chayaṃ jaññā,||<br />
					sukha-vini-c-chayaṃ ñatvā||<br />
					ajjhattaṃ sukham anuyuñjeyya.|| ||</p>

					<p class="f4">Raho vādaṃ na bhāseyya.|| ||</p>

					<p class="f4">Sammukhā na khīṇaṃ bhaṇe.|| ||</p>

					<p class="f4">Ataramāno ca bhāseyya,||<br />
					no taramāno.|| ||</p>

					<p class="f4">Jana-pada-niruttiṃ nābhiniveseyya,||<br />
					samaññaṃ nāti dhāveyyāti.|| ||</p>

					<p class="f4">Ayamuddeso araṇa-vibhaṇgassa.|| ||</p>

					<p class="f4">'Na kāma-sukham anuyuñjeyya||<br />
					hīnaṃ||<br />
					gammaṃ||<br />
					pothujjanikaṃ||<br />
					anariyaṃ||<br />
					anantha-saṃhitaṃ.|| ||</p>

					<p class="f4">Na ca attakila-mathānuyogaṃ||<br />
					anuyuñjeyya||<br />
					dukkhaṃ||<br />
					anariyaṃ||<br />
					anattha-saṃhita'n' ti||<br />
					iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Yo kāma-paṭisandhi-sukhino somanassānuyogo hīno gammo pothujjaniko anariyo anattha-saṃhito,||<br />
					sadukkho eso dhammo sa-upaghāto sa-upāyāso sapariḷāho micchā-paṭipadā.|| ||</p>

					<p class="f4">Yo kāma-paṭisandhi-sukhino somanassānuyogaṃ <a id="p231"><span class="f2 g"><b>[231]</b></span></a> ananuyogo hīnaṃ gammaṃ pothujjanikaṃ anariyaṃ anattha-saṃhitaṃ,||<br />
					adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4">Yo attakilamathānuyogo dukkho anariyo anattha-saṃhito,||<br />
					sadukkho eso dhammo sa-upaghāto sa-upāyāso sapariḷāho micchāpaṭipadā.|| ||</p>

					<p class="f4">Yo attakilamathānuyogaṃ ananuyogo dukkhaṃ anariyaṃ anattha-dukkhaṃ,||<br />
					adukkho eso dhammo anupaghāto||<br />
					anupāyāso apariḷāho sammā-paṭipadā.|| ||</p>

					<p class="f4">Na kāma-sukham anuyuñjeyya hīnaṃ gammaṃ pothujjanikaṃ anariyaṃ anattha-saṃhitaṃ,||<br />
					na c'attakilamathānuyogaṃ anuyuñjeyya dukkhaṃ anariyaṃ anattha-saṃhitan ti||<br />
					iti yaṃ taṃ vuttaṃ idam etaṃ paṭicca vuttaṃ.|| ||</p>

					<p class="f4">'Ete te ubho ante anupagamma majjhimā paṭipadā Tathāgatena abhisambuddhā cakkhu-karaṇi ñāṇa-karaṇī upasamāya abhiññāya sambodhāya Nibbānāya saṃvaṭṭatī'ti iti ko pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ:||<br />
					ayameva Ariyo Aṭṭhaṇgiko Maggo.|| ||</p>

					<p class="f4">Seyyath'īdaṃ:||<br />
					sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ete te ubho ante anupagamma majjhimā paṭipadā Tathāgatena abhisambuddhā cakkhu-karaṇī ñāṇa-karaṇī upasamāya abhiññāya sambodhāya Nibbānāya saṃvaṭṭatī'ti iti vuttaṃ.|| ||</p>

					<p class="f4">'Ussādanañ ca jaññā apasādanañca jaññā, ussādanañca ñatvā apasādanañ ca ñatvā nevussādeyya na apasādeyya dhammameva deseyyā'ti iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ:||<br />
					kathaṃ ca bhikkhave,||<br />
					ussādanā ca hoti apasādanā ca,||<br />
					no ca Dhamma-desanā:|| ||</p>

					<p class="f4">Ye kāmapaṭisandhisukhino somanassānuyogaṃ anuyuttā hinaṃ gammaṃ pothujjanikaṃ anariyaṃ anattha-saṃhitaṃ,||<br />
					sabbe te sadukkhā saupaghātā saupāyāsā sapariḷāhā micchā-paṭipannāti iti vadaṃ itth'eke apasādeti.|| ||</p>

					<p class="f4">Ye kāmapaṭisandhisukhino somanassānuyogaṃ ananuyuttā hīnaṃ gammaṃ pothujjanikaṃ anariyaṃ anattha-saṃhitaṃ,||<br />
					sabbe te adukkhā anupaghātā anupāyāsā apariḷāhā sammā-paṭipannāti iti vadaṃ itth'eke ussādeti.|| ||</p>

					<p class="f4">'Ye attakilamathānuyogaṃ anuyuttā dukkhaṃ anariyaṃ anattha-saṃhitaṃ,||<br />
					sabbe te sadukkhā <a id="p232"><span class="f2 g"><b>[232]</b></span></a> saupaghātā saupāyāsā sapariḷāhā micchā-paṭipannā'ti iti vadaṃ itth'eke apasādeti.|| ||</p>

					<p class="f4">'Ye attakilamathānuyogaṃ ananuyuttā dukkhaṃ anariyaṃ anattha-saṃhitaṃ,||<br />
					sabbe te adukkhā anupaghātā anupāyāsā apariḷāhā sammā-paṭipannā'ti iti vadaṃ itth'eke ussādeti.|| ||</p>

					<p class="f4">'Yesaṃ kesañci bhava-saṃyojanaṃ a-p-pahīnaṃ,||<br />
					sabbe te sadukkhā saupaghātā saupāyāsā sapariḷāhā micchā-paṭipannā'ti iti vadaṃ itth'eke apasādeti.|| ||</p>

					<p class="f4">'Yesaṃ kesañci vibhava-saṃyojanaṃ pahīnaṃ,||<br />
					sabbe te adukkhā anupaghātā anupāyāsā apariḷāhā sammā-paṭipannā'ti iti vadaṃ itth'eke ussādeti.|| ||</p>

					<p class="f4">Evaṃ kho bhikkhave, ussādanā ca hoti apasādanā ca, no ca Dhamma-desanā.|| ||</p>

					<p class="f4">Kathañ ca bhikkhave,||<br />
					n'eva ussādanā hoti na apasādanā,||<br />
					dhamma desanā ca:||<br />
					ye kāmapaṭisandhisukhino somanassānuyogaṃ ananuyuttā hīnaṃ gammaṃ pothujjanikaṃ anariyaṃ anattha-saṃhitaṃ,||<br />
					sabbe te sadukkhā saupaghātā saupāyāsā saparilāhā micchā-paṭipannā'ti na evam āha: anuyogo ca kho sadukkho eso dhammo saupaghāto saupāyāso sapariḷāho micchā-paṭipadā'ti iti vadaṃ dhammameva deseti.|| ||</p>

					<p class="f4">'Ye kāmapaṭisandhisukhino somanassānuyogaṃ anuyuttā hīnaṃ gammaṃ pothujjanikaṃ anariyaṃ anattha-saṃhitaṃ,||<br />
					sabbe te adukkhā anupaghātā anupāyāsā apariḷāhā sammā-paṭipannā'ti na evam āha.|| ||</p>

					<p class="f4">Ananuyogo ca kho adukkho eso dhammo anupaghāto anupāyāso apariḷāho sammā-paṭipadā'ti iti vadaṃ dhammameva deseti.|| ||</p>

					<p class="f4">Ye attakilamathānuyogaṃ anuyuttā dukkhaṃ anariyaṃ anattha-saṃhitaṃ,||<br />
					sabbe te sadukkhā saupaghātā saupāyāsā sapariḷāhā micchā-paṭipannā'ti na evam āha:||<br />
					anuyogo ca kho sadukkho eso dhammo saupaghāto saupāyāso sapariḷāho micchā-paṭipadā ti iti vadaṃ dhammameva deseti.|| ||</p>

					<p class="f4">Ye attakilamathānuyogaṃ anuyuttā dukkhaṃ anariyaṃ anattha-saṃhitaṃ,||<br />
					sabbe te adukkhā anupaghātā anupāyāsā apariḷāhā sammā-paṭipannāti na evam āha:||<br />
					ananuyogo ca kho adukkho eso dhammo anupaghāto anupāyāso apariḷāho sammā-paṭipadā'ti iti vadaṃ dhammameva deseti.|| ||</p>

					<p class="f4">Yesaṃ kesañci bhava-saṃyojanaṃ a-p-pahīnaṃ,||<br />
					sabbe te sadukkhā saupaghātā saupāyāsā sapariḷāhā micchā-paṭipannāti na <a id="pg233"><span class="f2 g"><b>[233]</b></span></a> evam āha.|| ||</p>

					<p class="f4">Bhavasaṃyojane ca kho a-p-pahīne bhavopi a-p-pahīno hotī'ti iti vadaṃ dhammameva deseti.|| ||</p>

					<p class="f4">Yesaṃ kesañci bhava-saṃyojanaṃ pahīnaṃ sabbe te adukkhā anupaghātā anupāyāsā.|| ||</p>

					<p class="f4">Apariḷāhā sammā-paṭipannāti na evam āha bhavasaṃyojane ca kho pahīne bhavopi.|| ||</p>

					<p class="f4">Pahīno hotīti iti vadaṃ dhammameva deseti.|| ||</p>

					<p class="f4">Evaṃ kho bhikkhave,||<br />
					nevussādanā hoti na apasādanā Dhamma-desanā ca.|| ||</p>

					<p class="f4">'Ussādanañ ca jaññā,||<br />
					apasādanañ ca jaññā,||<br />
					ussādanañ ca ñatvā||<br />
					apasādanañ ca ñatvā||<br />
					n'ev'ussādeyya||<br />
					na apasādeyya||<br />
					Dhammam eva deseyya' ti|| ||</p>
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Sukhavinicchayaṃ jaññā,||<br />
					sukhavinicchayaṃ ñatvā ajjhattaṃ sukhamanuyuñjeyyā'ti iti kho pan'etaṃ vuttaṃ kiñ c'etaṃ paṭicca vuttaṃ:||<br />
					pañc'ime bhikkhave,||<br />
					kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kamūpa-saṃhitā||<br />
					rajanīyā;|| ||</p>

					<p class="f4">sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kamūpa-saṃhitā||<br />
					rajanīyā;|| ||</p>

					<p class="f4">ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kamūpa-saṃhitā||<br />
					rajanīyā;|| ||</p>

					<p class="f4">jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kamūpa-saṃhitā||<br />
					rajanīyā;|| ||</p>

					<p class="f4">kāya-viññeyyā poṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kamūpa-saṃhitā||<br />
					rajanīyā.|| ||</p>

					<p class="f4">Ime kho bhikkhave,||<br />
					pañca kāma-guṇā.|| ||</p>

					<p class="f4">Yaṃ kho bhikkhave ime pañca kāma-guṇe paṭicca uppajjati sukhaṃ somanassaṃ idaṃ vuccati kāma-sukhaṃ mīḷha-sukhaṃ puthu-j-janasukhaṃ anariyasukhaṃ.|| ||</p>

					<p class="f4">Na āsevitabbaṃ||<br />
					na bhāvetabbaṃ||<br />
					na bahulīkātabbaṃ,||<br />
					bhāyitabbaṃ etassa sukhassāti vadāmi.|| ||</p>

					<p class="f4">Idha, bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati;|| ||</p>

					<p class="f4">pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaŋvedeti||<br />
					yan taṃ ariyā āci-k-khanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja viharati;|| ||</p>

					<p class="f4">sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Idaṃ vuccati||<br />
					nekkhamma-sukhaṃ||<br />
					paviveka-sukhaṃ||<br />
					upasama-sukhaṃ||<br />
					sambodhi-sukhaṃ||<br />
					āsevitabbaṃ bhāvetabbaṃ bahulīkātabbaṃ.|| ||</p>

					<p class="f4">Na bhāyitabbaṃ etassa sukhassāti <a id="pg234"><span class="f2 g"><b>[234]</b></span></a> vadāmi.|| ||</p>

					<p class="f4">'Sukhavinicchayaṃ jaññā,||<br />
					sukhavinicchayaṃ ñatvā ajjhattaṃ sukhamanuyuñjeyyā' ti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">'Rahovādaṃ na bhāseyya,||<br />
					sammukhā na khīṇaṃ bhaṇe' ti||<br />
					iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ:||<br />
					tatra bhikkhave,||<br />
					yaṃ jaññā rahovādaṃ abhūtaṃ atacchaṃ anattha-saṃhitaṃ,||<br />
					sasakkaṃ taṃ rahovādaṃ||<br />
					na bhāseyya.|| ||</p>

					<p class="f4">Yampi jaññā rahovādaṃ bhūtaṃ tacchaṃ anattha-saṃhitaṃ,||<br />
					tassa pi sikkheyya avacanāya.|| ||</p>

					<p class="f4">Yañ ca kho jaññā rahovādaṃ bhūtaṃ tacchaṃ attha-saṃhitaṃ,||<br />
					tatra kāl'aññū assa tassa rahovādassa vacanāya.|| ||</p>

					<p class="f4">Yatra bhikkhave,||<br />
					yaṃjaññā sammukhā khīṇavādaṃ abhūtaṃ atacchaṃ anattha-saṃhitaṃ.|| ||</p>

					<p class="f4">Sasakkaṃ taṃ sammukhā khīṇa-vādaṃ na bhāseyya.|| ||</p>

					<p class="f4">Yampi jaññā sammukhā khīṇavādaṃ bhūtaṃ tacchaṃ anattha-saṃhitaṃ,||<br />
					tassapi sikkheyya avacanāya.</p>

					<p class="f4">Yañ ca kho jaññā sammukhā khīṇavādaṃ bhūtaṃ tacchaṃ attha-saṃhitaṃ,||<br />
					tatra kāl'aññū assa tassa sammukhā khīṇavādassa vacanāya.|| ||</p>

					<p class="f4">'Rahovādaṃ na bhāseyya,||<br />
					sammukhā na khīṇaṃ bhaṇe'ti iti yaṃ taṃ vuttaṃ, idam etaṃ paṭicca vuttaṃ.|| ||</p>

					<p class="f4">'Ataramānova bhāseyya,||<br />
					no taramāno' ti||<br />
					iti kho pan'etaṃ vuttaṃ kiñ c'etaṃ paṭicca vuttaṃ:||<br />
					tatra bhikkhave,||<br />
					taramānassa bhāsato kāyo pi kilamati.|| ||</p>

					<p class="f4">Cittam pi upahaññati.|| ||</p>

					<p class="f4">Saro pi upahaññati.|| ||</p>

					<p class="f4">Kaṇṭho pi āturīyati.|| ||</p>

					<p class="f4">Avissaṭṭham pi hoti aviññeyyaṃ taramānassa bhāsitaṃ,||<br />
					tatra bhikkhave,||<br />
					ataramānassa bhāsato kāyo pi||<br />
					na kilamati.|| ||</p>

					<p class="f4">Cittam pi na upahaññati.|| ||</p>

					<p class="f4">Saro pi na upahaññati.|| ||</p>

					<p class="f4">Kaṇṭho pi na āturīyati.|| ||</p>

					<p class="f4">Vissaṭṭham pi hoti viññeyyaṃ ataramānassa bhāsitaṃ.|| ||</p>

					<p class="f4">'Ataramāno va bhāseyya,||<br />
					no taramāno' ti||<br />
					iti yaṃ taṃ vuttaṃ idam etaṃ paṭicca vuttaṃ.|| ||</p>

					<p class="f4">'Janapadaniruttiṃ nābhiniveseyya,||<br />
					samaññaṃ nātidhāveyyā' ti||<br />
					iti kho pan'etaṃ vuttaṃ kiñ c'etaṃ paṭicca vuttaṃ:||<br />
					kathañ ca bhikkhave,||<br />
					jana-padaniruttiyā ca abhiniveso hoti samaññāya ca atisāro:||<br />
					idha bhikkhave,||<br />
					tadavekaccesu jana-padesu||<br />
					pātīti sañjānanti,||<br />
					<a id="pg235"><span class="f2 g"><b>[235]</b></span></a> pattanti sañjānanti,||<br />
					vitthanti sañjānanti,||<br />
					sarāvanti sañjānanti,||<br />
					dhāropanti sañjānanti,||<br />
					poṇanti sañjānanti,||<br />
					pisīlavanti sañjānanti.|| ||</p>

					<p class="f4">Iti yathā yathā naṃ tesu tesu,||<br />
					jana-padesu sañjānanti.|| ||</p>

					<p class="f4">Tathā tathā thāmasā parāmassa abhinivissa voharati:||<br />
					idam eva saccaṃ mogham aññan ti.|| ||</p>

					<p class="f4">Evaṃ kho bhikkhave,||<br />
					janapada niruttiyā ca abhiniveso hoti samaññāya ca atisāro.|| ||</p>

					<p class="f4">Katañ ca bhikkhave,||<br />
					janapadaniruttiyā ca anabhiniveso hoti,||<br />
					samaññāya ca atisāro:||<br />
					idha bhikkhave,||<br />
					tad eva ekaccesu jana-padesu,||<br />
					pātīti sañjānanti,||<br />
					pattanti sañjānanti,||<br />
					vitthanti sañjānanti,||<br />
					Sarāvanti sañjānanti,||<br />
					dhāropanti sañjānanti,||<br />
					Poṇanti sañjānanti,||<br />
					pisīlavanti sañjānanti.|| ||</p>

					<p class="f4">Iti yathā yathā naṃ tesu tesu,||<br />
					jana-padesu sañjānanti:||<br />
					idaṃ kira me āyasmanto sandhāya voharantī ti.|| ||</p>

					<p class="f4">Tathā tathā voharati aparāma-sati.|| ||</p>

					<p class="f4">Evaṃ kho bhikkhave jana-padaniruttiyā ca anabhiniveso hoti.|| ||</p>

					<p class="f4">Samaññāya ca anatisāro yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Tatra, bhikkhave,||<br />
					yo kāmapaṭisandhisukhino somanassānuyogo hīno gammo pothujjaniko anariyo anattha-saṃhito,||<br />
					sadukkho eso dhammo saupaghāto saupāyāso sapariḷāho micchā-paṭipadā.|| ||</p>

					<p class="f4">>Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yo kāmapaṭisandhisukhino somanassānuyogaṃ ananuyogo hīnaṃ gammaṃ pothujjanikaṃ anariyaṃ anattha-saṃhitaṃ,||<br />
					adukkho eso dhammo anupaghāto.|| ||</p>

					<p class="f4">Anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yo attakilamathānuyogo dukkho anariyo anattha-saṃhito,||<br />
					sadukkho eso dhammo saupaghāto saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yo attakilamathānuyogaṃ ananuyogo dukkhaṃ anariyaṃ anattha-saṃhitaṃ,||<br />
					adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4"><a id="pg236"><span class="f2 g"><b>[236]</b></span></a> Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yā'yaṃ majjhimā paṭipadā Tathāgatena abhisambuddhā cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati.|| ||</p>

					<p class="f4">Adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yā'yaṃ ussādanā ca apasādanā ca no ca Dhamma-desanā,||<br />
					sadukkho eso dhammo saupaghāto saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yā'yaṃ nevussādanā na apasādanā Dhamma-desanā ca.|| ||</p>

					<p class="f4">Adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yam idaṃ kāma-sukhaṃ mīḷha-sukhaṃ pothujjanasukhaṃ anariyasukhaṃ,||<br />
					sadukkho eso dhammo saupaghāto.|| ||</p>

					<p class="f4">Saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yam idaṃ nekkhamma-sukhaṃ paviveka-sukhaṃ upasama-sukhaṃ sambodhisukhaṃ adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yvāyaṃ rahovādo abhūto ataccho anattha-saṃhito,||<br />
					sadukkho eso dhammo saupaghāto sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yvāyaṃ rahovādo bhūto taccho anattha-saṃhito sadukkho eso dhammo saupaghāto saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yvāyaṃ rahovādo bhūto taccho anattha-saṃhito,||<br />
					adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yvāyaṃ sammukhā khīṇavādo abhūto ataccho anattha-saṃhito,||<br />
					sadukkho eso dhammo saupaghāto saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yvāyaṃ sammukhā khīṇavādo bhūto taccho anattha-saṃhito,||<br />
					sadukkho eso dhammo saupaghāto saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yvāyaṃ sammukhā <a id="pg237"><span class="f2 g"><b>[237]</b></span></a> khīṇavādo bhūto taccho anattha-saṃhito,||<br />
					adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yam idaṃ taramānassa bhāsitaṃ,||<br />
					sadukkho eso dhammo saupaghāto|| ||</p>

					<p class="f4"><Saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yam idaṃ ataramānassa bhāsitaṃ,||<br />
					adukkho eso dhammo anupaghāto|| ||</p>

					<p class="f4">Anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tatra, bhikkhave,||<br />
					yvāyaṃ jana-padaniruttiyā ca abhiniveso samaññāya ca atisāro,||<br />
					sadukkho eso dhammo saupaghāto saupāyāso sapariḷāho micchā-paṭipadā.|| ||</p>

					<p class="f4">Tasmā eso dhammo saraṇo.|| ||</p>

					<p class="f4">Tatra, bhikkhave,||<br />
					yvāyaṃ jana-padaniruttiyā ca anabhiniveso samaññāya ca anatisāro,||<br />
					adukkho eso dhammo anupaghāto anupāyāso apariḷāho sammā-paṭipadā.|| ||</p>

					<p class="f4">Tasmā eso dhammo araṇo.|| ||</p>

					<p class="f4">Tasmātiha bhikkhave,||<br />
					saraṇañ ca dhammaṃ jānissāma.|| ||</p>

					<p class="f4">Araṇañ ca dhammaṃ jānissāma saraṇañ ca dhammaṃ ñatvā araṇañ ca dhammaṃ ñatvā araṇapaṭipadaṃ paṭipajjissāmāti.|| ||</p>

					<p class="f4">Evaṃ hi vo bhikkhave,||<br />
					sikkhitabbaṃ.|| ||</p>

					<p class="f4">Subhūti ca pana bhikkhave,||<br />
					kula-putto araṇapaṭipadaṃ paṭipanno" ti.|| ||</p>

					<p class="f4">Idam avoca Bhaggavā,||<br />
					atta-manā te bhikkhū||<br />
					Bhagavato bhāsitaṃ:||<br />
					"Abhinandun" ti.|| ||</p>

					<p class="ctr">Araṇa-Vibhaṇga Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>