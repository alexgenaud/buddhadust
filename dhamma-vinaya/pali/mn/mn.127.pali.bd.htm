<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 127. Venerable Anuruddha explains the difference between 'boundless' freedom of mind and 'wide-spread' freedom of mind and then answers further questions concerning the manner in which 'wide-spread' freedom of mind manifests it's results in rebirth in a deva world." />
<title>MN 127: Anuruddha Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p127">Sutta 127</a></h4>

					<h1>Anuruddha Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.127.chlm.sbb.htm#p1">chlm</a>][<a href="../../../dhamma-vinaya/pts/mn/mn.127.horn.pts.htm#p1">pts</a>][<a href="../../../dhamma-vinaya/mnl/mn/mn.127.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho pañcakaŋgo thapati aññataraɱ purisaɱ āmantesi:<br />
					'ehi tvaɱ ambho purisa, yen'āyasmā Anuruddho ten'upasankama.|| ||</p>

					<p class="f4">Upasaŋkamitvā mama vacanena āyasmato <a id="pg145"><span class="f2 g"><b>[145]</b></span></a> Anuruddhassa pāde sirasā vandāhi.|| ||</p>

					<p class="f4">Pañcakaŋgo bhante, thapati āyasmanto Anuruddhassa pāde sirasā vandatī' ti.|| ||</p>

					<p class="f4">Evañ ca vadehi:<br />
					adhivāsetu kira bhante, āyasmā Anuruddho pañcakaŋgassa thapatissa svātanāya attacatuttho bhattaɱ, yena ca kira bhante, āyasmā Anuruddho pagevataraɱ āgaccheyya, pañcaŋgo bhante, thapati bahu-kicco bahu-karaṇīyo rājakaraṇīyenā' ti.|| ||</p>

					<p class="f4">"Evaɱ bhante" ti kho so puriso pañc'aŋgassa thapatissa paṭissutvā yen'āyasmā Anuruddho ten'upasankami.|| ||</p>

					<p class="f4">Upasaŋkamitvā āyasmantaɱ Anuruddhaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so puriso āyasmantaɱ Anuruddhaɱ etad avoca:<br />
					'pañcaŋgo bhante, thapati āyasmato Anuruddhassa pāde sirasā vandati.|| ||</p>

					<p class="f4">Evaɱ ca vadeti:<br />
					'adhivāsetu kira bhante, āyasmā Anuruddho pañcakaŋgassa thapatissa svātanāya attacatuttho bhattaɱ.|| ||</p>

					<p class="f4">Yena ca kira bhante, āyasmā Anuruddho pagevataraɱ āgaccheyya.|| ||</p>

					<p class="f4">Pañcakaŋgo bhante, thapati bahu-kicco bahu-karaṇīyo rājakaraṇīyenā' ti.|| ||</p>

					<p class="f4">Adhivāsesi kho āyasmā Anuruddho tuṇhī-bhāvena.|| ||</p>

					<p class="f4">Atha kho āyasmā Anuruddho tassā rattiyā accayena pubbaṇha-samayaɱ nivāsetvā patta-cīvaraɱ ādāya yena pañcakaŋgassa thapatissa nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho pañcakaŋgo thapati āyasmantaɱ Anuruddhaɱ paṇītena bhojanīyena sahatthā santappesi sampavāresi.|| ||</p>

					<p class="f4">Atha kho pañcakaŋgo thapati āyasmantaɱ Anuruddhaɱ bhuttāviɱ oṇītapattapāṇīɱ aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho pañcakaŋgo thapati āyasmantaɱ Anuruddhaɱ etad avoca:|| ||</p>

					<p class="f4">Idha maɱ bhante1 therā bhikkhū upasankamitvā evam āhaɱsu:<br />
					'appamāṇaɱ gahapati, ceto-vimuttiɱ bhāvehī' ti.|| ||</p>

					<p class="f4">Ekacce therā evam āhaɱsu:<br />
					'mahaggataɱ gahapati, ceto-vimuttiɱ bhāvehī' ti.|| ||</p>

					<p class="f4">Yā cāyaɱ bhante, appamāṇā ceto-vimutti, yā ca mahaggatā ceto-vimutti, ime dhammā nānatthā c'eva <a id="pg146"><span class="f2 g"><b>[146]</b></span></a> nānābyañjanā ca?|| ||</p>

					<p class="f4"> Udāhu ekatthā byañjanameva nānanti?|| ||</p>

					<p class="f4">Tena hi gahapati, taɱ yeva ettha paṭibhātu apannakaɱ te ito bhavissatī ti.|| ||</p>

					<p class="f4">Mayhaɱ kho bhante, evaɱ hoti.|| ||</p>

					<p class="f4">Yā cāyaɱ appamāṇā ceto vimutti, yā ca mahaggatā ceto-vimutti, ime dhammā ekatthā byañjanameva nānanti.|| ||</p>

					<p class="f4">Yā cāyaɱ gahapati, appamāṇā ceto-vimutti, yā ca mahaggatā ceto-vimutti, ime dhammā nānatthā c'eva nānābyañjanā ca.|| ||</p>

					<p class="f4">Tadamināpetaɱ gahapati, pariyāyena veditabbaɱ, yathā ime dhammā nānatthā c'eva nānābyañjanā ca.|| ||</p>

					<p class="f4">Katamā ca gahapati, appamāṇā ceto-vimutti?|| ||</p>

					<p class="f4"> Idha gahapati bhikkhū mettā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddhamadho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Muditā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Ayaɱ vuccati gahapati appamāṇā ceto-vimutti.|| ||</p>

					<p class="f4">Katamā ca gahapati mahaggatā ceto-vimutti?|| ||</p>

					<p class="f4"> Idha gahapati bhikkhu yāvatā ekaɱ rukkha-mūlaɱ mahaggatanti pharitvā adhimuccitvā viharati.|| ||</p>

					<p class="f4">Ayaɱ vuccati gahapati, mahaggatā ceto-vimutti.|| ||</p>

					<p class="f4">Idha pana gahapati bhikkhu yāvatā dve vā tīṇi vā rukkha-mūlāni mahaggatanti pharitvā adhimuccitvā viharati ayam pi vuccati gahapati mahaggatā ceto-vimutti.|| ||</p>

					<p class="f4">Idha pana gahapati, bhikkhu yāvatā ekaɱ gāmakkhettaɱ mahaggatanti pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto vimutti.|| ||</p>

					<p class="f4">Idha pana gahapati, bhikkhu yāvatā dve vā tīṇi vā gāmakkhettāni pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto vimutti.|| ||</p>

					<p class="f4">Idha pana gahapati, bhikkhu yāvatā ekaɱ mahārajjaɱ mahaggatanti pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto-vimutti.|| ||</p>

					<p class="f4">Idha <a id="pg147"><span class="f2 g"><b>[147]</b></span></a> pana gahapati, bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati, ayam pi vuccati gahapati, mahaggatā ceto-vimutti.|| ||</p>

					<p class="f4">Idha pana gahapati bhikkhu yāvatā samuddapariyan taɱ paṭhaviɱ mahaggatanti pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto-vimutti.|| ||</p>

					<p class="f4">Iminā kho etaɱ gahapati pariyāyena veditabbaɱ yathā ime dhammā nānatthā c'eva nānābyañjenā ca.|| ||</p>

					<p class="f4">Catasso kho imā gahapati, bhavūpapattiyo, katamā catasso?|| ||</p>

					<p class="f4"> Idha gahapati ekacco parittābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā parittābhānaɱ devānaɱ saha-vyataɱ uppajjati.|| ||</p>

					<p class="f4">Idha pana gahapati, ekacco appamāṇābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā appamāṇā bhānaɱ devānaɱ saha-vyataɱ uppajjati.|| ||</p>

					<p class="f4">Idha pana gahapati, ekacco saŋkiliṭṭhābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā saŋkiliṭṭhābhānaɱ devānaɱ saha-vyataɱ uppajjati.|| ||</p>

					<p class="f4">Idha pana gahapati, ekacco parisuddhābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā parisuddhābhānaɱ devānaɱ saha-vyataɱ uppajjati.|| ||</p>

					<p class="f4">Imā kho gahapati, catasso bhavūpapattiyo.|| ||</p>

					<p class="f4">Hoti khe so gahapati, samayo, yā tā devatā ekajjhaɱ sannipatanti.|| ||</p>

					<p class="f4">Tāsaɱ ekajjhaɱ sanni-patitānaɱ vaṇṇanānattaɱ hi kho paññāyati.|| ||</p>

					<p class="f4">No ca ābhānānattaɱ.|| ||</p>

					<p class="f4">Seyyathā pi gahapati, puriso sambahulāni telappadīpāni ekaɱ gharaɱ paveseyya, tesaɱ ekaɱ gharaɱ pavesitānaɱ accinānattaɱ hi kho paññāyetha no ca ābhānānattaɱ.|| ||</p>

					<p class="f4">Evam eva kho gahapati, hoti kho so samayo, yā tā devatā ekajjhaɱ sannipatanti, <a id="pg148"><span class="f2 g"><b>[148]</b></span></a> tāsaɱ ekajjhaɱ sanni-patitānaɱ vaṇṇanānattaɱ hi kho paññāyati.|| ||</p>

					<p class="f4">No ca ābhānānattaɱ.|| ||</p>

					<p class="f4">Hoti kho so gahapati samayo, yā tā devatā tato vipakkamanti, tāsaɱ tato vipakkamantīnaɱ vaṇṇanānattaɱ c'eva paññāyati, ābhānānantañ ca.|| ||</p>

					<p class="f4">Seyyathā pi gahapati, puriso tāni sambahulāni telappadipāni tamhā gharā nīhareyya tesaɱ tato niharantānaɱ accinānattaɱ c'eva paññāyetha ābhānānattañ ca.|| ||</p>

					<p class="f4">Evam eva kho gahapati, hoti kho so samayo, yā tā devatā tato vipakkamanti.|| ||</p>

					<p class="f4">Tāsaɱ tato vipakkamantīnaɱ vaṇṇanānattaɱ c'eva paññāyati ābhānānattañ ca.|| ||</p>

					<p class="f4">Na kho gahapati, tāsaɱ devatānaɱ evaɱ hoti:<br />
					idaɱ amhākaɱ niccanti vā dhuvanti vā sassatanti vā.|| ||</p>

					<p class="f4">Api ca yattha yattheva tā devatā adhivasanti1 tattha tatth'eva tā devatā abhiramanti.|| ||</p>

					<p class="f4">Seyyathā pi gahapati, makkhikānaɱ kājena vā piṭakena vā harīyamānānaɱ na evaɱ hoti:<br />
					idaɱ amhākaɱ niccanti vā dhuvanti vā sassatanti vā, api ca yattha yattheva tā makkhikā abhinivisanti, tattha tatth'eva tā makkhikā abhiramanti.|| ||</p>

					<p class="f4">Evam eva kho gahapati tāsaɱ devatāɱ na evaɱ hoti:<br />
					idaɱ amhākaɱ niccanti vā dhuvanti vā sassatanti vā, api ca yattha yattheva tā devatā adhivasanti, tattha tatth'eva tā devatā abhiramantī ti.|| ||</p>

					<p class="f4">Evaɱ vutte āyasmā sabhiyo kaccāno āyasmantaɱ Anuruddhaɱ etad avoca:<br />
					sādhu bhante Anuruddha, atthi ca me phattha uttariɱ paṭipucchitabbaɱ.|| ||</p>

					<p class="f4">Yā tā bhante devatā ābhā, sabbā tā parittābhā?|| ||</p>

					<p class="f4">Udāhu santettha ekaccā devatā appamāṇābhāti?|| ||</p>

					<p class="f4">Tadaŋgena kho āvuso Kaccāna, santi pana ettha2 ekaccā devatā parittābhā, santi panetthekaccā devatā appamāṇābhāti.|| ||</p>

					<p class="f4">Ko nu kho bhante Anuruddha, hetu, ko paccayo.|| ||</p>

					<p class="f4">Yena tāsaɱ devatānaɱ ekaɱ deva-nikāyaɱ upapannānaɱ santetthekaccā <a id="pg149"><span class="f2 g"><b>[149]</b></span></a> devatā parittābhā?|| ||</p>

					<p class="f4"> Santi panetthekaccā devatā appamāṇābhāti?|| ||</p>

					<p class="f4">Tena hāvuso Kaccāna, taɱyev'ettha paṭipucchissāmi yathā te khameyya, tathā naɱ vyākareyyāsi.|| ||</p>

					<p class="f4">Taɱ kim maññasi āvuso Kaccāna, yvāyaɱ bhikkhu yāvatā ekaɱ rukkha-mūlaɱ mahaggatanti pharitvā adhimuccitvā viharati.|| ||</p>

					<p class="f4">Yo cāyaɱ bhikkhu yāvatā dve vā tīṇi vā rukkha-mūlāni mahaggatanti pharitvā adhimuccitvā viharati.|| ||</p>

					<p class="f4">Imāsaɱ ubhinnaɱ cittabhāvanānaɱ katamā cittabhāvanā mahaggatatarāti?|| ||</p>

					<p class="f4">Yvāyaɱ bhante bhikkhū yāvatā dve vā tīṇi vā rukkha-mūlāni mahaggatanti pharitvā adhimuccitvā viharati ayaɱ imāsaɱ ubhinnaɱ cittabhāvanānaɱ mahaggatatarāti.|| ||</p>

					<p class="f4">Taɱ kim maññasi āvuso Kaccāna, yvāyaɱ bhikkhu yāvatā dve vā tiṇi vā rukkha-mūlāni mahaggatanti pharitvā adhimuccitvā viharati.|| ||</p>

					<p class="f4">Yo cāyaɱ bhikkhu yāvatā ekaɱ gāmakkhettaɱ mahaggatanti pharitvā adhimuccitvā viharati.|| ||</p>

					<p class="f4">Imāsaɱ ubhinnaɱ cittabhāvanānaɱ katamā cittabhāvanā mahaggatatarāti?|| ||</p>

					<p class="f4">Yvāyaɱ bhante bhikkhu yāvatā ekaɱ gāmakkhettaɱ mahaggatanti pharitvā adhimuccitvā viharati ayaɱ imāsaɱ ubhinnaɱ cittabhāvanānaɱ mahaggatatarāti.|| ||</p>

					<p class="f4">Taɱ kim maññasi āvuso Kaccāna, yvāyaɱ bhikkhu yāvatā ekaɱ gāmakkhettaɱ mahaggatanti pharitvā adhimuccitvā viharati.|| ||</p>

					<p class="f4">Yo cāyaɱ bhikkhu yāvatā dve vā tīṇi vā gāmakkhettāni mahaggatanti pharitvā <a id="pg150"><span class="f2 g"><b>[150]</b></span></a> adhimuccitvā viharati.|| ||</p>

					<p class="f4">Imāsaɱ ubhinnaɱ cittabhāvanānaɱ katamā cittabhāvanā mahaggatatarāti?|| ||</p>

					<p class="f4">Yvāyaɱ bhante bhikkhu yāvatā dve vā tīṇi vā gāmakkhettāni mahaggatanti pharitvā adhimuccitvā viharati ayaɱ imāsaɱ ubhinnaɱ cittabhāvanānaɱ mahaggatatarāti.|| ||</p>

					<p class="f4">Taɱ kim maññasi āvuso Kaccāna, yvāyaɱ bhikkhu yāvatā dve vā tiṇi vā gāmakkhettāni mahaggatanti pharitvā adhimuccitvā viharati.|| ||</p>

					<p class="f4">Yo cāyaɱ bhikkhu yāvatā ekaɱ mahārajjaɱ mahaggatanti pharitvā adhimuccitvā viharati.|| ||</p>

					<p class="f4">Imāsaɱ ubhinnaɱ cittabhāvanānaɱ katamā cittabhāvanā mahaggatatarāti?|| ||</p>

					<p class="f4">Yvāyaɱ bhante bhikkhu yāvatā ekaɱ mahārajjaɱ mahaggatanti pharitvā adhimuccitvā viharati.|| ||</p>

					<p class="f4">Ayaɱ imāsaɱ ubhinnaɱ cittabhāvanānaɱ mahaggatatarāti.|| ||</p>

					<p class="f4">Taɱ kim maññasi āvuso Kaccāna, yvāyaɱ bhikkhu yāvatā ekaɱ mahārajjaɱ mahaggatanti pharitvā adhimuccitvā viharati.|| ||</p>

					<p class="f4">Yo cāyaɱ bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati.|| ||</p>

					<p class="f4">Imāsaɱ ubhinnaɱ cittabhāvanānaɱ katamā cittabhāvanā mahaggatatarāti?|| ||</p>

					<p class="f4">Yvāyaɱ bhante bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati.|| ||</p>

					<p class="f4">Ayaɱ imāsaɱ ubhinnaɱ cittabhāvanānaɱ mahaggatatarāti.|| ||</p>

					<p class="f4">Taɱ kim maññasi āvuso Kaccāna, yvāyaɱ bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati.|| ||</p>

					<p class="f4">Yo cāyaɱ bhikkhu yāvatā samaddapariyan taɱ paṭhaviɱ mahaggatanti pharitvā adhimuccitvā viharati.|| ||</p>

					<p class="f4">Imāsaɱ ubhinnaɱ cittabhāvanānaɱ katamā cittabhāvanā mahaggatatarāti?|| ||</p>

					<p class="f4">Yvāyaɱ bhante, bhikkhu yāvatā samaddapariyan taɱ paṭhaviɱ mahaggatanti pharitvā adhimuccitvā viharati.|| ||</p>

					<p class="f4">Ayaɱ imāsaɱ ubhinnaɱ cittabhāvanānaɱ mahaggatatarāti.|| ||</p>

					<p class="f4">Ayaɱ kho āvuso Kaccāna, hetu ayaɱ paccayo, yena tāsaɱ devatānaɱ ekaɱ deva-nikāyaɱ upapannānaɱ santetthekaccā devatā parittābhā, santi panetthekaccā devatā appamāṇābhāti.|| ||</p>

					<p class="f4">Sādhu bhante Anuruddha, atthi ca me ettha uttariɱ paṭipucchitabbaɱ.|| ||</p>

					<p class="f4">Yāvatā bhante, devatā ābhā, sabbā tā saŋkiliṭṭhābhā?|| ||</p>

					<p class="f4">Udāhu santetthekaccā devatā parisuddhābhāti?|| ||</p>

					<p class="f4"><a id="pg151"><span class="f2 g"><b>[151]</b></span></a> Tadaŋgena kho āvuso Kaccāna, santetthekaccā devatā saŋkaliṭṭhābhā santi panetthekaccā devatā parisuddhābhāti.|| ||</p>

					<p class="f4">Ko nu kho bhante Anuruddha, hetu ko paccayo, yena tāsaɱ devatānaɱ ekaɱ deva-nikāyaɱ upapannānaɱ santetthekaccā devatā saŋkaliṭṭhābhā santi panetthekaccā devatā parisuddhabhāti.|| ||</p>

					<p class="f4">Tena hāvuso Kaccāna, upamaɱ te karissāmi.|| ||</p>

					<p class="f4">Upamāyapidh'ekacce viññū purisā bhāsitassa atthaɱ ājānanti.|| ||</p>

					<p class="f4">Seyyathā pi āvuso Kaccāna, telappadīpassa jhāyato telampi aparisuddhaɱ, vaṭṭipi aparisuddhā, so telassapi aparisuddhattā vaṭṭiyāpi aparisuddhattā andhandhaɱ viya jhāyāti.|| ||</p>

					<p class="f4">Evam eva kho āvuso Kaccāna, idh'ekacco bhikkhu saɱkiliṭṭhābhāti pharitvā adhimuccitvā viharati.|| ||</p>

					<p class="f4">Tassa kāyaduṭṭhullampi na suppaṭippassaddhaɱ hoti.|| ||</p>

					<p class="f4">Thīna-middhampi na susamūhataɱ hoti.|| ||</p>

					<p class="f4">Uddhacca-kukkuccampi na suppaṭivinītaɱ hoti.|| ||</p>

					<p class="f4">So kāyaduṭṭhullassapi na suppaṭippassaddhattā thīna-middhassapi na susamūhattā uddhaccakkuccassapi na suppaṭivinītattā andhandhaɱ viya jhāyati.|| ||</p>

					<p class="f4">So kāyassa bhedā param maraṇā saɱkiliṭṭhābhānaɱ devānaɱ saha-vyataɱ uppajjati.|| ||</p>

					<p class="f4">Seyyathā pi āvuso Kaccāna, telappadīpassa jhāyato telampi parisuddhaɱ, vaṭṭipi parisuddhā, so telassapi parisuddhattā vaṭṭiyāpi parisuddhattā na andhandhaɱ viya jhāyati.|| ||</p>

					<p class="f4">Evam eva kho āvuso Kaccāna, idh'ekacco bhikkhu parisuddhābhāti pharitvā adhimuccitvā viharati.|| ||</p>

					<p class="f4">Tassa kāyaduṭṭhullampi suppaṭippassaddhaɱ hoti.|| ||</p>

					<p class="f4">Thīna-middhampi susamūhataɱ hoti.|| ||</p>

					<p class="f4">Uddhacca-kukkuccampi suppaṭivinītaɱ hoti.|| ||</p>

					<p class="f4">So kāyaduṭṭhullassapi suppaṭippassaddhattā thīna-middhassapi susamūhatattā uddhacca-kukkuccassapi suppaṭivinītattā na andhandhaɱ viya jhāyati.|| ||</p>

					<p class="f4">So kāyassa bhedā param maraṇā parisuddhābhānaɱ devānaɱ saha-vyataɱ uppajjati.|| ||</p>

					<p class="f4"><a id="pg152"><span class="f2 g"><b>[152]</b></span></a> Ayaɱ kho avuso Kaccāna, hetu ayaɱ paccayo, yena tāsaɱ devatānaɱ ekaɱ deva-nikāyaɱ upapannānaɱ santetthekaccā devatā saŋkiliṭṭhābhā, santi panetthekaccā devatā parisuddhābhāti.|| ||</p>

					<p class="f4">Evaɱ vutte āyasmā sabhiyo kaccāno āyasmantaɱ Anuruddhaɱ etad avoca:<br />
					'sādhu bhante Anuruddha, na bhante, āyasmā Anuruddho evam āha:<br />
					evaɱ me sutanti vā, evaɱ arahati bhavitunti vā.|| ||</p>

					<p class="f4">Atha ca pana bhante, āyasmā Anuruddho 'evam pi tā devatā iti pi tā devatāttheva bhāsati.|| ||</p>

					<p class="f4">Tassa mayhaɱ bhante, evaɱ hoti:<br />
					addhāyasmatā anuruddhena tāhi devatāhi saddhiɱ sannivutthapubbañc'eva sallapita-pubbañca sākacchā ca samāpajjitapubbāti.|| ||</p>

					<p class="f4">Addhā kho te ayaɱ āvuso Kaccāna, āsajja upanīya vācā bhāsitā.|| ||</p>

					<p class="f4">Api ca te ahaɱ vyākarissāmi.|| ||</p>

					<p class="f4">Dīgha-rattaɱ kho āvuso Kaccāna, tāhi devatāhi saddhiɱ sannivutthapubbañc'eva sallapita-pubbañca sākacchā ca samāpajjitapubbāti.|| ||</p>

					<p class="f4">Evaɱ vutte āyasmā sabhiyo kaccāno pañcakaŋgaɱ thapatiɱ etad avoca:<br />
					'lābhā te gahapati.|| ||</p>

					<p class="f4">Suladdhaɱ te gahapati.|| ||</p>

					<p class="f4">Yaɱ tvaɱ c'eva taɱ saŋkhādhammaɱ pahāsi.|| ||</p>

					<p class="f4">Mayañci'maɱ dhamma-pariyā'yaɱ alatthamhā savaṇāyā' ti.|| ||</p>

					<p class="f4 ctr">Anuruddha suttaɱ sattamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>