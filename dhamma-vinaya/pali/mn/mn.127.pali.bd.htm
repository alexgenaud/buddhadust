<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 127. Venerable Anuruddha explains the difference between 'boundless' freedom of mind and 'wide-spread' freedom of mind and then answers further questions concerning the manner in which 'wide-spread' freedom of mind manifests it's results in rebirth in a deva world." />
<title>MN 127: Anuruddha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p127">Sutta 127</a></h4>

					<h1>Anuruddha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg144"><span class="f2 g"><b>[144]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.127.chlm.sbb.htm#p1">chlm</a>][<a href="../../../dhamma-vinaya/pts/mn/mn.127.horn.pts.htm#p1">pts</a>][<a href="../../../dhamma-vinaya/mnl/mn/mn.127.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho pañcakaṇgo thapati aññataraṃ purisaṃ āmantesi:<br />
					'ehi tvaṃ ambho purisa, yen'āyasmā Anuruddho ten'upasaṇkama.|| ||</p>

					<p class="f4">Upasaṇkamitvā mama vacanena āyasmato <a id="pg145"><span class="f2 g"><b>[145]</b></span></a> Anuruddhassa pāde sirasā vandāhi.|| ||</p>

					<p class="f4">Pañcakaṇgo bhante, thapati āyasmanto Anuruddhassa pāde sirasā vandatī' ti.|| ||</p>

					<p class="f4">Evañ ca vadehi:<br />
					adhivāsetu kira bhante, āyasmā Anuruddho pañcakaṇgassa thapatissa svātanāya attacatuttho bhattaṃ, yena ca kira bhante, āyasmā Anuruddho pagevataraṃ āgaccheyya, pañcaṇgo bhante, thapati bahu-kicco bahu-karaṇīyo rājakaraṇīyenā' ti.|| ||</p>

					<p class="f4">"Evaṃ bhante" ti kho so puriso pañc'aṇgassa thapatissa paṭi-s-sutvā yen'āyasmā Anuruddho ten'upasaṇkami.|| ||</p>

					<p class="f4">Upasaṇkamitvā āyasmantaṃ Anuruddhaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so puriso āyasmantaṃ Anuruddhaṃ etad avoca:<br />
					'pañcaṇgo bhante, thapati āyasmato Anuruddhassa pāde sirasā vandati.|| ||</p>

					<p class="f4">Evaṃ ca vadeti:<br />
					'adhivāsetu kira bhante, āyasmā Anuruddho pañcakaṇgassa thapatissa svātanāya attacatuttho bhattaṃ.|| ||</p>

					<p class="f4">Yena ca kira bhante, āyasmā Anuruddho pagevataraṃ āgaccheyya.|| ||</p>

					<p class="f4">Pañcakaṇgo bhante, thapati bahu-kicco bahu-karaṇīyo rājakaraṇīyenā' ti.|| ||</p>

					<p class="f4">Adhivāsesi kho āyasmā Anuruddho tuṇhī-bhāvena.|| ||</p>

					<p class="f4">Atha kho āyasmā Anuruddho tassā rattiyā accayena pubbaṇha-samayaṃ nivāsetvā patta-cīvaraṃ ādāya yena pañcakaṇgassa thapatissa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho pañcakaṇgo thapati āyasmantaṃ Anuruddhaṃ paṇītena bhojanīyena sahatthā santappesi sampavāresi.|| ||</p>

					<p class="f4">Atha kho pañcakaṇgo thapati āyasmantaṃ Anuruddhaṃ bhuttāviṃ onita-patta-pāṇīṃ aññataraṃ nīcaṃ āsanaṃ gahetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho pañcakaṇgo thapati āyasmantaṃ Anuruddhaṃ etad avoca:|| ||</p>

					<p class="f4">Idha maṃ bhante1 therā bhikkhū upasaṇkamitvā evam āhaṃsu:<br />
					'appamāṇaṃ gahapati, ceto-vimuttiṃ bhāvehī' ti.|| ||</p>

					<p class="f4">Ekacce therā evam āhaṃsu:<br />
					'mahaggataṃ gahapati, ceto-vimuttiṃ bhāvehī' ti.|| ||</p>

					<p class="f4">Yā c'āyaṃ bhante, appamāṇā ceto-vimutti, yā ca mahaggatā ceto-vimutti, ime dhammā nānatthā c'eva <a id="pg146"><span class="f2 g"><b>[146]</b></span></a> nānābyañjanā ca?|| ||</p>

					<p class="f4"> Udāhu ekatthā byañjanameva nānanti?|| ||</p>

					<p class="f4">Tena hi gahapati, taṃ yeva ettha paṭibhātu apannakaṃ te ito bhavissatī ti.|| ||</p>

					<p class="f4">Mayhaṃ kho bhante, evaṃ hoti.|| ||</p>

					<p class="f4">Yā c'āyaṃ appamāṇā ceto vimutti, yā ca mahaggatā ceto-vimutti, ime dhammā ekatthā byañjanameva nānanti.|| ||</p>

					<p class="f4">Yā c'āyaṃ gahapati, appamāṇā ceto-vimutti, yā ca mahaggatā ceto-vimutti, ime dhammā nānatthā c'eva nānābyañjanā ca.|| ||</p>

					<p class="f4">Tadamināpetaṃ gahapati, pariyāyena veditabbaṃ, yathā ime dhammā nānatthā c'eva nānābyañjanā ca.|| ||</p>

					<p class="f4">Katamā ca gahapati, appamāṇā ceto-vimutti?|| ||</p>

					<p class="f4"> Idha gahapati bhikkhū mettā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddhamadho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Muditā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Ayaṃ vuccati gahapati appamāṇā ceto-vimutti.|| ||</p>

					<p class="f4">Katamā ca gahapati mahaggatā ceto-vimutti?|| ||</p>

					<p class="f4"> Idha gahapati bhikkhu yāvatā ekaṃ rukkha-mūlaṃ mahaggatanti pharitvā adhimuccitvā viharati.|| ||</p>

					<p class="f4">Ayaṃ vuccati gahapati, mahaggatā ceto-vimutti.|| ||</p>

					<p class="f4">Idha pana gahapati bhikkhu yāvatā dve vā tīṇi vā rukkha-mūlāni mahaggatanti pharitvā adhimuccitvā viharati ayam pi vuccati gahapati mahaggatā ceto-vimutti.|| ||</p>

					<p class="f4">Idha pana gahapati, bhikkhu yāvatā ekaṃ gāmakkhettaṃ mahaggatanti pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto vimutti.|| ||</p>

					<p class="f4">Idha pana gahapati, bhikkhu yāvatā dve vā tīṇi vā gāmakkhettāni pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto vimutti.|| ||</p>

					<p class="f4">Idha pana gahapati, bhikkhu yāvatā ekaṃ mahārajjaṃ mahaggatanti pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto-vimutti.|| ||</p>

					<p class="f4">Idha <a id="pg147"><span class="f2 g"><b>[147]</b></span></a> pana gahapati, bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati, ayam pi vuccati gahapati, mahaggatā ceto-vimutti.|| ||</p>

					<p class="f4">Idha pana gahapati bhikkhu yāvatā samuddapariyan taṃ paṭhaviṃ mahaggatanti pharitvā adhimuccitvā viharati.|| ||</p>

					<p class="f4">Ayam pi vuccati gahapati, mahaggatā ceto-vimutti.|| ||</p>

					<p class="f4">Iminā kho etaṃ gahapati pariyāyena veditabbaṃ yathā ime dhammā nānatthā c'eva nānābyañjenā ca.|| ||</p>

					<p class="f4">Catasso kho imā gahapati, bhavūpapattiyo, katamā catasso?|| ||</p>

					<p class="f4"> Idha gahapati ekacco parittābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā parittābhānaṃ devānaṃ saha-vyataṃ uppajjati.|| ||</p>

					<p class="f4">Idha pana gahapati, ekacco appamāṇābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā appamāṇā bhānaṃ devānaṃ saha-vyataṃ uppajjati.|| ||</p>

					<p class="f4">Idha pana gahapati, ekacco saṇkiliṭṭhābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā saṇkiliṭṭhābhānaṃ devānaṃ saha-vyataṃ uppajjati.|| ||</p>

					<p class="f4">Idha pana gahapati, ekacco parisuddhābhāti pharitvā adhimuccitvā viharati.|| ||</p>

					<p class="f4">So kāyassa bhedā param maraṇā parisuddhābhānaṃ devānaṃ saha-vyataṃ uppajjati.|| ||</p>

					<p class="f4">Imā kho gahapati, catasso bhavūpapattiyo.|| ||</p>

					<p class="f4">Hoti khe so gahapati, samayo, yā tā devatā ekajjhaṃ sannipatanti.|| ||</p>

					<p class="f4">Tāsaṃ ekajjhaṃ sanni-patitānaṃ vaṇṇanānattaṃ hi kho paññāyati.|| ||</p>

					<p class="f4">No ca ābhānānattaṃ.|| ||</p>

					<p class="f4">Seyyathā pi gahapati, puriso sambahulāni tela-p-padīpāni ekaṃ gharaṃ paveseyya, tesaṃ ekaṃ gharaṃ pavesitānaṃ accinānattaṃ hi kho paññāyetha no ca ābhānānattaṃ.|| ||</p>

					<p class="f4">Evam eva kho gahapati, hoti kho so samayo, yā tā devatā ekajjhaṃ sannipatanti, <a id="pg148"><span class="f2 g"><b>[148]</b></span></a> tāsaṃ ekajjhaṃ sanni-patitānaṃ vaṇṇanānattaṃ hi kho paññāyati.|| ||</p>

					<p class="f4">No ca ābhānānattaṃ.|| ||</p>

					<p class="f4">Hoti kho so gahapati samayo, yā tā devatā tato vipakkamanti, tāsaṃ tato vipakkamantīnaṃ vaṇṇanānattaṃ c'eva paññāyati, ābhānānantañ ca.|| ||</p>

					<p class="f4">Seyyathā pi gahapati, puriso tāni sambahulāni telappadipāni tamhā gharā nīhareyya tesaṃ tato niharantānaṃ accinānattaṃ c'eva paññāyetha ābhānānattañ ca.|| ||</p>

					<p class="f4">Evam eva kho gahapati, hoti kho so samayo, yā tā devatā tato vipakkamanti.|| ||</p>

					<p class="f4">Tāsaṃ tato vipakkamantīnaṃ vaṇṇanānattaṃ c'eva paññāyati ābhānānattañ ca.|| ||</p>

					<p class="f4">Na kho gahapati, tāsaṃ devatānaṃ evaṃ hoti:<br />
					idaṃ amhākaṃ niccanti vā dhuvanti vā sassatanti vā.|| ||</p>

					<p class="f4">Api ca yattha yatth'eva tā devatā adhivasanti1 tattha tatth'eva tā devatā abhiramanti.|| ||</p>

					<p class="f4">Seyyathā pi gahapati, makkhikānaṃ kājena vā piṭakena vā harīyamānānaṃ na evaṃ hoti:<br />
					idaṃ amhākaṃ niccanti vā dhuvanti vā sassatanti vā, api ca yattha yatth'eva tā makkhikā abhinivisanti, tattha tatth'eva tā makkhikā abhiramanti.|| ||</p>

					<p class="f4">Evam eva kho gahapati tāsaṃ devatāṃ na evaṃ hoti:<br />
					idaṃ amhākaṃ niccanti vā dhuvanti vā sassatanti vā, api ca yattha yatth'eva tā devatā adhivasanti, tattha tatth'eva tā devatā abhiramantī ti.|| ||</p>

					<p class="f4">Evaṃ vutte āyasmā sabhiyo kaccāno āyasmantaṃ Anuruddhaṃ etad avoca:<br />
					sādhu bhante Anuruddha, atthi ca me phattha uttariṃ paṭipucchitabbaṃ.|| ||</p>

					<p class="f4">Yā tā bhante devatā ābhā, sabbā tā parittābhā?|| ||</p>

					<p class="f4">Udāhu santettha ekaccā devatā appamāṇābhāti?|| ||</p>

					<p class="f4">Tadaṇgena kho āvuso Kaccāna, santi pana ettha2 ekaccā devatā parittābhā, santi panetthekaccā devatā appamāṇābhāti.|| ||</p>

					<p class="f4">Ko nu kho bhante Anuruddha, hetu, ko paccayo.|| ||</p>

					<p class="f4">Yena tāsaṃ devatānaṃ ekaṃ deva-nikāyaṃ upapannānaṃ santetthekaccā <a id="pg149"><span class="f2 g"><b>[149]</b></span></a> devatā parittābhā?|| ||</p>

					<p class="f4"> Santi panetthekaccā devatā appamāṇābhāti?|| ||</p>

					<p class="f4">Tena h'āvuso Kaccāna, taṃyev'ettha paṭipucchissāmi yathā te khameyya, tathā naṃ vyākareyyāsi.|| ||</p>

					<p class="f4">Taṃ kim maññasi āvuso Kaccāna, yvāyaṃ bhikkhu yāvatā ekaṃ rukkha-mūlaṃ mahaggatanti pharitvā adhimuccitvā viharati.|| ||</p>

					<p class="f4">Yo c'āyaṃ bhikkhu yāvatā dve vā tīṇi vā rukkha-mūlāni mahaggatanti pharitvā adhimuccitvā viharati.|| ||</p>

					<p class="f4">Imāsaṃ ubhinnaṃ cittabhāvanānaṃ katamā cittabhāvanā mahaggatatarāti?|| ||</p>

					<p class="f4">Yvāyaṃ bhante bhikkhū yāvatā dve vā tīṇi vā rukkha-mūlāni mahaggatanti pharitvā adhimuccitvā viharati ayaṃ imāsaṃ ubhinnaṃ cittabhāvanānaṃ mahaggatatarāti.|| ||</p>

					<p class="f4">Taṃ kim maññasi āvuso Kaccāna, yvāyaṃ bhikkhu yāvatā dve vā tiṇi vā rukkha-mūlāni mahaggatanti pharitvā adhimuccitvā viharati.|| ||</p>

					<p class="f4">Yo c'āyaṃ bhikkhu yāvatā ekaṃ gāmakkhettaṃ mahaggatanti pharitvā adhimuccitvā viharati.|| ||</p>

					<p class="f4">Imāsaṃ ubhinnaṃ cittabhāvanānaṃ katamā cittabhāvanā mahaggatatarāti?|| ||</p>

					<p class="f4">Yvāyaṃ bhante bhikkhu yāvatā ekaṃ gāmakkhettaṃ mahaggatanti pharitvā adhimuccitvā viharati ayaṃ imāsaṃ ubhinnaṃ cittabhāvanānaṃ mahaggatatarāti.|| ||</p>

					<p class="f4">Taṃ kim maññasi āvuso Kaccāna, yvāyaṃ bhikkhu yāvatā ekaṃ gāmakkhettaṃ mahaggatanti pharitvā adhimuccitvā viharati.|| ||</p>

					<p class="f4">Yo c'āyaṃ bhikkhu yāvatā dve vā tīṇi vā gāmakkhettāni mahaggatanti pharitvā <a id="pg150"><span class="f2 g"><b>[150]</b></span></a> adhimuccitvā viharati.|| ||</p>

					<p class="f4">Imāsaṃ ubhinnaṃ cittabhāvanānaṃ katamā cittabhāvanā mahaggatatarāti?|| ||</p>

					<p class="f4">Yvāyaṃ bhante bhikkhu yāvatā dve vā tīṇi vā gāmakkhettāni mahaggatanti pharitvā adhimuccitvā viharati ayaṃ imāsaṃ ubhinnaṃ cittabhāvanānaṃ mahaggatatarāti.|| ||</p>

					<p class="f4">Taṃ kim maññasi āvuso Kaccāna, yvāyaṃ bhikkhu yāvatā dve vā tiṇi vā gāmakkhettāni mahaggatanti pharitvā adhimuccitvā viharati.|| ||</p>

					<p class="f4">Yo c'āyaṃ bhikkhu yāvatā ekaṃ mahārajjaṃ mahaggatanti pharitvā adhimuccitvā viharati.|| ||</p>

					<p class="f4">Imāsaṃ ubhinnaṃ cittabhāvanānaṃ katamā cittabhāvanā mahaggatatarāti?|| ||</p>

					<p class="f4">Yvāyaṃ bhante bhikkhu yāvatā ekaṃ mahārajjaṃ mahaggatanti pharitvā adhimuccitvā viharati.|| ||</p>

					<p class="f4">Ayaṃ imāsaṃ ubhinnaṃ cittabhāvanānaṃ mahaggatatarāti.|| ||</p>

					<p class="f4">Taṃ kim maññasi āvuso Kaccāna, yvāyaṃ bhikkhu yāvatā ekaṃ mahārajjaṃ mahaggatanti pharitvā adhimuccitvā viharati.|| ||</p>

					<p class="f4">Yo c'āyaṃ bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati.|| ||</p>

					<p class="f4">Imāsaṃ ubhinnaṃ cittabhāvanānaṃ katamā cittabhāvanā mahaggatatarāti?|| ||</p>

					<p class="f4">Yvāyaṃ bhante bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati.|| ||</p>

					<p class="f4">Ayaṃ imāsaṃ ubhinnaṃ cittabhāvanānaṃ mahaggatatarāti.|| ||</p>

					<p class="f4">Taṃ kim maññasi āvuso Kaccāna, yvāyaṃ bhikkhu yāvatā dve vā tīṇi vā mahārajjāni mahaggatanti pharitvā adhimuccitvā viharati.|| ||</p>

					<p class="f4">Yo c'āyaṃ bhikkhu yāvatā samaddapariyan taṃ paṭhaviṃ mahaggatanti pharitvā adhimuccitvā viharati.|| ||</p>

					<p class="f4">Imāsaṃ ubhinnaṃ cittabhāvanānaṃ katamā cittabhāvanā mahaggatatarāti?|| ||</p>

					<p class="f4">Yvāyaṃ bhante, bhikkhu yāvatā samaddapariyan taṃ paṭhaviṃ mahaggatanti pharitvā adhimuccitvā viharati.|| ||</p>

					<p class="f4">Ayaṃ imāsaṃ ubhinnaṃ cittabhāvanānaṃ mahaggatatarāti.|| ||</p>

					<p class="f4">Ayaṃ kho āvuso Kaccāna, hetu ayaṃ paccayo, yena tāsaṃ devatānaṃ ekaṃ deva-nikāyaṃ upapannānaṃ santetthekaccā devatā parittābhā, santi panetthekaccā devatā appamāṇābhāti.|| ||</p>

					<p class="f4">Sādhu bhante Anuruddha, atthi ca me ettha uttariṃ paṭipucchitabbaṃ.|| ||</p>

					<p class="f4">Yāvatā bhante, devatā ābhā, sabbā tā saṇkiliṭṭhābhā?|| ||</p>

					<p class="f4">Udāhu santetthekaccā devatā parisuddhābhāti?|| ||</p>

					<p class="f4"><a id="pg151"><span class="f2 g"><b>[151]</b></span></a> Tadaṇgena kho āvuso Kaccāna, santetthekaccā devatā saṇkaliṭṭhābhā santi panetthekaccā devatā parisuddhābhāti.|| ||</p>

					<p class="f4">Ko nu kho bhante Anuruddha, hetu ko paccayo, yena tāsaṃ devatānaṃ ekaṃ deva-nikāyaṃ upapannānaṃ santetthekaccā devatā saṇkaliṭṭhābhā santi panetthekaccā devatā parisuddhabhāti.|| ||</p>

					<p class="f4">Tena h'āvuso Kaccāna, upamaṃ te karissāmi.|| ||</p>

					<p class="f4">Upamāyapidh'ekacce viññū purisā bhāsitassa atthaṃ ājānanti.|| ||</p>

					<p class="f4">Seyyathā pi āvuso Kaccāna, tela-p-padīpassa jhāyato telampi a-parisuddhaṃ, vaṭṭipi a-parisuddhā, so telassapi a-parisuddhattā vaṭṭiyāpi a-parisuddhattā andhandhaṃ viya jhāyāti.|| ||</p>

					<p class="f4">Evam eva kho āvuso Kaccāna, idh'ekacco bhikkhu saṃkiliṭṭhābhāti pharitvā adhimuccitvā viharati.|| ||</p>

					<p class="f4">Tassa kāyaduṭṭhullampi na suppaṭi-p-passaddhaṃ hoti.|| ||</p>

					<p class="f4">Thīna-middhampi na susamūhataṃ hoti.|| ||</p>

					<p class="f4">Uddhacca-kukkuccampi na su-p-paṭivinītaṃ hoti.|| ||</p>

					<p class="f4">So kāyaduṭṭhullassapi na suppaṭi-p-passaddhattā thīna-middhassapi na susamūhattā uddhaccakkuccassapi na su-p-paṭivinītattā andhandhaṃ viya jhāyati.|| ||</p>

					<p class="f4">So kāyassa bhedā param maraṇā saṃkiliṭṭhābhānaṃ devānaṃ saha-vyataṃ uppajjati.|| ||</p>

					<p class="f4">Seyyathā pi āvuso Kaccāna, tela-p-padīpassa jhāyato telampi parisuddhaṃ, vaṭṭipi parisuddhā, so telassapi parisuddhattā vaṭṭiyāpi parisuddhattā na andhandhaṃ viya jhāyati.|| ||</p>

					<p class="f4">Evam eva kho āvuso Kaccāna, idh'ekacco bhikkhu parisuddhābhāti pharitvā adhimuccitvā viharati.|| ||</p>

					<p class="f4">Tassa kāyaduṭṭhullampi suppaṭi-p-passaddhaṃ hoti.|| ||</p>

					<p class="f4">Thīna-middhampi susamūhataṃ hoti.|| ||</p>

					<p class="f4">Uddhacca-kukkuccampi su-p-paṭivinītaṃ hoti.|| ||</p>

					<p class="f4">So kāyaduṭṭhullassapi suppaṭi-p-passaddhattā thīna-middhassapi susamūhatattā uddhacca-kukkuccassapi su-p-paṭivinītattā na andhandhaṃ viya jhāyati.|| ||</p>

					<p class="f4">So kāyassa bhedā param maraṇā parisuddhābhānaṃ devānaṃ saha-vyataṃ uppajjati.|| ||</p>

					<p class="f4"><a id="pg152"><span class="f2 g"><b>[152]</b></span></a> Ayaṃ kho avuso Kaccāna, hetu ayaṃ paccayo, yena tāsaṃ devatānaṃ ekaṃ deva-nikāyaṃ upapannānaṃ santetthekaccā devatā saṇkiliṭṭhābhā, santi panetthekaccā devatā parisuddhābhāti.|| ||</p>

					<p class="f4">Evaṃ vutte āyasmā sabhiyo kaccāno āyasmantaṃ Anuruddhaṃ etad avoca:<br />
					'sādhu bhante Anuruddha, na bhante, āyasmā Anuruddho evam āha:<br />
					evaṃ me sutanti vā, evaṃ arahati bhavitunti vā.|| ||</p>

					<p class="f4">Atha ca pana bhante, āyasmā Anuruddho 'evam pi tā devatā iti pi tā devatāttheva bhāsati.|| ||</p>

					<p class="f4">Tassa mayhaṃ bhante, evaṃ hoti:<br />
					addhāyasmatā anuruddhena tāhi devatāhi saddhiṃ sannivutthapubbañ c'eva sallapita-pubbañca sākacchā ca samāpajjita-pubbāti.|| ||</p>

					<p class="f4">Addhā kho te ayaṃ āvuso Kaccāna, āsajja upanīya vācā bhāsitā.|| ||</p>

					<p class="f4">Api ca te ahaṃ vyākarissāmi.|| ||</p>

					<p class="f4">Dīgha-rattaṃ kho āvuso Kaccāna, tāhi devatāhi saddhiṃ sannivutthapubbañ c'eva sallapita-pubbañca sākacchā ca samāpajjita-pubbāti.|| ||</p>

					<p class="f4">Evaṃ vutte āyasmā sabhiyo kaccāno pañcakaṇgaṃ thapatiṃ etad avoca:<br />
					'lābhā te gahapati.|| ||</p>

					<p class="f4">Suladdhaṃ te gahapati.|| ||</p>

					<p class="f4">Yaṃ tvaṃ c'eva taṃ saṇkhādhammaṃ pahāsi.|| ||</p>

					<p class="f4">Mayañci'maṃ dhamma-pariyā'yaṃ alatthamhā savaṇāyā' ti.|| ||</p>

					<p class="ctr">Anuruddha Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>