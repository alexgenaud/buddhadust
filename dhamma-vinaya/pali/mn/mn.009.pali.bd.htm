<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 9. Sāriputta explains the path to attaining of consummate view in thirty two different ways." />
<title>MN 9. Sammā Diṭṭhi Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p9">Sutta 9</a></h4>

					<h1>Sammā Diṭṭhi Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg46"><span class="f2 g"><b>[46]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.009.chlm.sbb.htm#p1">chlm</a>][<a href="../../../dhamma-vinaya/pts/mn/mn.009.horn.pts.htm#p1">pts</a>][<a href="../../../dhamma-vinaya/ati/mn/mn.009.ntbb.ati.htm#p1">ntbb</a>][<a href="../../../dhamma-vinaya/ati/mn/mn.009.than.ati.htm#p1">than</a>][<a href="../../../dhamma-vinaya/wp/mn/mn.009.ntbb.wp.htm#p1">bodh</a>][<a href="../../../dhamma-vinaya/mnl/mn/mn.009.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Sāriputto bhikkhū āmantesi:|| ||</p>

					<p class="f4">"Āvuso Bhikkhavo" ti.|| ||</p>

					<p class="f4">"Āvuso" ti||<br />
					kho te bhikkhū āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4"><span class="f3">[<a id="p2">2</a>]</span> "'Sammā-diṭṭhi, sammā-diṭṭhī' ti||<br />
					āvuso vuccati.|| ||</p>

					<p class="f4">Kittāvatā nu kho āvuso ariya-sāvako||<br />
					sammā-diṭṭhi hoti,||<br />
					uju-gatāssa diṭṭhi,||<br />
					Dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Dūrato pi kho mayaṃ āvuso||<br />
					āgaccheyyāma āyasmato Sāriputtassa||<br />
					santike etassa bhāsitassa attha-maññātuṃ,||<br />
					sādhu vatāya-smantaṃ yeva Sāriputtaṃ||<br />
					paṭibhātu etassa bhāsitassa attho,||<br />
					āyasmato Sāriputtassa sutvā bhikkhū dhāressantī" ti.|| ||</p>

					<p class="f4">"Tena h'āvuso suṇātha||<br />
					sādhukaṃ manasi karotha||<br />
					bhāsissāmī" ti.|| ||</p>

					<p class="f4">"Evam āvuso" ti||<br />
					kho te bhikkhū āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4"><span class="f3">[<a id="p3">3</a>]</span> "Yato kho āvuso ariya-sāvako akusalañ ca pajānāti,||<br />
					akusala-mūlañ ca pajānāti||<br />
					kusalañ ca pajānāti,||<br />
					kusala-mūlañ ca <a id="pg47"><span class="f2 g"><b>[47]</b></span></a> pajānāti,||<br />
					ettāvatā pi kho āvuso ariya-sāvako||<br />
					sammā-diṭṭhi hoti,||<br />
					uju-gatā'ssa diṭṭhi,||<br />
					Dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4"><span class="f3">[<a id="p4">4</a>]</span> Katamaṃ pan'āvuso akusalaṃ?|| ||</p>

					<p class="f4">Katamaṃ akusala-mūlaṃ?|| ||</p>

					<p class="f4">Katamaṃ kusalaṃ?|| ||</p>

					<p class="f4">Katamaṃ kusala-mūlan?|| ||</p>

					<p class="f4">Pāṇātipāto kho āvuso akusalaṃ,||<br />
					adinnādānaṃ akusalaṃ,||<br />
					kāmesu micchā-cāro akusalaṃ,||<br />
					musā-vādo akusalaṃ,||<br />
					pisuṇāvācā akusalaṃ,||<br />
					pharusā-vācā akusalaṃ,||<br />
					sampha-p-palāpo akusalaṃ,||<br />
					abhijjhā akusalaṃ,||<br />
					vyāpādo akusalaṃ,||<br />
					micchā-diṭṭhi akusalaṃ.|| ||</p>

					<p class="f4">Idaṃ vuccat'āvuso akusalaṃ.|| ||</p>

					<p class="f4"><span class="f3">[<a id="p5">5</a>]</span>  Katamañ c'āvuso akusala-mūlaṃ?|| ||</p>

					<p class="f4">Lobho akusala-mūlaṃ,||<br />
					doso akusala-mūlaṃ,||<br />
					moho akusala-mūlaṃ.|| ||</p>

					<p class="f4">Idaṃ vuccat'āvuso akusala-mūlaṃ.|| ||</p>

					<p class="f4"><span class="f3">[<a id="p6">6</a>]</span>  Katamañ c'āvuso kusalaṃ?|| ||</p>

					<p class="f4">Pāṇ-ā-tipātā veramaṇī kusalaṃ,||<br />
					adinn'ādānā veramaṇī kusalaṃ,||<br />
					kāmesu micchā-cārā veramaṇī kusalaṃ,||<br />
					musā-vādā veramaṇī kusalaṃ,||<br />
					pisuṇāvācā veramaṇī kusalaṃ,||<br />
					pharusā-vācā veramaṇī kusalaṃ,||<br />
					sampha-p-palāpā veramaṇī kusalaṃ,||<br />
					anabhijjhā kusalaṃ,||<br />
					avyāpādo kusalaṃ,||<br />
					sammā-diṭṭhi kusalaṃ.|| ||</p>

					<p class="f4">Idaṃ vuccat'āvuso kusalaṃ.|| ||</p>

					<p class="f4"><span class="f3">[<a id="p7">7</a>]</span> Katamañ c'āvuso kusala-mūlaṃ?|| ||</p>

					<p class="f4">Alobho kusala-mūlaṃ,||<br />
					adoso kusala-mūlaṃ,||<br />
					amoho kusala-mūlaṃ.|| ||</p>

					<p class="f4">Idaṃ vuccat'āvuso kusala-mūlaṃ.|| ||</p>

					<p class="f4"><span class="f3">[<a id="p8">8</a>]</span> Yato kho āvuso ariya-sāvako evaṃ akusalaṃ pajānāti,||<br />
					evaṃ akusala-mūlaṃ pajānāti,||<br />
					evaṃ kusalaṃ pajānāti,||<br />
					evaṃ kusala-mūlaṃ pajānāti,||<br />
					so sabbaso rāg'ānusayaṃ pahāya||<br />
					paṭigh'ānusayaṃ paṭivinodetvā||<br />
					'asmī' ti diṭṭhi-mān'ānusayaṃ samūhanitvā||<br />
					avijjaṃ pahāya||<br />
					vijjaṃ uppādetvā||<br />
					diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako||<br />
					sammā-diṭṭhi hoti||<br />
					uju-gatāssa diṭṭhi,||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p9">9</a>]</span> "Sādh'āvuso" ti||<br />
					kho te bhikkhū āyasmato Sāriputtassa bhāsitaṃ||<br />
					abhinan'ditvā||<br />
					anumo-ditvā||<br />
					āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo||<br />
					yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4"><span class="f3">[<a id="p10">10</a>]</span> Yato kho āvuso ariya-sāvako āhārañ ca pajānāti,||<br />
					āhāra-samudayañ ca pajānāti,||<br />
					āhāra-nirodhañ ca pajānāti,||<br />
					āhāra-nirodha-gāminiṃ paṭipadañ ca pajānāti||<br />
					ettāvatā pi kho āvuso ariya-sāvako||<br />
					sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato <a id="pg48"><span class="f2 g"><b>[48]</b></span></a> imaṃ sad'Dhamman.|| ||</p>

					<p class="f4"><span class="f3">[<a id="p11">11</a>]</span> Katamo pan'āvuso āhāro?|| ||</p>

					<p class="f4">Katamo āhāra-samudayo?|| ||</p>

					<p class="f4">Katamo āhāra-nirodho?|| ||</p>

					<p class="f4">Katamo āhāra nirodha-gāminī paṭipadā?|| ||</p>

					<p class="f4">Cattāro'me āvuso āhārā||<br />
					bhūtānaṃ vā||<br />
					sattāṇaṃ ṭhitiyā sambhavesīnaṃ vā anuggahāya.|| ||</p>

					<p class="f4">Katame cattāro?|| ||</p>

					<p class="f4">Kabaḷiṃkāro āhāro:||<br />
					oḷāriko vā,||<br />
					sukhumo vā;||<br />
					phasso dutiyo;||<br />
					mano-sañcetanā tatiyā;||<br />
					viññāṇaṃ catutthaṃ.|| ||</p>

					<p class="f4">Taṇhā-samudayā āhāra-samudayo,||<br />
					taṇhā-nirodhā āhāra-nirodho,||<br />
					ayam eva Ariyo Aṭṭhaṇgiko Maggo āhāra nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4"><span class="f3">[<a id="p12">12</a>]</span> Yato kho āvuso ariya-sāvako evaṃ āhāraṃ pajānāti,||<br />
					evaṃ āhāra-samudayaṃ pajānāti,||<br />
					evaṃ āhāra-nirodhaṃ pajānāti,||<br />
					evaṃ āhāra-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako||<br />
					sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato,||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ||<br />
					uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo||<br />
					yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4"><span class="f3">[<a id="p14">14</a>]</span> Yato kho āvuso ariya-sāvako||<br />
					dukkhañ ca pajānāti,||<br />
					dukkha-samudayañ ca pajānāti,||<br />
					dukkha-nirodhañ ca pajānāti,||<br />
					dukkha-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako||<br />
					sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4"><span class="f3">[<a id="p15">15</a>]</span> Katamaṃ pan'āvuso dukkhaṃ?|| ||</p>

					<p class="f4">Katamo dukkha-samudayo?|| ||</p>

					<p class="f4">Katamo dukkha-nirodho?|| ||</p>

					<p class="f4">Katamā dukkha-nirodha-gāminī paṭipadā' ti.|| ||</p>

					<p class="f4">Jāti pi dukkhā,||<br />
					jarā pi dukkhā,||<br />
					vyādhi pi dukkho,||<br />
					maraṇam pi dukkhaṃ,||<br />
					soka-parideva-dukkha-domanass'upāyāsā pi dukkhā,||<br />
					yamp'icchaṃ na labhati tam pi dukkhaṃ,||<br />
					saṇkhittena pañc'upādāna-k-khandhā dukkhā.|| ||</p>

					<p class="f4">Idaṃ vuccat'āvuso dukkhaṃ.|| ||</p>

					<p class="f4"><span class="f3">[<a id="p16">16</a>]</span> Katamo cāvuso dukkha-samudayo?|| ||</p>

					<p class="f4">Yā'yaṃ taṇhā pono-bhavikā||<br />
					nandi-rāga-sahagatā tatra tatrā bhinandinī -||<br />
					seyyath'īdaṃ:|| ||</p>

					<p class="f4">Kāma-taṇhā,||<br />
					bhava- <a id="pg49"><span class="f2 g"><b>[49]</b></span></a> taṇhā,||<br />
					vibhava-taṇhā -||<br />
					ayaṃ vuccat'āvuso dukkha-samudayo.|| ||</p>

					<p class="f4"><span class="f3">[<a id="p17">17</a>]</span> Katamo cāvuso dukkha-nirodho?|| ||</p>

					<p class="f4">Yo tassā yeva taṇhāya asesa-virāga-nirodho||<br />
					cāgo||<br />
					paṭinissaggo||<br />
					mutti||<br />
					anālayo -||<br />
					ayaṃ vuccat'āvuso dukkha-nirodho.|| ||</p>

					<p class="f4"><span class="f3">[<a id="p18">18</a>]</span> Katamā cāvuso dukkha-nirodha-gāminī-paṭipadā?|| ||</p>

					<p class="f4">Ayam eva Ariyo Aṭṭhaṇgiko Maggo||<br />
					dukkha-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4"><span class="f3">[<a id="p19">19</a>]</span> Yato kho āvuso ariya-sāvako||<br />
					evaṃ dukkhaṃ pajānāti,||<br />
					evaṃ dukkha-samudayaṃ pajānāti,||<br />
					evaṃ dukkha-nirodhaṃ pajānāti,||<br />
					evaṃ dukkha-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya||<br />
					paṭigh'ānusayaṃ paṭivinodetvā||<br />
					'asmī' ti diṭṭhi-mān'ānusayaṃ samūhanitvā||<br />
					avijjaṃ pahāya||<br />
					vijjaṃ uppādetvā||<br />
					diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako||<br />
					sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p20">20</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ||<br />
					uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo||<br />
					yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako jarā-maraṇañ ca pajānāti,||<br />
					jarā-maraṇa-samudayañ ca pajānāti,||<br />
					jarā-maraṇa-nirodhañ ca pajānāti,||<br />
					jarā-maraṇa-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako||<br />
					sammā-diṭṭhi hoti,||<br />
					uju-gatā'ssa diṭṭhi,||<br />
					Dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamaṃ pan'āvuso jarā-maraṇaṃ?|| ||</p>

					<p class="f4">Katamo jarā-maraṇa-samudayo?|| ||</p>

					<p class="f4">Katamo jarā-maraṇa-nirodho?|| ||</p>

					<p class="f4">Katamā jarā-maraṇa-nirodha-gāminī paṭipadā ti?|| ||</p>

					<p class="f4">Yā tesaṃ sattāṇaṃ tamhi tamhi satta-nikāye jarā,||<br />
					jīraṇatā,||<br />
					khaṇḍiccaṃ,||<br />
					pāliccaṃ,||<br />
					valittacatā,||<br />
					āyuno saṃhāni,||<br />
					indriyānaṃ paripāko||<br />
					ayaṃ vuccat'āvuso jarā.|| ||</p>

					<p class="f4">Yāṃ tesaṃ tesaṃ sattāṇaṃ tamhā tamhā satta-nikāyā cuti,||<br />
					cavanatā,||<br />
					bhedo,||<br />
					antara-dhānaṃ,||<br />
					maccumaraṇaṃ,||<br />
					kāla-kiriyā,||<br />
					khandhānaṃ bhedo,||<br />
					kalebarassa nikkhepo.|| ||</p>

					<p class="f4">Idaṃ vuccat'āvuso maraṇaṃ.|| ||</p>

					<p class="f4">Iti ayañ ca jarā,||<br />
					idañ ca maraṇaṃ -||<br />
					idaṃ vuccat'āvuso jarā-maraṇaṃ.|| ||</p>

					<p class="f4">Jāti samudayā jarā-maraṇa-samudayo.|| ||</p>

					<p class="f4">Jāti-nirodhā jarā-maraṇa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo jarā-maraṇa-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ jarā-maraṇaṃ pajānāti,||<br />
					evaṃ jarā-maraṇa-samudayaṃ pajānāti,||<br />
					evaṃ jarā-maraṇa-nirodhaṃ pajānāti,||<br />
					evaṃ jarā-maraṇa-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p21">21</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso <a id="pg50"><span class="f2 g"><b>[50]</b></span></a> añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako||<br />
					jātiñ ca pajānāti,||<br />
					jāti-samudayañ ca pajānāti,||<br />
					jāti-nirodhañ ca pajānāti,||<br />
					jāti-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamā pan'āvuso jāti?|| ||</p>

					<p class="f4">Katamo jāti-samudayo?|| ||</p>

					<p class="f4">Katamo jāti-nirodho?|| ||</p>

					<p class="f4">Katamā jāti-nirodha-gāminī paṭipadā' ti?|| ||</p>

					<p class="f4">Yā tesaṃ tesaṃ sattāṇaṃ tamhi tamhi satta-nikāye jāti,||<br />
					sañjāti,||<br />
					okkanti,||<br />
					abhinibbatti,||<br />
					khandhānaṃ,||<br />
					pātu-bhāvo,||<br />
					āyatanānaṃ paṭilābho -||<br />
					ayaṃ vuccat'āvuso jāti.|| ||</p>

					<p class="f4">Bhava-samudayā jāti samudayo.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo jāti-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ jātiṃ pajānāti,||<br />
					evaṃ jāti-samudayaṃ pajānāti,||<br />
					evaṃ jāti-nirodhaṃ pajānāti,||<br />
					evaṃ jāti-nirodha-gāminiṃ paṭipadaṃ pajānāti,
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p22">22</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako bhavañ ca pajānāti,||<br />
					bhava-samudayañ ca pajānāti,||<br />
					bhava-nirodhañ ca pajānāti,||<br />
					bhava-nirodha-gāminiṃ paṭipadañ ca pajānāti||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamo pan'āvuso bhavo?|| ||</p>

					<p class="f4">Katamo bhava-samudayo?|| ||</p>

					<p class="f4">Katamo bhava-nirodho?|| ||</p>

					<p class="f4">Katamā bhava-nirodha-gāminī paṭipadā' ti?|| ||</p>

					<p class="f4">Tayo me āvuso bhavā:|| ||</p>

					<p class="f4">Kāma-bhavo,||<br />
					rūpa-bhavo||<br />
					arūpa-bhavo.|| ||</p>

					<p class="f4">Upādāna-samudayā bhava-samudayo.|| ||</p>

					<p class="f4">Upādāna nirodhā bhava-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo bhava-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ bhavaṃ pajānāti,||<br />
					evaṃ bhava-samudayaṃ pajānāti,||<br />
					evaṃ bhava-nirodhaṃ pajānāti,||<br />
					evaṃ bhava-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p23">23</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako upādānañ ca pajānāti,||<br />
					upādāna-samudayañ ca pajānāti,||<br />
					upādāna-nirodhañ ca pajānāti,||<br />
					upādāna-nirodha-gāminiṃ paṭipadañ ca pajānāti||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamaṃ pan'āvuso upādānaṃ?|| ||</p>

					<p class="f4">Katamo upādāna-samudayo?|| ||</p>

					<p class="f4">Katamo upādāna-nirodho?|| ||</p>

					<p class="f4">Katamā upādāna-nirodha-gāminī paṭipadā' ti?|| ||</p>

					<p class="f4">Cattāro'me āvuso <a id="pg51"><span class="f2 g"><b>[51]</b></span></a> upādānā:|| ||</p>

					<p class="f4">Kām'ūpādānaṃ,||<br />
					diṭṭh'ūpādānaṃ,||<br />
					sīla-b-bat'ūpādānaṃ,||<br />
					atta-vād'ūpādānaṃ.|| ||</p>

					<p class="f4">Taṇhā-samudayā upādāna-samudayo.|| ||</p>

					<p class="f4">Taṇhā nirodhā upādāna nirodho.|| ||</p>

					<p class="f4">Ayam eva Ariyo Aṭṭhaṇgiko Maggo upādāna-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ upādānaṃ pajānāti,||<br />
					evaṃ upādāna-samudayaṃ pajānāti,||<br />
					evaṃ upādāna-nirodhaṃ pajānāti,||<br />
					evaṃ upādāna-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p24">24</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako taṇhañ ca pajānāti,||<br />
					taṇhā-samudayañ ca pajānāti,||<br />
					taṇhā-nirodhañ ca pajānāti,||<br />
					taṇhā-nirodha-gāminiṃ paṭipadañ ca pajānāti||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamā pan'āvuso taṇhā?|| ||</p>

					<p class="f4">Katamo taṇhā-samudayo?|| ||</p>

					<p class="f4">Katamo taṇhā-nirodho?|| ||</p>

					<p class="f4">Katamā taṇhā-nirodha-gāminī paṭipadā?|| ||</p>

					<p class="f4">Cha y'miāni āvuso taṇhākāyā:|| ||</p>

					<p class="f4">Rūpa-taṇhā,||<br />
					sadda-taṇhā,||<br />
					gandha-taṇhā,||<br />
					rasa-taṇhā,||<br />
					poṭṭhabba-taṇhā,||<br />
					dhamma-taṇhā.|| ||</p>

					<p class="f4">Vedanā-samudayā taṇhā-samudayo.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo taṇhā-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ taṇhaṃ pajānāti,||<br />
					evaṃ taṇhā-samudayaṃ pajānāti,||<br />
					evaṃ taṇhā-nirodhaṃ pajānāti,||<br />
					evaṃ taṇhā-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p25">25</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako vedanañ ca pajānāti,||<br />
					vedanā-samudayañ ca pajānāti,||<br />
					vedanā-nirodhañ ca pajānāti,||<br />
					vedanā-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamā pan'āvuso vedanā?|| ||</p>

					<p class="f4">Katamo vedanā-samudayo?|| ||</p>

					<p class="f4">Katamo vedanā-nirodho?|| ||</p>

					<p class="f4">Katamā vedanā-nirodha-gāminī paṭipadā' ti?|| ||</p>

					<p class="f4">Cha y'miāni āvuso vedanā-kāyā:|| ||</p>

					<p class="f4">Cakkhu-samphassajā vedanā,||<br />
					sota-samphassajā vedanā,||<br />
					ghāna-sampassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Phassa-samudayā vedanā-samudayo.|| ||</p>

					<p class="f4">Phassa nirodhā vedanā-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo vedanā-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4"><a id="pg52"><span class="f2 g"><b>[52]</b></span></a> Yato kho āvuso ariya-sāvako evaṃ vedanaṃ pajānāti,||<br />
					evaṃ vedanā-samudayaṃ pajānāti,||<br />
					evaṃ vedanā-nirodhaṃ pajānāti,||<br />
					evaṃ vedanā-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p26">26</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako phassañ ca pajānāti,||<br />
					phassa-samudayañ ca pajānāti,||<br />
					phassa-nirodhañ ca pajānāti,||<br />
					phassa-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamo pan'āvuso phasso?|| ||</p>

					<p class="f4">Katamo phassa-samudayo?|| ||</p>

					<p class="f4">Katamo phassa-nirodho?|| ||</p>

					<p class="f4">Katamā phassa-nirodha-gāminī paṭipadā' ti?|| ||</p>

					<p class="f4">Cha y'miāni āvuso phassa-kāyā:|| ||</p>

					<p class="f4">Cakkhu-samphasso,||<br />
					sota-samphasso,||<br />
					ghāna-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4">Saḷāyatana-samudayā phassa-samudayo.|| ||</p>

					<p class="f4">Saḷāyata-nanirodhā phassa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo phassa-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ phassaṃ pajānāti,||<br />
					evaṃ phassa-samudayaṃ pajānāti,||<br />
					evaṃ phassa-nirodhaṃ pajānāti,||<br />
					evaṃ phassa-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p27">27</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako saḷāyatanañ ca pajānāti,||<br />
					saḷāyatana-samudayañ ca pajānāti,||<br />
					saḷāyatana-nirodhañ ca pajānāti,||<br />
					saḷāyatana-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamaṃ pan'āvuso saḷāyatanaṃ?|| ||</p>

					<p class="f4">Katamo saḷāyatana-samudayo?|| ||</p>

					<p class="f4">Katamo saḷāyata-nanirodho?|| ||</p>

					<p class="f4">Katamā saḷāyata-nanirodha-gāminī paṭipadā' ti?|| ||</p>

					<p class="f4">Cha y'miāni āvuso āyatanāni:|| ||</p>

					<p class="f4">Cakkh'āyatanaṃ,||<br />
					sot'āyatanaṃ,||<br />
					ghān'āyatanaṃ,||<br />
					jivh'āyatanaṃ,||<br />
					kāy'āyatanaṃ,||<br />
					man'āyatanaṃ.|| ||</p>

					<p class="f4">Nāma-rūpa-samudayā saḷāyatana-samudayo.|| ||</p>

					<p class="f4">Nāma-rūpa-nirodhā saḷāyatana-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo saḷāyatana-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ saḷāyatanaṃ pajānāti,||<br />
					evaṃ saḷāyatana-samudayaṃ pajānāti,||<br />
					evaṃ saḷāyatana-nirodhaṃ <a id="pg53"><span class="f2 g"><b>[53]</b></span></a> pajānāti,||<br />
					evaṃ saḷāyatana-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p28">28</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako nāma-rūpañ ca pajānāti,||<br />
					nāma-rūpa-samudayañ ca pajānāti,||<br />
					nāma-rūpa-nirodhañ ca pajānāti,||<br />
					nāma-rūpa-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamaṃ pan'āvuso nāma-rūpaṃ?|| ||</p>

					<p class="f4">Katamo nāma-rūpasamudayo?|| ||</p>

					<p class="f4">Katamo nāma-rūpa-nirodho?|| ||</p>

					<p class="f4">Katamā nāma-rūpa-nirodha-gāminī paṭipadā' ti?|| ||</p>

					<p class="f4">Vedanā,||<br />
					saññā,||<br />
					cetanā,||<br />
					phasso,||<br />
					mana-sikāro -||<br />
					idaṃ vuccat'āvuso nāmaṃ.|| ||</p>

					<p class="f4">Cattāri ca mahā-bhūtāni||<br />
					catunnañ ca mahā-bhūtānaṃ upādāya rūpaṃ.|| ||</p>

					<p class="f4">Idaṃ vuccat'āvuso rūpaṃ.|| ||</p>

					<p class="f4">Iti idañ ca nāmaṃ||<br />
					idañ ca rūpaṃ -||<br />
					idaṃ vuccat'āvuso nāma-rūpaṃ.|| ||</p>

					<p class="f4">Viññāṇa-samudayā nāma-rūpa-samudayo.|| ||</p>

					<p class="f4">Viññāṇa-nirodhā nāma-rūpa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo nāma-rūpa-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ nāma-rūpaṃ pajānāti,||<br />
					evaṃ nāma-rūpa-samudayaṃ pajānāti,||<br />
					evaṃ nāma-rūpa-nirodhaṃ pajānāti,||<br />
					evaṃ nāma-rūpa-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p29">29</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako viññāṇañ ca pajānāti,||<br />
					viññāṇa-samudayañ ca pajānāti,||<br />
					viññāṇa-nirodhañ ca pajānāti,||<br />
					viññāṇa-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamaṃ pan'āvuso viññāṇaṃ?|| ||</p>

					<p class="f4">Katamo viññāṇa-samudayo?|| ||</p>

					<p class="f4">Katamo viññāṇa-nirodho?|| ||</p>

					<p class="f4">Katamā viññāṇa-nirodha-gāminī paṭipadā' ti?|| ||</p>

					<p class="f4">Cha y'miāni āvuso viññāṇa-kāyā:|| ||</p>

					<p class="f4">Cakkhu-viññāṇaṃ,||<br />
					sota-viññāṇaṃ,||<br />
					ghāna-viññāṇaṃ,||<br />
					jivhā-viññāṇaṃ,||<br />
					kāya-viññāṇaṃ,||<br />
					mano-viññāṇaṃ.|| ||</p>

					<p class="f4">Saṇkhāra-samudayā viññāṇa-samudayo.|| ||</p>

					<p class="f4">Saṇkhāra-nirodhā viññāṇa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo viññāṇa-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ viññāṇaṃ pajānāti,||<br />
					evaṃ viññāṇa-samudayaṃ pajānāti,||<br />
					evaṃ viññāṇa-nirodhaṃ pajānāti,||<br />
					evaṃ viññāṇa-nirodha-gāminiṃ-paṭipadaṃ pa- <a id="pg54"><span class="f2 g"><b>[54]</b></span></a> jānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p30">30</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako saṇkhāre ca pajānāti,||<br />
					saṇkhāra-samudayañ ca pajānāti,||<br />
					saṇkhāra-nirodhañ ca pajānāti,||<br />
					saṇkhāra-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katame pan'āvuso saṇkhārā?|| ||</p>

					<p class="f4">Katamo saṇkhāra-samudayo?|| ||</p>

					<p class="f4">Katamo saṇkhāra-nirodho?|| ||</p>

					<p class="f4">Katamā saṇkhāra-nirodha-gāminī paṭipadā' ti?|| ||</p>

					<p class="f4">Tayo'me āvuso saṇkhārā:|| ||</p>

					<p class="f4">Kāya-saṇkhāro,||<br />
					vacī-saṇkhāro,||<br />
					citta-saṇkhāro.|| ||</p>

					<p class="f4">Avijjā-samudayā saṇkhāra-samudayo.|| ||</p>

					<p class="f4">Avijjā-nirodhā saṇkhāra-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo saṇkhāranirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ saṇkhāre pajānāti,||<br />
					evaṃ saṇkhāra-samudayaṃ pajānāti,||<br />
					evaṃ saṇkhāra-nirodhaṃ pajānāti,||<br />
					evaṃ saṇkhāra-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p31">31</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pariyāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako avijjañ ca pajānāti,||<br />
					avijjā-samudayañ ca pajānāti,||<br />
					avijjā-nirodhañ ca pajānāti,||<br />
					avijjā-nirodha-gāminiṃ paṭipadañca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamā pan'āvuso avijjā?|| ||</p>

					<p class="f4">Katamo avijjā-samudayo?|| ||</p>

					<p class="f4">Katamo avijjā-nirodho?|| ||</p>

					<p class="f4">Katamā avijjā-nirodha-gāminī paṭipadā ti?|| ||</p>

					<p class="f4">Yaṃ kho āvuso dukkhe aññāṇaṃ,||<br />
					dukkha-samudaye aññāṇaṃ,||<br />
					dukkha-nirodhe aññāṇaṃ,||<br />
					dukkha-nirodha-gāminiyā paṭipadāya aññāṇaṃ -||<br />
					ayaṃ vuccat'āvuso avijjā.|| ||</p>

					<p class="f4">Āsava-samudayā avijjā-samudayo.|| ||</p>

					<p class="f4">Āsava-nirodhā avijjā-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo avijjā nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ avijjaṃ pajānāti,||<br />
					evaṃ avijjā-samudayaṃ pajānāti,||<br />
					evaṃ avijjā-nirodhaṃ pajānāti,||<br />
					evaṃ avijjā-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p32">32</a>]</span> "Sādh'āvuso" ti kho te bhikkhū āyasmato Sāriputtassa bhāsitaṃ||<br />
					abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchuṃ:|| ||</p>

					<p class="f4">"Siyā pan'āvuso añño pi pari- <a id="pg55"><span class="f2 g"><b>[55]</b></span></a> yāyo yathā ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato,||<br />
					āgato imaṃ sad'Dhamman" ti?|| ||</p>

					<p class="f4">"Siyā āvuso.|| ||</p>

					<p class="f4">Yato kho āvuso ariya-sāvako āsavañ ca pajānāti,||<br />
					āsava-samudayañ ca pajānāti,||<br />
					āsava-nirodhañ ca pajānāti,||<br />
					āsava-nirodha-gāminiṃ paṭipadañ ca pajānāti,||<br />
					ettāvatā pi kho āvuso ariya-sāvako sammā-diṭṭhi hoti,||<br />
					uju-gatā'ssa diṭṭhi,||<br />
					dhamme avecca-p-pasādena samannāgato||<br />
					āgato imaṃ sad'Dhamman.|| ||</p>

					<p class="f4">Katamo pan'āvuso āsavo?|| ||</p>

					<p class="f4">Katamo āsava-samudayo?|| ||</p>

					<p class="f4">Katamo āsava-nirodho?|| ||</p>

					<p class="f4">Katamā āsava-nirodha-gāminī paṭipadā ti?|| ||</p>

					<p class="f4">Tayo'me āvuso āsavā:|| ||</p>

					<p class="f4">Kām'āsavo||<br />
					bhav'āsavo||<br />
					avijj'āsavo.|| ||</p>

					<p class="f4">Avijjā-samudayā āsava-samudayo.|| ||</p>

					<p class="f4">Avijjā-nirodhā āsava-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo āsava-nirodha-gāminī paṭipadā -||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho āvuso ariya-sāvako evaṃ āsavaṃ pajānāti,||<br />
					evaṃ āsava-samudayaṃ pajānāti,||<br />
					evaṃ āsava-nirodhaṃ pajānāti,||<br />
					evaṃ āsava-nirodha-gāminiṃ paṭipadaṃ pajānāti,||<br />
					so sabbaso rāg'ānusayaṃ pahāya paṭigh'ānusayaṃ paṭivinodetvā 'asmī' ti||<br />
					diṭṭhi-mān'ānusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass'antaṇkaro hoti.|| ||</p>

					<p class="f4">Ettāvatā pi kho āvuso ariya-sāvako sammā-diṭṭhi hoti||<br />
					uju-gatāssa diṭṭhi||<br />
					Dhamme avecca-p-pasādena samannāgato||<br />
					āgato imaṃ sad'Dhamman" ti.|| ||</p>

					<p class="f4"><span class="f3">[<a id="p33">33</a>]</span> Idam avoca āyasmā Sāriputto.|| ||</p>

					<p class="f4">Attamanā te bhikkhū āyasmato Sāriputtassa bhāsitaṃ abhinandunti.|| ||</p>

					<p>&nbsp;</p>

					<p class="ctr">Sammā Diṭṭhi Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>