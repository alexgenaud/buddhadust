<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 66. The Buddha shows how letting go of the pleasure of eating at wrong times sets the pattern for letting go of each step of the way from pleasures of the senses through each of the jhanas to the ending of perceiving experience." />
<title>MN 66: Latukikopama Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p66">Sutta 66</a></h4>

					<h1>Laṭukikopama Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.066.chlm.sbb.htm#p1">chlm</a>][<a href="../../../dhamma-vinaya/pts/mn/mn.066.horn.pts.htm">pts</a>][<a href="../../../dhamma-vinaya/ati/mn/mn.066.than.ati.htm#p1">than</a>][<a href="../../../dhamma-vinaya/mnl/mn/mn.066.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā aŋguttarāpesu viharati āpaṇaɱ nāma aŋguttarāpānaɱ nigamo.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya āpaṇaɱ piṇḍāya pāvisi.|| ||</p>

					<p class="f4">Āpaṇe piṇḍāya caritvā pacchā-bhattaɱ piṇḍa-pāta-paṭikkanto yena aññataro vana-saṇḍo ten'upasankami divā-vihārāya.|| ||</p>

					<p class="f4">Taɱ vana-saṇḍaɱ ajjhoga-hetvā1 aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">Āyasmāpi kho udāyi pubbaṇha-samayaɱ nivāsetvā patta-cīvaraɱ ādāya āpaṇaɱ piṇḍāya pāvisi.|| ||</p>

					<p class="f4">Āpaṇe piṇḍāya caritvā pacchā-bhattaɱ piṇḍa-pāta-paṭikkanto yena so vana-saṇḍo ten'upasankami divā-vihārāya,||<br />
					taɱ vana-saṇḍaɱ ajjhoga-hetvā1 aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">Atha kho āyasmato udāyissa raho-gatassa patisallīnassa evaɱ cetaso parivitakko udapādi: 'bahunnaɱ vata no Bhagavā dukkha-dhammānaɱ apahattā bahunnaɱ vata no Bhagavā sukhadhammānaɱ upahattā,||<br />
					bahunnaɱ2 vata no Bhagavā akusalānaɱ dhammānaɱ apahattā bahunnaɱ2 vata no Bhagavā kusalānaɱ dhammānaɱ upahattā' ti.|| ||</p>

					<p class="f4">Atha kho āyasmā udāyi sāyaṇha-samayaɱ patisallānā vuṭṭhito yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ <a id="pg448"><span class="f2 g"><b>[448]</b></span></a> nisīdi.|| ||</p>

					<p class="f4">Eka-m-antaɱ nisinno kho āyasmā udāyi Bhagavantaɱ etad avoca.|| ||</p>

					<p class="f4">" Idha mayhaɱ bhante raho-gatassa patisallīnassa evaɱ cetaso parivitakko udapādi: ' bahunnaɱ vata no Bhagavā dukkha-dhammānaɱ apahattā bahunnaɱ vata no Bhagavā sukhadhammānaɱ upahattā,||<br />
					bahunnaɱ vata no Bhagavā akusalānaɱ dhammānaɱ apahattā bahunnaɱ2 vata no Bhagavā kusalānaɱ dhammānaɱ upahattā' ti.|| ||</p>

					<p class="f4">Mayaɱ hi bhante pubbe sāyañc'eva bhuñjāma pāto ca divā ca vikāle.|| ||</p>

					<p class="f4">Ahuɱ kho so bhante samayo yaɱ Bhagavā bhikkhū āmantesi: 'iŋgha tumhe bhikkhave etaɱ divāvikāla-bhojanaɱ pajahathā' ti.|| ||</p>

					<p class="f4">Tassa mayhaɱ bhante ahudve aññathattaɱ ahu3 domanassaɱ.|| ||</p>

					<p class="f4">Yampi no saddhā gahapatikā4 divā vikāle paṇītaɱ khādanīyaɱ bhojanīyaɱ denti.|| ||</p>

					<p class="f4">Tassapi no Bhagavā pahānamāha.|| ||</p>

					<p class="f4">Tassapi no Sugato paṭinissaggamāhāti.</p>

					<p class="f4">Te mayaɱ bhante Bhagavati pemañca gāravañca hiriñca ottappañca sampassamānā evaɱ taɱ divāvikāla-bhojanaɱ pajahimhā1.|| ||</p>

					<p class="f4">Te mayā bhante sāyañ cava bhuñjāma pāto ca.|| ||</p>

					<p class="f4">Ahu kho so bhante samayo yaɱ Bhagavā bhikkhū āmantesi: iŋgha tumhe bhikkhave etaɱ rattiɱ vikāla-bhojanaɱ pajahathā' ti.|| ||</p>

					<p class="f4">Tassa mayhaɱ bhante ahudeva aññathattaɱ.|| ||</p>

					<p class="f4">Ahu domanassaɱ yampi no imesaɱ dvinnaɱ bhattānaɱ paṇītasaŋkhātataraɱ tassapi no Bhagavā pahānamāha.|| ||</p>

					<p class="f4">Tassapi no Sugato paṭinissaggamāhā' ti.|| ||</p>

					<p class="f4">Bhūta-pubbaɱ bhante aññataro puriso divā sūpeyyaɱ labhitvā evam āha: 'handa ca imaɱ nikkhipatha,||<br />
					sāyaɱ sabb'eva samaggā bhuñjissāmā' ti.|| ||</p>

					<p class="f4">Yā kāci bhante saŋkhatiyo sabbā tā rattiɱ,||<br />
					appā divā.|| ||</p>

					<p class="f4">Te mayaɱ bhante Bhagavati pemañca gāravañca hiriñca ottappañca sampassamānā evaɱ taɱ rattiɱ vikāla-bhojanaɱ pajahimhā.|| ||</p>

					<p class="f4">Bhūta-pubbaɱ bhante bhikkhū ratt-andhakāra-timisāyaɱ piṇḍāya carantā candanikampi pavisanti.|| ||</p>

					<p class="f4">Oligallepi papatanti.|| ||</p>

					<p class="f4">Kaṇṭakāvaṭṭampi2 ārohanti,||<br />
					suttampi gāviɱ ārohantiɱ māṇavehipi samāga-c-chanti kata-kammehipi akata-kammehipi.|| ||</p>

					<p class="f4">Mātu-gāmopi te asad'dhammena nimanteti.|| ||</p>

					<p class="f4">Bhūtapubbāhaɱ bhante ratt-andhakāra-timisāyaɱ piṇḍāya carāmi.|| ||</p>

					<p class="f4">Addasā kho maɱ bhante aññatarā itthī vijjantarikāya bhājanaɱ dhovantī,||<br />
					disvā maɱ bhītā vissaramakāsi: 'abbhuɱ me3,||<br />
					pisāco vata man' ti.|| ||</p>

					<p class="f4">Evaɱ vutte ahaɱ bhante taɱ itthiɱ etad avocaɱ: nāhaɱ bhagini,||<br />
					pisāco,||<br />
					bhikkhu <a id="pg449"><span class="f2 g"><b>[449]</b></span></a> piṇḍāya ṭhito' ti.|| ||</p>

					<p class="f4">Bhikkhussa ātumāri,||<br />
					bhikkhussa mātumāri,||<br />
					varante bhikkhu tiṇhena govikantanena kucchi parikanto natv'eva4 yaɱ5 ratt-andhakāra-timisāyaɱ kucchihetu piṇḍāya carasīti6.|| ||</p>

					<p class="f4">Tassa mayhaɱ bhante tadanussarato evaɱ hoti: 'bahunnaɱ vata no Bhagavā dukkha-dhammānaɱ apahattā,||<br />
					bahunnaɱ vata no Bhagavā sukhadhammānaɱ upahattā,||<br />
					bahunnaɱ vata no Bhagavā akusalānaɱ dhammānaɱ apahattā.|| ||</p>

					<p class="f4">Bahunnaɱ vata no Bhagavā kusalānaɱ dhammānaɱ upahattā' ti.|| ||</p>

					<p class="f4">Evam eva panudāyi idh'ekacce mogha-purisā: 'idaɱ pajahathā'ti mayā vucca-mānā te evam āhaɱsu: 'kimpanimassa appamattakassa oramattakassa adhisallikhatevāyaɱ samaṇo' ti.|| ||</p>

					<p class="f4">Te tañ'c'eva nappajahanti.|| ||</p>

					<p class="f4">Mayi ca appaccayaɱ upaṭṭhāpenti.|| ||</p>

					<p class="f4">Ye ca bhikkhū sikkhākāmā,||<br />
					tesaɱ taɱ udāyi hoti balavaɱ bandhanaɱ daḷhaɱ bandhanaɱ thiraɱ bandhanaɱ apūtikaɱ bandhanaɱ thullo7 kaliŋgaro,|| ||</p>

					<p class="f4">Seyyathā pi udāyi laṭukikā sakuṇikā pūtilatāya bandhanena baddhā tatth'eva vadhaɱ vā bandhaɱ vā maraṇaɱ vā āgameti.|| ||</p>

					<p class="f4">Yo nu kho udāyi evaɱ vadeyya: 'yena sā laṭukikā sakuṇikā pūtilatāya bandhanena baddhā tatth'eva vadhaɱ vā bandhaɱ vā maraṇaɱ vā āgameti,||<br />
					taɱ hi tassā abalaɱ bandhanaɱ dubbalaɱ bandhanaɱ pūtikaɱ bandhanaɱ asārakaɱ bandhanan' ti.|| ||</p>

					<p class="f4">Sammā nu kho so udāyi vada-māno vadeyyā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Yena sā bhante laṭukikā sakuṇikā pūtilatāya bandhanena baddhā tatth'eva vadhaɱ vā bandha vā maraṇaɱ vā āgameti.|| ||</p>

					<p class="f4">Taɱ hi tassā balavaɱ bandhanaɱ daḷhaɱ bandhanaɱ thiraɱ bandhanaɱ apūtikaɱ bandhanaɱ thullo1 kaliŋgaro' ti.|| ||</p>

					<p class="f4">Evam eva panudāyi idh'ekacce mogha-purisā: 'idaɱ pajahathā'ti mayā vucca-mānā te evam āhaɱsu: kiɱ panimassa appamattakassa oramattakassa adhisallikhatevāyaɱ samaṇo' ti.|| ||</p>

					<p class="f4">Te tañ'c'eva nappajahanti.|| ||</p>

					<p class="f4">Mayi ca appaccayaɱ upaṭṭhāpenti.|| ||</p>

					<p class="f4">Ye ca bhikkhū sikkhākāmā,||<br />
					tesaɱ taɱ udāyi hoti balavaɱ bandhanaɱ daḷhaɱ bandhanaɱ thiraɱ bandhanaɱ apūtikaɱ bandhanaɱ thullo kaliŋgaro.|| ||</p>

					<p class="f4">Idha panudāyi ekacce kula-puttā: 'idaɱ pajahathā'ti <a id="pg450"><span class="f2 g"><b>[450]</b></span></a> mayā vucca-mānā te evam āhaɱsu: 'kimpanimassa appamattakassa oramattakassa pahātabbassa yassa no Bhagavā pahānamāha.|| ||</p>

					<p class="f4">Yassa no Sugato paṭinissaggamāhā' ti.|| ||</p>

					<p class="f4">Te tañ'c'eva pajahanti.|| ||</p>

					<p class="f4">Mayi ca na appaccayaɱ upaṭṭhāpenti.|| ||</p>

					<p class="f4">Ye ca bhikkhū sikkhākāmā.|| ||</p>

					<p class="f4">Te taɱ pahāya appossukkā pannalomā paradavuttā2 migabhūtena cetasā viharanti.|| ||</p>

					<p class="f4">Tesantaɱ udāyi hoti abalaɱ bandhanaɱ dubbalaɱ bandhanaɱ pūtikaɱ bandhanaɱ asārakaɱ bandhanaɱ.|| ||</p>

					<p class="f4">Seyyathā pi udāyi rañño nāgo īsādanto ubbu'havābhijāto3 saŋgāmāvacaro daḷhehi varattehi4 bandhanehi baddho īsakaɱ yeva kāyaɱ sannāmetvā tāni bandhanāni sañchinditvā sampadā'etvā yena kāmaɱ pakkamati.|| ||</p>

					<p class="f4">Yo nu kho udāyi evaɱ vadeyya: yehi so rañño nāgo īsādanto ubbu'havābhijāto3 saŋgāmāvacaro daḷhehi varattehi bandhanehi baddho īsakaɱ yeva kāyaɱ sannāmetvā tāni bandhanāni sañchinditvā sampadā'etvā yena kāmaɱ pakkamati.|| ||</p>

					<p class="f4">Taɱ hi tassa balavaɱ bandhanaɱ daḷhaɱ bandhanaɱ thiraɱ bandhanaɱ apūtikaɱ bandhanaɱ thullo1 kaliŋgaroti,||<br />
					sammā nu kho so udāyi vada-māno vadeyyāti no h'etaɱ bhante.|| ||</p>

					<p class="f4">Ye hi so bhante rañño nāgo īsādanto ubbu'havābhijāto3 saŋgāmāvacaro daḷhehi varattehi bandhanehi baddho īsakaɱ yeva kāyaɱ sannāmetvā tāni bandhanāni sañchinditvā sampadā'etvā yena kāmaɱ pakkamati.|| ||</p>

					<p class="f4">Taɱ hi tassa abalaɱ bandhanaɱ dubbalaɱ bandhanaɱ pūtikaɱ bandhanaɱ asārakaɱ bandhananti.|| ||</p>

					<p class="f4">Evam eva kho udāyi idh'ekacce kula-puttā idaɱ pajahathā'ti mayā vucca-mānā te evam āhaɱsu: kiɱ panimassa appamattakassa oramattakassa pahātabbassa yassa no Bhagavā pahānamāha.|| ||</p>

					<p class="f4">Yassa no Sugato paṭinissaggamāhāti.|| ||</p>

					<p class="f4">Te tañ'c'eva pajahanti.|| ||</p>

					<p class="f4">Mayi ca na appaccayaɱ upaṭṭhāpenti.|| ||</p>

					<p class="f4">Ye ca bhikkhū sikkhākāmā te tampahāya appossukkā pannalomā paradavuttā1 migabhūtena cetasā viharanti.|| ||</p>

					<p class="f4">Tesaɱ taɱ udāyi hoti abalaɱ bandhanaɱ dubbalaɱ bandhanaɱ pūtikaɱ bandhanaɱ asārakaɱ bandhanaɱ.|| ||</p>

					<p class="f4">Seyyathā pi udāyi puriso daḷiddo assako anāḷhiyo2 tassassa ekaɱ agārakaɱ oluggaviluggaɱ kākātidāyiɱ na parama-rūpaɱ.|| ||</p>

					<p class="f4">Ekā khaṭopikā olugga-viluggā na paramarūpā,||<br />
					ekissā <a id="pg451"><span class="f2 g"><b>[451]</b></span></a> kumbhiyā dhañña-sama-vāpakaɱ na parama-rūpaɱ,||<br />
					ekā jāyikā na paramarūpā.|| ||</p>

					<p class="f4">So ārāmagataɱ bhikkhuɱ passeyya sudhota-hattha-pādaɱ manuññaɱ bhojanaɱ bhuttāviɱ sitāya chāyāya nisinnaɱ adhicitte yuttaɱ.|| ||</p>

					<p class="f4">Tassa evam assa: sukhaɱ vata bho sāmaññaɱ,||<br />
					ārogyaɱ vata bho sāmaññaɱ,||<br />
					so vatassaɱ3 yohaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyanti.|| ||</p>

					<p class="f4">So na sakkuṇeyya ekaɱ agārakaɱ oluggaviluggaɱ kākātidāyiɱ na parama-rūpaɱ pahāya,||<br />
					ekaɱ khaṭopikaɱ oluggaviluggaɱ na parama-rūpaɱ pahāya,||<br />
					ekissā kumbhiyā dhañña-sama-vāpakaɱ na parama-rūpaɱ pahāya,||<br />
					ekaɱ jāyikaɱ na parama-rūpaɱ pahāya,||<br />
					kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Yo nu kho udāyi evaɱ vadeyya: yehi so puriso bandhanehi baddhona Sakkoti,||<br />
					ekaɱ agārakaɱ olugga-viluggaɱ kākātidāyiɱ na parama-rūpaɱ.|| ||</p>

					<p class="f4">Ekaɱ khaṭopikaɱ oluggaviluggaɱ na paramarūpā,||<br />
					ekissā kumbhiyā dhañña-sama-vāpakaɱ na parama-rūpaɱ,||<br />
					ekaɱ jāyikaɱ na parama-rūpaɱ pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Taɱ hi tassa abalaɱ bandhanaɱ dubbalaɱ bandhanaɱ pūtikaɱ bandhanaɱ asārakaɱ bandhananti.|| ||</p>

					<p class="f4">Sammā nu 4 kho so udāyi vada-māno vadeyyāti.|| ||</p>

					<p class="f4">No h'etaɱ bhante .|| ||</p>

					<p class="f4">Ye hi so bhante puriso bandhanehi baddho na Sakkoti ekaɱ agārakaɱ oluggaviluggaɱ kākātidāyiɱ na parama-rūpaɱ pahāya,||<br />
					ekaɱ khaṭopikaɱ oluggaviluggaɱ na parama-rūpaɱ pahāya,||<br />
					ekissā kumbhiyā dhañña-sama-vāpakaɱ na parama-rūpaɱ pahāya,||<br />
					ekaɱ jāyikaɱ na parama-rūpaɱ pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Taɱ hi tassa balavaɱ bandhanaɱ daḷhaɱ bandhanaɱ thiraɱ bandhanaɱ apūtikaɱ bandhanaɱ thullo kaliŋgaroti.|| ||</p>

					<p class="f4">Ohāretvā kāsāyāni vatthāni acchādetvā agārasmā|| ||</p>

					<p class="f4">Evam eva kho udāyi idh'ekacce mogha-purisā idaɱ pajahathā'ti mayā vucca-mānā te evam āhaɱsu: kiɱ panimassa appamattakassa oramattakassa.|| ||</p>

					<p class="f4">Adhisallikhatevāyaɱ samaṇo' ti.|| ||</p>

					<p class="f4">Te tañ'c'eva nappajahanti.|| ||</p>

					<p class="f4">Mayi ca appaccayaɱ upaṭṭhāpenti ye ca bhikkhū sikkhākāmā tesantaɱ udāyi hoti balavaɱ bandhanaɱ daḷhaɱ bandhanaɱ thiraɱ bandhanaɱ apūtikaɱ bandhanaɱ thullo kaliŋgaro.|| ||</p>

					<p class="f4">Seyyathā pi udāyi gahapati vā gahapati-putto vā aḍḍho <a id="pg452"><span class="f2 g"><b>[452]</b></span></a> maha-d-dhano mahā-bhogo,||<br />
					nekānaɱ nikkhagaṇānaɱ cayo nekānaɱ dhaññagaṇānaɱ cayo nekānaɱ khettagaṇānaɱ cayo nekānaɱ vatthugaṇānaɱ cayo nekānaɱ bhariyāgaṇānaɱ cayo nekānaɱ dāsagaṇānaɱ cayo nekānaɱ dāsigaṇānaɱ cayo,||<br />
					so ārāmagataɱ bhikkhuɱ passeyya sudhota-hattha-pādaɱ manuññaɱ bhojanaɱ bhuttāviɱ sītāya chāyāya nisinnaɱ adhicitte yuttaɱ,||<br />
					tassa evam assa: sukhaɱ vata bho sāmaññaɱ,||<br />
					ārogyaɱ vata bho sāmaññaɱ,||<br />
					so vatassaɱ yohaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="f4">So sakkuṇeyya nekāni nikkhagaṇāni pahāya,||<br />
					nekāni dhaññagaṇāni pahāya,||<br />
					nekāni khettagaṇāni pahāya,||<br />
					nekāni vatthugaṇāni pahāya,||<br />
					nekāni bhariyāgaṇāni pahāya,||<br />
					nekāni dāsagaṇāni pahāya,||<br />
					nekāni dāsi gaṇāni pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Yo nu kho udāyi evaɱ vadeyya: yehi so gahapati vā gahapati putto vā bandhanehi baddho Sakkoti nekāni nikkhagaṇāni pahāya,||<br />
					nekāni dhaññagaṇāni pahāya,||<br />
					nekāni khettagaṇāni pahāya,||<br />
					nekāni vatthugaṇāni pahāya,||<br />
					nekāni bhariyāgaṇāni pahāya,||<br />
					nekāni dāsagaṇāni pahāya,||<br />
					nekāni dāsigaṇāni pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ taɱ hi tassa balavaɱ bandhanaɱ daḷhaɱ bandhanaɱ thiraɱ bandhanaɱ apūtikaɱ bandhanaɱ thullo kaliŋgaroti.|| ||</p>

					<p class="f4">Sammā nu1 kho so udāyi vada-māno vadeyyā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Ye hi so bhante gahapati vā gahapati-putto vā bandhanehi baddho Sakkoti nekāni nikkhagaṇāni pahāya,||<br />
					nekāni dhaññagaṇāni pahāya,||<br />
					nekāni khettagaṇāni pahāya,||<br />
					nekāni vatthugaṇāni pahāya,||<br />
					nekāni bhariyāgaṇāni pahāya,||<br />
					nekāni dāsagaṇāni pahāya,||<br />
					nekāni dāsigaṇāni pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Taɱ hi tassa abalaɱ bandhanaɱ dubbalaɱ bandhanaɱ pūtikaɱ bandhanaɱ asārakaɱ bandhananti.|| ||</p>

					<p class="f4">Evam eva kho udāyi idh'ekacce kula-puttā,||<br />
					idaɱ pajahathāti mayā vucca-mānā te evam āhaɱsu: ' kiɱ panimassa appamattakassa oramattakassa pahātabbassa yassa no Bhagavā pahānamāha.|| ||</p>

					<p class="f4">Yassa no Sugato paṭinissaggamāhā'ti te tañ'c'eva pajahanti.|| ||</p>

					<p class="f4">Mayi ca na appaccayaɱ upaṭṭhāpenti.|| ||</p>

					<p class="f4">Ye ca bhikkhū sikkhākāmā <a id="pg453"><span class="f2 g"><b>[453]</b></span></a> te taɱ pahāya appossukkā pannalomā paradavuttā migabhūtena cetasā viharanti.|| ||</p>

					<p class="f4">Tesaɱ taɱ udāyi hoti abalaɱ bandhanaɱ dubbalaɱ bandhanaɱ pūtikaɱ bandhanaɱ asārakaɱ bandhanaɱ.|| ||</p>

					<p class="f4">Cattāro me udāyi puggalā santo saŋvijj'amānā lokasmiɱ,||<br />
					katame cattāro: idhūdāyi ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaɱ upadhipahānāya paṭipannaɱ upadhipaṭinissaggāya upadhipaṭisaññuttā sarasaŋkappā samud'ācaranti.|| ||</p>

					<p class="f4">So te adhivāseti,||<br />
					nappajahati,||<br />
					na vinodeti.|| ||</p>

					<p class="f4">Na vyantī-karoti.|| ||</p>

					<p class="f4">Na anabhāvaɱ gameti.|| ||</p>

					<p class="f4">Imaɱ kho ahaɱ udāyi puggalaɱ saññutto'ti vadāmi no visaññutto.|| ||</p>

					<p class="f4">Taɱ kissa hetu? indriyavemattatā hi me udāyi imasmiɱ puggale viditā.|| ||</p>

					<p class="f4">Idha panudāyi ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaɱ upadhipahānāya paṭipannaɱ upadhipaṭinissaggāya,||<br />
					upadhipaṭisaññuttā sarasaŋkappā samud'ācaranti.|| ||</p>

					<p class="f4">So te nādhi-vāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaɱ gameti.|| ||</p>

					<p class="f4">Imampi kho ahaɱ udāyi puggalaɱ saññuttoti vadāmi no visaññutto.|| ||</p>

					<p class="f4">Taɱ kissa hetu? indriyavemattatā hi me udāyi imasmiɱ puggale viditā.|| ||</p>

					<p class="f4">Idha panudāyi ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaɱ upadhipahānāya paṭipannaɱ upadhipaṭinissaggāya kadāci karahaci satisammosā upadhipaṭisaññuttā sarasaŋkappā samud'ācaranti.|| ||</p>

					<p class="f4">Dandho udāyi satuppādo.|| ||</p>

					<p class="f4">Atha kho naɱ khippam'eva pajahati,||<br />
					vinodeti,||<br />
					vyantī-karoti,||<br />
					anabhāvaɱ gameti.|| ||</p>

					<p class="f4">Seyyathā pi udāyi puriso divasasantatte ayokaṭāhe dve vā tīṇi vā udakaphusitāni nipāteyya.|| ||</p>

					<p class="f4">Dandho udāyi udakaphusitānaɱ nipāto.|| ||</p>

					<p class="f4">Atha kho naɱ khippam'eva parikkhayaɱ pariyādānaɱ gaccheyya.|| ||</p>

					<p class="f4">Evam eva kho udāyi idh'ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaɱ upadhipahānāya paṭipannaɱ upadhipaṭinissaggāya,||<br />
					kadāci karahaci satisammosā upadhipaṭisaññuttā sarasaŋkappā samud'ācaranti.|| ||</p>

					<p class="f4">Dandho udāyi satuppādo.|| ||</p>

					<p class="f4">Atha kho naɱ khippam'eva pajahati,||<br />
					vinodeti,||<br />
					vyantī-karoti,||<br />
					anabhāvaɱ gameti.|| ||</p>

					<p class="f4">Imampi kho ahaɱ udāyi puggalaɱ saññutto'ti vadāmi no visaññutto,||<br />
					<a id="pg454"><span class="f2 g"><b>[454]</b></span></a> taɱ kissa hetu: indriyavemattatā hi me udāyi imasmiɱ puggale viditā.|| ||</p>

					<p class="f4">Idha panudāyi ekacco puggalo 'upadhi dukkhassa mūla'nti iti viditvā nirupadhi hoti upadhi-sankhaye vimutto,||<br />
					imaɱ kho ahaɱ udāyi puggalaɱ visaññutto'ti vadāmi no saññutto.|| ||</p>

					<p class="f4">Taɱ kissa hetu? indriyavemattatā hi me udāyi imasmiɱ puggale viditā.|| ||</p>

					<p class="f4">Pañca kho ime udāyi kāma-guṇā.|| ||</p>

					<p class="f4">Katame pañca? cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā1.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā1.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā1.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā1.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā1.|| ||</p>

					<p class="f4">Ime kho udāyi pañca kāma-guṇā.|| ||</p>

					<p class="f4">Yaɱ kho udāyi ime pañca kāma-guṇe paṭicca uppajjati sukhaɱ somanassaɱ,||<br />
					idaɱ vuccati kāma-sukhaɱ mīḷha-sukhaɱ puthu-j-janasukhaɱ anariyasukhaɱ na sevitabbaɱ2 na bhāvetabbaɱ na bahulī-kātabbaɱ.|| ||</p>

					<p class="f4">Bhāyitabbaɱ etassa sukhassāti vadāmi.|| ||</p>

					<p class="f4">Idhūdāyi bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhañca kāyena paṭisaŋvedeti.|| ||</p>

					<p class="f4">Yantaɱ ariyā ācikkhanti 'Upekkhako satimā sukha-vihārī' ti taɱ tatiyaɱ-jhānaɱ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa domanassānaɱ atthaŋ-gamā adukkha-ɱ-asukhaɱ upekkhā sati pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Idaɱ vuccati nekkhamma-sukhaɱ paviveka-sukhaɱ upasama-sukhaɱ sambodhasukhaɱ āsevitabbaɱ bhāvetabbaɱ bahulī-kātabbaɱ.|| ||</p>

					<p class="f4">Na bhāyitabbaɱ etassa sukhassāti vadāmi.|| ||</p>

					<p class="f4">Idhūdāyi bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Idaɱ kho ahaɱ udāyi iñjitasmiɱ vadāmi.|| ||</p>

					<p class="f4">Kiñ ca tattha iñjitasmiɱ: yad eva tattha vitakka-vicārā aniruddhā honti,||<br />
					idaɱ tattha iñjitasmiɱ.</p>

					<p class="f4">Idhūdāyi bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Idam pi kho ahaɱ udāyi iñjitasmiɱ vadāmi.|| ||</p>

					<p class="f4">Kiñ ca tattha iñjitasmiɱ: yad eva tattha pīti-sukhaɱ aniruddhaɱ hoti,||<br />
					idaɱ tattha iñjitasmiɱ.|| ||</p>

					<p class="f4">Idhūdāyi bhikkhu pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañca kāyena paṭisaŋvedeti.|| ||</p>

					<p class="f4">Yantaɱ ariyā ācikkhanti: 'Upekkhako satimā sukha-vihārī' ti taɱ tatiyaɱ-jhānaɱ upasampajja viharati.|| ||</p>

					<p class="f4">Idam pi kho ahaɱ udāyi iñjitasmiɱ vadāmi kiñ ca tattha iñjitasmiɱ: yad eva tattha upekkhāsukhaɱ <a id="pg455"><span class="f2 g"><b>[455]</b></span></a> aniruddhaɱ hoti.|| ||</p>

					<p class="f4">Idaɱ tattha iñjitasmiɱ.|| ||</p>

					<p class="f4">Idhūdāyi bhikkhu sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā1 adukkha-ɱ-asukhaɱ2 upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Idaɱ kho ahaɱ udāyi aniñjitasmiɱ vadāmi.|| ||</p>

					<p class="f4">Idhūdāyi bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Idaɱ kho ahaɱ udāyi analanti vadāmi.|| ||</p>

					<p class="f4">Pajahathāti vadāmi.|| ||</p>

					<p class="f4">Samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Ayaɱ tassa samati-k-kamo.|| ||</p>

					<p class="f4">Idam pi kho ahaɱ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañca kāyena paṭisaŋvedeti.|| ||</p>

					<p class="f4">Yantaɱ ariyā ācikkhanti: 'Upekkhako satimā sukha-vihārī' ti taɱ tatiyaɱ-jhānaɱ upasampajja viharati.|| ||</p>

					<p class="f4">Ayaɱ tassa samati-k-kamo.|| ||</p>

					<p class="f4">Idam pi kho ahaɱ udāyi analanti vadāmi.|| ||</p>

					<p class="f4">Pajahathāti vadāmi.|| ||</p>

					<p class="f4">Samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sukhassa ca pahānā dukkhassa ca pahānā,||<br />
					pubbe va somanassa-domanassānaɱ atthaŋ-gamā1 adukkha-ɱ-asukhaɱ2 upekkhā-sati-pārisuddhiɱ catutthaɱ-jhānaɱ3 upasampajja viharati.|| ||</p>

					<p class="f4">Ayaɱ tassa samati-k-kamo.|| ||</p>

					<p class="f4">Idam pi kho ahaɱ udāyi analanti vadāmi.|| ||</p>

					<p class="f4">Pajahathāti vadāmi.|| ||</p>

					<p class="f4">Samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso rūpa-saññānaɱ samati-k-kamā paṭigha-saññānaɱ atthaŋ-gamā nānatta-saññānaɱ amanasi-kārā ananto ākāsoti Ākāsanañ-c'āyatanaɱ upasampajja viharati.|| ||</p>

					<p class="f4">Ayaɱ tassa samati-k-kamo.|| ||</p>

					<p class="f4">Idam pi kho ahaɱ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso Ākāsanañ-c'āyatanaɱ samati-k-kamma 'Anantaɱ viññāṇan' ti Viññāṇañ-c'āyatanaɱ upasampajja viharati,||<br />
					ayaɱ tassa samati-k-kamo,||<br />
					idam pi kho ahaɱ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso Viññāṇañ-c'āyatanaɱ samati-k-kamma 'N'atthi kiñcī' ti Ākiñ caññ'āyatanaɱ upasampajja viharati.|| ||</p>

					<p class="f4">Ayaɱ tassa samati-k-kamo.|| ||</p>

					<p class="f4">Idam pi kho ahaɱ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso Ākiñ caññ'āyatanaɱ samati-k-kamma N'eva-saññā-nā-saññ'āyatanaɱ <a id="pg456"><span class="f2 g"><b>[456]</b></span></a> upasampajja viharati.|| ||</p>

					<p class="f4">Ayaɱ tassa samati-k-kamo,||<br />
					idam pi kho ahaɱ udāyi|| ||</p>

					<p class="f4">Analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso N'eva-saññā-nā-saññ'āyatanaɱ samati-k-kamma saññā-vedayita-nirodhaɱ upasampajja viharati.|| ||</p>

					<p class="f4">Ayaɱ tassa samati-k-kamo.|| ||</p>

					<p class="f4">Iti kho ahaɱ udāyi N'eva-saññā-nā-saññ'āyatanassapi pahānaɱ vadāmi.|| ||</p>

					<p class="f4">Passasi no tvaɱ udāyi taɱ saŋyojanaɱ anuɱ vā thūlaɱ vā,||<br />
					yassāhaɱ no pahānaɱ vadāmīti.|| ||</p>

					<p class="f4">No h'etaɱ bhante' ti.|| ||</p>

					<p class="f4">Idam avoca Bhagavā atta-mano āyasmā udāyi Bhagavato bhāsitaɱ abhinandīti.|| ||</p>

					<p class="f4 ctr">Laṭukikopama suttaɱ chaṭṭhaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>