<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 66. The Buddha shows how letting go of the pleasure of eating at wrong times sets the pattern for letting go of each step of the way from pleasures of the senses through each of the jhanas to the ending of perceiving experience." />
<title>MN 66: Laṭukik'Opama Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p66">Sutta 66</a></h4>

					<h1>Laṭukik'Opama Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg447"><span class="f2 g"><b>[447]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.066.chlm.sbb.htm#p1">chlm</a>][<a href="../../../dhamma-vinaya/pts/mn/mn.066.horn.pts.htm">pts</a>][<a href="../../../dhamma-vinaya/ati/mn/mn.066.than.ati.htm#p1">than</a>][<a href="../../../dhamma-vinaya/mnl/mn/mn.066.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā aṇguttarāpesu viharati āpaṇaṃ nāma aṇguttarāpānaṃ nigamo.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya āpaṇaṃ piṇḍāya pāvisi.|| ||</p>

					<p class="f4">Āpaṇe piṇḍāya caritvā pacchā-bhattaṃ piṇḍa-pāta-paṭikkanto yena aññataro vana-saṇḍo ten'upasaṇkami divā-vihārāya.|| ||</p>

					<p class="f4">Taṃ vana-saṇḍaṃ ajjhoga-hetvā1 aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">Āyasmāpi kho udāyi pubbaṇha-samayaṃ nivāsetvā patta-cīvaraṃ ādāya āpaṇaṃ piṇḍāya pāvisi.|| ||</p>

					<p class="f4">Āpaṇe piṇḍāya caritvā pacchā-bhattaṃ piṇḍa-pāta-paṭikkanto yena so vana-saṇḍo ten'upasaṇkami divā-vihārāya,||<br />
					taṃ vana-saṇḍaṃ ajjhoga-hetvā1 aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">Atha kho āyasmato udāyissa raho-gatassa patisallīnassa evaṃ cetaso parivitakko udapādi: 'bahunnaṃ vata no Bhagavā dukkha-dhammānaṃ apahattā bahunnaṃ vata no Bhagavā sukhadhammānaṃ upahattā,||<br />
					bahunnaṃ2 vata no Bhagavā akusalānaṃ dhammānaṃ apahattā bahunnaṃ2 vata no Bhagavā kusalānaṃ dhammānaṃ upahattā' ti.|| ||</p>

					<p class="f4">Atha kho āyasmā udāyi sāyaṇha-samayaṃ patisallānā vuṭṭhito yena Bhagavā ten'upasaṇkami,||<br />
					upasaṇkamitvā Bhagavantaṃ abhivādetvā eka-m-antaṃ <a id="pg448"><span class="f2 g"><b>[448]</b></span></a> nisīdi.|| ||</p>

					<p class="f4">Eka-m-antaṃ nisinno kho āyasmā udāyi Bhagavantaṃ etad avoca.|| ||</p>

					<p class="f4">" Idha mayhaṃ bhante raho-gatassa patisallīnassa evaṃ cetaso parivitakko udapādi: ' bahunnaṃ vata no Bhagavā dukkha-dhammānaṃ apahattā bahunnaṃ vata no Bhagavā sukhadhammānaṃ upahattā,||<br />
					bahunnaṃ vata no Bhagavā akusalānaṃ dhammānaṃ apahattā bahunnaṃ2 vata no Bhagavā kusalānaṃ dhammānaṃ upahattā' ti.|| ||</p>

					<p class="f4">Mayaṃ hi bhante pubbe sāyañc'eva bhuñjāma pāto ca divā ca vikāle.|| ||</p>

					<p class="f4">Ahuṃ kho so bhante samayo yaṃ Bhagavā bhikkhū āmantesi: 'iṇgha tumhe bhikkhave etaṃ divāvikāla-bhojanaṃ pajahathā' ti.|| ||</p>

					<p class="f4">Tassa mayhaṃ bhante ahudve aññathattaṃ ahu3 domanassaṃ.|| ||</p>

					<p class="f4">Yampi no saddhā gahapatikā4 divā vikāle paṇītaṃ khādanīyaṃ bhojanīyaṃ denti.|| ||</p>

					<p class="f4">Tassapi no Bhagavā pahānam-āha.|| ||</p>

					<p class="f4">Tassapi no Sugato paṭinissaggamāhāti.</p>

					<p class="f4">Te mayaṃ bhante Bhagavati pemañca gāravañca hiriñca ottappañca sampassamānā evaṃ taṃ divāvikāla-bhojanaṃ pajahimhā1.|| ||</p>

					<p class="f4">Te mayā bhante sāyañ cava bhuñjāma pāto ca.|| ||</p>

					<p class="f4">Ahu kho so bhante samayo yaṃ Bhagavā bhikkhū āmantesi: iṇgha tumhe bhikkhave etaṃ rattiṃ vikāla-bhojanaṃ pajahathā' ti.|| ||</p>

					<p class="f4">Tassa mayhaṃ bhante ahu-d-eva aññathattaṃ.|| ||</p>

					<p class="f4">Ahu domanassaṃ yampi no imesaṃ dvinnaṃ bhattāṇaṃ paṇītasaṇkhātataraṃ tassapi no Bhagavā pahānam-āha.|| ||</p>

					<p class="f4">Tassapi no Sugato paṭinissaggamāhā' ti.|| ||</p>

					<p class="f4">Bhūta-pubbaṃ bhante aññataro puriso divā sūpeyyaṃ labhitvā evam āha: 'handa ca imaṃ nikkhipatha,||<br />
					sāyaṃ sabb'eva samaggā bhuñjissāmā' ti.|| ||</p>

					<p class="f4">Yā kāci bhante saṇkhatiyo sabbā tā rattiṃ,||<br />
					appā divā.|| ||</p>

					<p class="f4">Te mayaṃ bhante Bhagavati pemañca gāravañca hiriñca ottappañca sampassamānā evaṃ taṃ rattiṃ vikāla-bhojanaṃ pajahimhā.|| ||</p>

					<p class="f4">Bhūta-pubbaṃ bhante bhikkhū ratt-andhakāra-timisāyaṃ piṇḍāya carantā candanikampi pavisanti.|| ||</p>

					<p class="f4">Oligallepi papatanti.|| ||</p>

					<p class="f4">Kaṇṭakāvaṭṭampi2 ārohanti,||<br />
					suttampi gāviṃ ārohantiṃ māṇavehipi samāga-c-chanti kata-kammehipi akata-kammehipi.|| ||</p>

					<p class="f4">Mātu-gāmopi te asad'dhammena nimanteti.|| ||</p>

					<p class="f4">Bhūtapubbāhaṃ bhante ratt-andhakāra-timisāyaṃ piṇḍāya carāmi.|| ||</p>

					<p class="f4">Addasā kho maṃ bhante aññatarā itthī vijjantarikāya bhājanaṃ dhovantī,||<br />
					disvā maṃ bhītā vissaramakāsi: 'abbhuṃ me3,||<br />
					pisāco vata man' ti.|| ||</p>

					<p class="f4">Evaṃ vutte ahaṃ bhante taṃ itthiṃ etad avocaṃ: n-ā-haṃ bhagini,||<br />
					pisāco,||<br />
					bhikkhu <a id="pg449"><span class="f2 g"><b>[449]</b></span></a> piṇḍāya ṭhito' ti.|| ||</p>

					<p class="f4">Bhikkhussa ātumāri,||<br />
					bhikkhussa mātumāri,||<br />
					varante bhikkhu tiṇhena govikantanena kucchi parikanto natv'eva4 yaṃ5 ratt-andhakāra-timisāyaṃ kucchihetu piṇḍāya carasīti6.|| ||</p>

					<p class="f4">Tassa mayhaṃ bhante tadanussarato evaṃ hoti: 'bahunnaṃ vata no Bhagavā dukkha-dhammānaṃ apahattā,||<br />
					bahunnaṃ vata no Bhagavā sukhadhammānaṃ upahattā,||<br />
					bahunnaṃ vata no Bhagavā akusalānaṃ dhammānaṃ apahattā.|| ||</p>

					<p class="f4">Bahunnaṃ vata no Bhagavā kusalānaṃ dhammānaṃ upahattā' ti.|| ||</p>

					<p class="f4">Evam eva panudāyi idh'ekacce mogha-purisā: 'idaṃ pajahathā'ti mayā vucca-mānā te evam āhaṃsu: 'kimpanimassa appa-mattakassa ora-mattakassa adhisallikhatevāyaṃ samaṇo' ti.|| ||</p>

					<p class="f4">Te tañ'c'eva na-p-pajahanti.|| ||</p>

					<p class="f4">Mayi ca a-p-paccayaṃ upaṭṭhāpenti.|| ||</p>

					<p class="f4">Ye ca bhikkhū sikkhā-kāmā,||<br />
					tesaṃ taṃ udāyi hoti balavaṃ bandhanaṃ daḷhaṃ bandhanaṃ thiraṃ bandhanaṃ apūtikaṃ bandhanaṃ thullo7 kaliṇgaro,|| ||</p>

					<p class="f4">Seyyathā pi udāyi laṭukikā sakuṇikā pūtilatāya bandhanena baddhā tatth'eva vadhaṃ vā bandhaṃ vā maraṇaṃ vā āgameti.|| ||</p>

					<p class="f4">Yo nu kho udāyi evaṃ vadeyya: 'yena sā laṭukikā sakuṇikā pūtilatāya bandhanena baddhā tatth'eva vadhaṃ vā bandhaṃ vā maraṇaṃ vā āgameti,||<br />
					taṃ hi tassā abalaṃ bandhanaṃ dubbalaṃ bandhanaṃ pūtikaṃ bandhanaṃ asārakaṃ bandhanan' ti.|| ||</p>

					<p class="f4">Sammā nu kho so udāyi vadamāno vadeyyā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Yena sā bhante laṭukikā sakuṇikā pūtilatāya bandhanena baddhā tatth'eva vadhaṃ vā bandha vā maraṇaṃ vā āgameti.|| ||</p>

					<p class="f4">Taṃ hi tassā balavaṃ bandhanaṃ daḷhaṃ bandhanaṃ thiraṃ bandhanaṃ apūtikaṃ bandhanaṃ thullo1 kaliṇgaro' ti.|| ||</p>

					<p class="f4">Evam eva panudāyi idh'ekacce mogha-purisā: 'idaṃ pajahathā'ti mayā vucca-mānā te evam āhaṃsu: kiṃ panimassa appa-mattakassa ora-mattakassa adhisallikhatevāyaṃ samaṇo' ti.|| ||</p>

					<p class="f4">Te tañ'c'eva na-p-pajahanti.|| ||</p>

					<p class="f4">Mayi ca a-p-paccayaṃ upaṭṭhāpenti.|| ||</p>

					<p class="f4">Ye ca bhikkhū sikkhā-kāmā,||<br />
					tesaṃ taṃ udāyi hoti balavaṃ bandhanaṃ daḷhaṃ bandhanaṃ thiraṃ bandhanaṃ apūtikaṃ bandhanaṃ thullo kaliṇgaro.|| ||</p>

					<p class="f4">Idha panudāyi ekacce kula-puttā: 'idaṃ pajahathā'ti <a id="pg450"><span class="f2 g"><b>[450]</b></span></a> mayā vucca-mānā te evam āhaṃsu: 'kimpanimassa appa-mattakassa ora-mattakassa pahātabbassa yassa no Bhagavā pahānam-āha.|| ||</p>

					<p class="f4">Yassa no Sugato paṭinissaggamāhā' ti.|| ||</p>

					<p class="f4">Te tañ'c'eva pajahanti.|| ||</p>

					<p class="f4">Mayi ca na a-p-paccayaṃ upaṭṭhāpenti.|| ||</p>

					<p class="f4">Ye ca bhikkhū sikkhā-kāmā.|| ||</p>

					<p class="f4">Te taṃ pahāya appossukkā pannalomā paradavuttā2 migabhūtena cetasā viharanti.|| ||</p>

					<p class="f4">Tesantaṃ udāyi hoti abalaṃ bandhanaṃ dubbalaṃ bandhanaṃ pūtikaṃ bandhanaṃ asārakaṃ bandhanaṃ.|| ||</p>

					<p class="f4">Seyyathā pi udāyi rañño nāgo īsādanto ubbu'havābhijāto3 saṇgāmāvacaro daḷhehi varattehi4 bandhanehi baddho īsakaṃ yeva kāyaṃ sannāmetvā tāni bandhanāni sañchinditvā sampadā'etvā yena kāmaṃ pakkamati.|| ||</p>

					<p class="f4">Yo nu kho udāyi evaṃ vadeyya: yehi so rañño nāgo īsādanto ubbu'havābhijāto3 saṇgāmāvacaro daḷhehi varattehi bandhanehi baddho īsakaṃ yeva kāyaṃ sannāmetvā tāni bandhanāni sañchinditvā sampadā'etvā yena kāmaṃ pakkamati.|| ||</p>

					<p class="f4">Taṃ hi tassa balavaṃ bandhanaṃ daḷhaṃ bandhanaṃ thiraṃ bandhanaṃ apūtikaṃ bandhanaṃ thullo1 kaliṇgaroti,||<br />
					sammā nu kho so udāyi vadamāno vadeyyāti no h'etaṃ bhante.|| ||</p>

					<p class="f4">Ye hi so bhante rañño nāgo īsādanto ubbu'havābhijāto3 saṇgāmāvacaro daḷhehi varattehi bandhanehi baddho īsakaṃ yeva kāyaṃ sannāmetvā tāni bandhanāni sañchinditvā sampadā'etvā yena kāmaṃ pakkamati.|| ||</p>

					<p class="f4">Taṃ hi tassa abalaṃ bandhanaṃ dubbalaṃ bandhanaṃ pūtikaṃ bandhanaṃ asārakaṃ bandhananti.|| ||</p>

					<p class="f4">Evam eva kho udāyi idh'ekacce kula-puttā idaṃ pajahathā'ti mayā vucca-mānā te evam āhaṃsu: kiṃ panimassa appa-mattakassa ora-mattakassa pahātabbassa yassa no Bhagavā pahānam-āha.|| ||</p>

					<p class="f4">Yassa no Sugato paṭinissaggamāhāti.|| ||</p>

					<p class="f4">Te tañ'c'eva pajahanti.|| ||</p>

					<p class="f4">Mayi ca na a-p-paccayaṃ upaṭṭhāpenti.|| ||</p>

					<p class="f4">Ye ca bhikkhū sikkhā-kāmā te tampahāya appossukkā pannalomā paradavuttā1 migabhūtena cetasā viharanti.|| ||</p>

					<p class="f4">Tesaṃ taṃ udāyi hoti abalaṃ bandhanaṃ dubbalaṃ bandhanaṃ pūtikaṃ bandhanaṃ asārakaṃ bandhanaṃ.|| ||</p>

					<p class="f4">Seyyathā pi udāyi puriso daḷiddo assako anāḷhiyo2 tassassa ekaṃ agārakaṃ oluggaviluggaṃ kākātidāyiṃ na parama-rūpaṃ.|| ||</p>

					<p class="f4">Ekā khaṭopikā olugga-viluggā na paramarūpā,||<br />
					ekissā <a id="pg451"><span class="f2 g"><b>[451]</b></span></a> kumbhiyā dhañña-sama-vāpakaṃ na parama-rūpaṃ,||<br />
					ekā jāyikā na paramarūpā.|| ||</p>

					<p class="f4">So ārāma-gataṃ bhikkhuṃ passeyya sudhota-hattha-pādaṃ manuññaṃ bhojanaṃ bhuttāviṃ sitāya chāyāya nisinnaṃ adhicitte yuttaṃ.|| ||</p>

					<p class="f4">Tassa evam assa: sukhaṃ vata bho sāmaññaṃ,||<br />
					ārogyaṃ vata bho sāmaññaṃ,||<br />
					so vatassaṃ3 yohaṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyanti.|| ||</p>

					<p class="f4">So na sakkuṇeyya ekaṃ agārakaṃ oluggaviluggaṃ kākātidāyiṃ na parama-rūpaṃ pahāya,||<br />
					ekaṃ khaṭopikaṃ oluggaviluggaṃ na parama-rūpaṃ pahāya,||<br />
					ekissā kumbhiyā dhañña-sama-vāpakaṃ na parama-rūpaṃ pahāya,||<br />
					ekaṃ jāyikaṃ na parama-rūpaṃ pahāya,||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jituṃ.|| ||</p>

					<p class="f4">Yo nu kho udāyi evaṃ vadeyya: yehi so puriso bandhanehi baddhona Sakkoti,||<br />
					ekaṃ agārakaṃ olugga-viluggaṃ kākātidāyiṃ na parama-rūpaṃ.|| ||</p>

					<p class="f4">Ekaṃ khaṭopikaṃ oluggaviluggaṃ na paramarūpā,||<br />
					ekissā kumbhiyā dhañña-sama-vāpakaṃ na parama-rūpaṃ,||<br />
					ekaṃ jāyikaṃ na parama-rūpaṃ pahāya kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jituṃ.|| ||</p>

					<p class="f4">Taṃ hi tassa abalaṃ bandhanaṃ dubbalaṃ bandhanaṃ pūtikaṃ bandhanaṃ asārakaṃ bandhananti.|| ||</p>

					<p class="f4">Sammā nu 4 kho so udāyi vadamāno vadeyyāti.|| ||</p>

					<p class="f4">No h'etaṃ bhante .|| ||</p>

					<p class="f4">Ye hi so bhante puriso bandhanehi baddho na Sakkoti ekaṃ agārakaṃ oluggaviluggaṃ kākātidāyiṃ na parama-rūpaṃ pahāya,||<br />
					ekaṃ khaṭopikaṃ oluggaviluggaṃ na parama-rūpaṃ pahāya,||<br />
					ekissā kumbhiyā dhañña-sama-vāpakaṃ na parama-rūpaṃ pahāya,||<br />
					ekaṃ jāyikaṃ na parama-rūpaṃ pahāya kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jituṃ.|| ||</p>

					<p class="f4">Taṃ hi tassa balavaṃ bandhanaṃ daḷhaṃ bandhanaṃ thiraṃ bandhanaṃ apūtikaṃ bandhanaṃ thullo kaliṇgaroti.|| ||</p>

					<p class="f4">Ohāretvā kāsāyāni vatthāni acchādetvā agārasmā|| ||</p>

					<p class="f4">Evam eva kho udāyi idh'ekacce mogha-purisā idaṃ pajahathā'ti mayā vucca-mānā te evam āhaṃsu: kiṃ panimassa appa-mattakassa ora-mattakassa.|| ||</p>

					<p class="f4">Adhisallikhatevāyaṃ samaṇo' ti.|| ||</p>

					<p class="f4">Te tañ'c'eva na-p-pajahanti.|| ||</p>

					<p class="f4">Mayi ca a-p-paccayaṃ upaṭṭhāpenti ye ca bhikkhū sikkhā-kāmā tesantaṃ udāyi hoti balavaṃ bandhanaṃ daḷhaṃ bandhanaṃ thiraṃ bandhanaṃ apūtikaṃ bandhanaṃ thullo kaliṇgaro.|| ||</p>

					<p class="f4">Seyyathā pi udāyi gahapati vā gahapati-putto vā aḍḍho <a id="pg452"><span class="f2 g"><b>[452]</b></span></a> maha-d-dhano mahā-bhogo,||<br />
					nekānaṃ nikkhagaṇānaṃ cayo nekānaṃ dhaññagaṇānaṃ cayo nekānaṃ khettagaṇānaṃ cayo nekānaṃ vatthugaṇānaṃ cayo nekānaṃ bhariyāgaṇānaṃ cayo nekānaṃ dāsagaṇānaṃ cayo nekānaṃ dāsigaṇānaṃ cayo,||<br />
					so ārāma-gataṃ bhikkhuṃ passeyya sudhota-hattha-pādaṃ manuññaṃ bhojanaṃ bhuttāviṃ sītāya chāyāya nisinnaṃ adhicitte yuttaṃ,||<br />
					tassa evam assa: sukhaṃ vata bho sāmaññaṃ,||<br />
					ārogyaṃ vata bho sāmaññaṃ,||<br />
					so vatassaṃ yohaṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="f4">So sakkuṇeyya nekāni nikkhagaṇāni pahāya,||<br />
					nekāni dhaññagaṇāni pahāya,||<br />
					nekāni khettagaṇāni pahāya,||<br />
					nekāni vatthugaṇāni pahāya,||<br />
					nekāni bhariyāgaṇāni pahāya,||<br />
					nekāni dāsagaṇāni pahāya,||<br />
					nekāni dāsi gaṇāni pahāya kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jituṃ.|| ||</p>

					<p class="f4">Yo nu kho udāyi evaṃ vadeyya: yehi so gahapati vā gahapati putto vā bandhanehi baddho Sakkoti nekāni nikkhagaṇāni pahāya,||<br />
					nekāni dhaññagaṇāni pahāya,||<br />
					nekāni khettagaṇāni pahāya,||<br />
					nekāni vatthugaṇāni pahāya,||<br />
					nekāni bhariyāgaṇāni pahāya,||<br />
					nekāni dāsagaṇāni pahāya,||<br />
					nekāni dāsigaṇāni pahāya kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jituṃ taṃ hi tassa balavaṃ bandhanaṃ daḷhaṃ bandhanaṃ thiraṃ bandhanaṃ apūtikaṃ bandhanaṃ thullo kaliṇgaroti.|| ||</p>

					<p class="f4">Sammā nu1 kho so udāyi vadamāno vadeyyā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Ye hi so bhante gahapati vā gahapati-putto vā bandhanehi baddho Sakkoti nekāni nikkhagaṇāni pahāya,||<br />
					nekāni dhaññagaṇāni pahāya,||<br />
					nekāni khettagaṇāni pahāya,||<br />
					nekāni vatthugaṇāni pahāya,||<br />
					nekāni bhariyāgaṇāni pahāya,||<br />
					nekāni dāsagaṇāni pahāya,||<br />
					nekāni dāsigaṇāni pahāya kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jituṃ.|| ||</p>

					<p class="f4">Taṃ hi tassa abalaṃ bandhanaṃ dubbalaṃ bandhanaṃ pūtikaṃ bandhanaṃ asārakaṃ bandhananti.|| ||</p>

					<p class="f4">Evam eva kho udāyi idh'ekacce kula-puttā,||<br />
					idaṃ pajahathāti mayā vucca-mānā te evam āhaṃsu: ' kiṃ panimassa appa-mattakassa ora-mattakassa pahātabbassa yassa no Bhagavā pahānam-āha.|| ||</p>

					<p class="f4">Yassa no Sugato paṭinissaggamāhā'ti te tañ'c'eva pajahanti.|| ||</p>

					<p class="f4">Mayi ca na a-p-paccayaṃ upaṭṭhāpenti.|| ||</p>

					<p class="f4">Ye ca bhikkhū sikkhā-kāmā <a id="pg453"><span class="f2 g"><b>[453]</b></span></a> te taṃ pahāya appossukkā pannalomā paradavuttā migabhūtena cetasā viharanti.|| ||</p>

					<p class="f4">Tesaṃ taṃ udāyi hoti abalaṃ bandhanaṃ dubbalaṃ bandhanaṃ pūtikaṃ bandhanaṃ asārakaṃ bandhanaṃ.|| ||</p>

					<p class="f4">Cattāro me udāyi puggalā santo saṃvijj'amānā lokasmiṃ,||<br />
					katame cattāro: idhūdāyi ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaṃ upadhipahānāya paṭipannaṃ upadhipaṭinissaggāya upadhipaṭisaññuttā sarasaṇkappā samud'ācaranti.|| ||</p>

					<p class="f4">So te adhivāseti,||<br />
					na-p-pajahati,||<br />
					na vinodeti.|| ||</p>

					<p class="f4">Na vyantī-karoti.|| ||</p>

					<p class="f4">Na anabhāvaṃ gameti.|| ||</p>

					<p class="f4">Imaṃ kho ahaṃ udāyi puggalaṃ saññutto'ti vadāmi no visaññutto.|| ||</p>

					<p class="f4">Taṃ kissa hetu? indriyavemattatā hi me udāyi imasmiṃ puggale viditā.|| ||</p>

					<p class="f4">Idha panudāyi ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaṃ upadhipahānāya paṭipannaṃ upadhipaṭinissaggāya,||<br />
					upadhipaṭisaññuttā sarasaṇkappā samud'ācaranti.|| ||</p>

					<p class="f4">So te n'ādhivāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaṃ gameti.|| ||</p>

					<p class="f4">Imampi kho ahaṃ udāyi puggalaṃ saññuttoti vadāmi no visaññutto.|| ||</p>

					<p class="f4">Taṃ kissa hetu? indriyavemattatā hi me udāyi imasmiṃ puggale viditā.|| ||</p>

					<p class="f4">Idha panudāyi ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaṃ upadhipahānāya paṭipannaṃ upadhipaṭinissaggāya kadāci karahaci satisammosā upadhipaṭisaññuttā sarasaṇkappā samud'ācaranti.|| ||</p>

					<p class="f4">Dandho udāyi satuppādo.|| ||</p>

					<p class="f4">Atha kho naṃ khippam'eva pajahati,||<br />
					vinodeti,||<br />
					vyantī-karoti,||<br />
					anabhāvaṃ gameti.|| ||</p>

					<p class="f4">Seyyathā pi udāyi puriso divasasantatte ayokaṭāhe dve vā tīṇi vā udakaphusitāni nipāteyya.|| ||</p>

					<p class="f4">Dandho udāyi udakaphusitānaṃ nipāto.|| ||</p>

					<p class="f4">Atha kho naṃ khippam'eva parikkhayaṃ pariyādānaṃ gaccheyya.|| ||</p>

					<p class="f4">Evam eva kho udāyi idh'ekacco puggalo upadhipahānāya paṭipanno hoti upadhipaṭinissaggāya.|| ||</p>

					<p class="f4">Tam enaṃ upadhipahānāya paṭipannaṃ upadhipaṭinissaggāya,||<br />
					kadāci karahaci satisammosā upadhipaṭisaññuttā sarasaṇkappā samud'ācaranti.|| ||</p>

					<p class="f4">Dandho udāyi satuppādo.|| ||</p>

					<p class="f4">Atha kho naṃ khippam'eva pajahati,||<br />
					vinodeti,||<br />
					vyantī-karoti,||<br />
					anabhāvaṃ gameti.|| ||</p>

					<p class="f4">Imampi kho ahaṃ udāyi puggalaṃ saññutto'ti vadāmi no visaññutto,||<br />
					<a id="pg454"><span class="f2 g"><b>[454]</b></span></a> taṃ kissa hetu: indriyavemattatā hi me udāyi imasmiṃ puggale viditā.|| ||</p>

					<p class="f4">Idha panudāyi ekacco puggalo 'upadhi dukkhassa mūla'nti iti viditvā nirupadhi hoti upadhi-saṇkhaye vimutto,||<br />
					imaṃ kho ahaṃ udāyi puggalaṃ visaññutto'ti vadāmi no saññutto.|| ||</p>

					<p class="f4">Taṃ kissa hetu? indriyavemattatā hi me udāyi imasmiṃ puggale viditā.|| ||</p>

					<p class="f4">Pañca kho ime udāyi kāma-guṇā.|| ||</p>

					<p class="f4">Katame pañca? cakkhu-viññeyyā rūpā iṭṭhā kantā manāpā piya-rūpā kām'ūpasaṃ-hitā rajanīyā1.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaṃ-hitā rajanīyā1.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaṃ-hitā rajanīyā1.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaṃ-hitā rajanīyā1.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaṃ-hitā rajanīyā1.|| ||</p>

					<p class="f4">Ime kho udāyi pañca kāma-guṇā.|| ||</p>

					<p class="f4">Yaṃ kho udāyi ime pañca kāma-guṇe paṭicca uppajjati sukhaṃ somanassaṃ,||<br />
					idaṃ vuccati kāma-sukhaṃ mīḷha-sukhaṃ puthu-j-janasukhaṃ anariyasukhaṃ na sevitabbaṃ2 na bhāvetabbaṃ na bahulīkātabbaṃ.|| ||</p>

					<p class="f4">Bhāyitabbaṃ etassa sukhassāti vadāmi.|| ||</p>

					<p class="f4">Idhūdāyi bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti.|| ||</p>

					<p class="f4">Yantaṃ ariyā ācikkhanti 'Upekkhako satimā sukha-vihārī' ti taṃ tatiyaṃ-jhānaṃ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa domanassānaṃ atthaṇgamā adukkha-ṃ-asukhaṃ upekkhā sati pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Idaṃ vuccati nekkhamma-sukhaṃ paviveka-sukhaṃ upasama-sukhaṃ sambodha-sukhaṃ āsevitabbaṃ bhāvetabbaṃ bahulīkātabbaṃ.|| ||</p>

					<p class="f4">Na bhāyitabbaṃ etassa sukhassāti vadāmi.|| ||</p>

					<p class="f4">Idhūdāyi bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Idaṃ kho ahaṃ udāyi iñjitasmiṃ vadāmi.|| ||</p>

					<p class="f4">Kiñ ca tattha iñjitasmiṃ: yad eva tattha vitakka-vicārā aniruddhā honti,||<br />
					idaṃ tattha iñjitasmiṃ.</p>

					<p class="f4">Idhūdāyi bhikkhu vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Idam pi kho ahaṃ udāyi iñjitasmiṃ vadāmi.|| ||</p>

					<p class="f4">Kiñ ca tattha iñjitasmiṃ: yad eva tattha pīti-sukhaṃ aniruddhaṃ hoti,||<br />
					idaṃ tattha iñjitasmiṃ.|| ||</p>

					<p class="f4">Idhūdāyi bhikkhu pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañca kāyena paṭisaṃvedeti.|| ||</p>

					<p class="f4">Yantaṃ ariyā ācikkhanti: 'Upekkhako satimā sukha-vihārī' ti taṃ tatiyaṃ-jhānaṃ upasampajja viharati.|| ||</p>

					<p class="f4">Idam pi kho ahaṃ udāyi iñjitasmiṃ vadāmi kiñ ca tattha iñjitasmiṃ: yad eva tattha upekkhāsukhaṃ <a id="pg455"><span class="f2 g"><b>[455]</b></span></a> aniruddhaṃ hoti.|| ||</p>

					<p class="f4">Idaṃ tattha iñjitasmiṃ.|| ||</p>

					<p class="f4">Idhūdāyi bhikkhu sukhassa ca pahānā dukkhassa ca pahānā pubbe va somanassa-domanassānaṃ atthaṇgamā1 adukkha-ṃ-asukhaṃ2 upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Idaṃ kho ahaṃ udāyi aniñjitasmiṃ vadāmi.|| ||</p>

					<p class="f4">Idhūdāyi bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Idaṃ kho ahaṃ udāyi analanti vadāmi.|| ||</p>

					<p class="f4">Pajahathāti vadāmi.|| ||</p>

					<p class="f4">Samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Ayaṃ tassa samati-k-kamo.|| ||</p>

					<p class="f4">Idam pi kho ahaṃ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañca kāyena paṭisaṃvedeti.|| ||</p>

					<p class="f4">Yantaṃ ariyā ācikkhanti: 'Upekkhako satimā sukha-vihārī' ti taṃ tatiyaṃ-jhānaṃ upasampajja viharati.|| ||</p>

					<p class="f4">Ayaṃ tassa samati-k-kamo.|| ||</p>

					<p class="f4">Idam pi kho ahaṃ udāyi analanti vadāmi.|| ||</p>

					<p class="f4">Pajahathāti vadāmi.|| ||</p>

					<p class="f4">Samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sukhassa ca pahānā dukkhassa ca pahānā,||<br />
					pubbe va somanassa-domanassānaṃ atthaṇgamā1 adukkha-ṃ-asukhaṃ2 upekkhā-sati-pārisuddhiṃ catutthaṃ-jhānaṃ3 upasampajja viharati.|| ||</p>

					<p class="f4">Ayaṃ tassa samati-k-kamo.|| ||</p>

					<p class="f4">Idam pi kho ahaṃ udāyi analanti vadāmi.|| ||</p>

					<p class="f4">Pajahathāti vadāmi.|| ||</p>

					<p class="f4">Samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso rūpa-saññānaṃ samatikkamā paṭigha-saññānaṃ atthaṇgamā nānatta-saññānaṃ amanasikārā ananto ākāsoti Ākāsanañ-c'āyatanaṃ upasampajja viharati.|| ||</p>

					<p class="f4">Ayaṃ tassa samati-k-kamo.|| ||</p>

					<p class="f4">Idam pi kho ahaṃ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso Ākāsanañ-c'āyatanaṃ samatikkamma 'Anantaṃ viññāṇan' ti Viññāṇañ-c'āyatanaṃ upasampajja viharati,||<br />
					ayaṃ tassa samati-k-kamo,||<br />
					idam pi kho ahaṃ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso Viññāṇañ-c'āyatanaṃ samatikkamma 'N'atthi kiñcī' ti Ākiñcaññ'āyatanaṃ upasampajja viharati.|| ||</p>

					<p class="f4">Ayaṃ tassa samati-k-kamo.|| ||</p>

					<p class="f4">Idam pi kho ahaṃ udāyi analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ <a id="pg456"><span class="f2 g"><b>[456]</b></span></a> upasampajja viharati.|| ||</p>

					<p class="f4">Ayaṃ tassa samati-k-kamo,||<br />
					idam pi kho ahaṃ udāyi|| ||</p>

					<p class="f4">Analanti vadāmi,||<br />
					pajahathāti vadāmi,||<br />
					samati-k-kamathāti vadāmi.|| ||</p>

					<p class="f4">Ko ca tassa samati-k-kamo: idhūdāyi bhikkhu sabbaso N'eva-saññā-nā-saññ'āyatanaṃ samatikkamma saññā-vedayita-nirodhaṃ upasampajja viharati.|| ||</p>

					<p class="f4">Ayaṃ tassa samati-k-kamo.|| ||</p>

					<p class="f4">Iti kho ahaṃ udāyi N'eva-saññā-nā-saññ'āyatanassapi pahānaṃ vadāmi.|| ||</p>

					<p class="f4">Passasi no tvaṃ udāyi taṃ saṃyojanaṃ anuṃ vā thūlaṃ vā,||<br />
					yassāhaṃ no pahānaṃ vadāmīti.|| ||</p>

					<p class="f4">No h'etaṃ bhante' ti.|| ||</p>

					<p class="f4">Idam avoca Bhagavā atta-mano āyasmā udāyi Bhagavato bhāsitaṃ 'abhinandī' ti.|| ||</p>

					<p class="ctr">Laṭukik'Opama Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>