<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 19. The Buddha describes a method for categorizing thought which makes it less difficult to supress disadvantageous thoughts, still advantageous thoughts and attain tranquillity of mind." />
<title>MN 19: Dvedha-Vitakka Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p19">Sutta 19</a></h4>

					<h1>Dvedhāvitakka Sutta</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg114"><span class="f2 g"><b>[114]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.019.chlm.sbb.htm#p1">chlm</a>][<a href="../../../dhamma-vinaya/pts/mn/mn.019.horn.pts.htm#p1">pts</a>][<a href="../../../dhamma-vinaya/ati/mn/mn.019.than.ati.htm#p1">than</a>][<a href="../../../dhamma-vinaya/wp/mn/mn.019.ntbb.wp.htm#p1">ntbb</a>][<a href="../../../dhamma-vinaya/bd/mn/mn.019.olds.bd.htm#p1">olds</a>][<a href="../../../dhamma-vinaya/mnl/mn/mn.019.upal.mnl.htm#p1">upal</a>][<a href="../../../dhamma-vinaya/misc/mn/mn.019.pnji.misc.htm#p1">pnji</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/ati/mn/mn.019.than.ati.htm#p2">than</a>][<a href="../../../dhamma-vinaya/wp/mn/mn.019.ntbb.wp.htm#p2">ntbb</a>][<a href="../../../dhamma-vinaya/bd/mn/mn.019.olds.bd.htm#p2">olds</a>][<a href="../../../dhamma-vinaya/mnl/mn/mn.019.upal.mnl.htm#p2">upal</a>]</span> Pubbeva me bhikkhave sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">Yan'nūnāhaɱ dvedhā katvā dvidhā katvā vitakke vihareyyan ti.|| ||</p>

					<p class="f4">So kho ahaɱ bhikkhave yo cāyaɱ kāma-vitakko yo ca vyāpāda-vitakko yo ca vihiɱsā-vitakko,||<br />
					imaɱ ekaɱ bhāgam akāsiɱ.|| ||</p>

					<p class="f4">Yo cāyaɱ nekkhamma-vitakko yo ca avyāpāda-vitakko yo ca avihiɱsā-vitakko,||<br />
					imaɱ dutiyaɱ bhāgam akāsiɱ.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/ati/mn/mn.019.than.ati.htm#p3">than</a>][<a href="../../../dhamma-vinaya/wp/mn/mn.019.ntbb.wp.htm#p3">ntbb</a>][<a href="../../../dhamma-vinaya/bd/mn/mn.019.olds.bd.htm#p3">olds</a>][<a href="../../../dhamma-vinaya/mnl/mn/mn.019.upal.mnl.htm#p3">upal</a>]</span> Tassa mayhaɱ bhikkhave evaɱ appamattassa ātāpino pahit'attassa viharato up- <a id="pg115"><span class="f2 g"><b>[115]</b></span></a> pajjati kāma-vitakko.|| ||</p>

					<p class="f4">So evaɱ pajānāmi:|| ||</p>

					<p class="f4">Uppanno kho me ayaɱ kāma-vitakko.|| ||</p>

					<p class="f4">So ca kho attavyābādhāya pi saŋvattati,||<br />
					paravyābādhāya pi saŋvattati,||<br />
					ubhayavyābādhāya pi saŋvattati,||<br />
					paññā-nirodhiko vighātapakkhiko aNibbāna-saŋvatta-niko.|| ||</p>

					<p class="f4">Attavyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Paravyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Ubhayavyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Paññā-nirodhiko vighātapakkhiko aNibbāna-saŋvatta-niko ti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">So kho ahaɱ bhikkhave uppannuppannaɱ kāma-vitakkaɱ pajaham'eva vinodam'eva byant'eva naɱ akāsiɱ.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/ati/mn/mn.019.than.ati.htm#p4">than</a>][<a href="../../../dhamma-vinaya/wp/mn/mn.019.ntbb.wp.htm#p4">ntbb</a>][<a href="../../../dhamma-vinaya/bd/mn/mn.019.olds.bd.htm#p4">olds</a>][<a href="../../../dhamma-vinaya/mnl/mn/mn.019.upal.mnl.htm#p4">upal</a>]</span> Tassa mayhaɱ bhikkhave evaɱ appamattassa ātāpino pahit'attassa viharato uppajjati vyāpāda-vitakko.|| ||</p>

					<p class="f4">So evaɱ pajānāmi:|| ||</p>

					<p class="f4">Uppanno kho me ayaɱ vyāpāda-vitakko.|| ||</p>

					<p class="f4">So ca kho attavyābādhāya pi saŋvattati,||<br />
					paravyābādhāya pi saŋvattati,||<br />
					ubhayavyābādhaya pi saŋvattati,||<br />
					paññā-nirodhiko vighātapakkhiko aNibbāna-saŋvatta-niko.|| ||</p>

					<p class="f4">Attavyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Paravyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Ubhayavyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Paññā-nirodhiko vighātapakkhiko aNibbāna-saŋvatta-niko ti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">So kho ahaɱ bhikkhave uppannuppannaɱ vyāpāda-vitakkaɱ pajaham'eva vinodam'eva byant'eva naɱ akāsiɱ.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/ati/mn/mn.019.than.ati.htm#p5">than</a>][<a href="../../../dhamma-vinaya/wp/mn/mn.019.ntbb.wp.htm#p5">ntbb</a>][<a href="../../../dhamma-vinaya/bd/mn/mn.019.olds.bd.htm#p5">olds</a>][<a href="../../../dhamma-vinaya/mnl/mn/mn.019.upal.mnl.htm#p5">upal</a>]</span> Tassa mayhaɱ bhikkhave evaɱ appamattassa ātāpino pahit'attassa viharato uppajjati vihiɱsā-vitakko.|| ||</p>

					<p class="f4">So evaɱ pajānāmi:|| ||</p>

					<p class="f4">Uppanno kho me ayaɱ vihiɱsā-vitakko.|| ||</p>

					<p class="f4">So ca kho attavyābādhāya pi saŋvattati,||<br />
					paravyābādhāya pi saŋvattati,||<br />
					ubhayavyābādhāya pi saŋvattati,||<br />
					paññā-nirodhiko vighātapakkhiko aNibbāna-saŋvatta-niko.|| ||</p>

					<p class="f4">Attavyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Paravyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Ubhayavyābādhāya saŋvattatīti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">Paññā-nirodhiko vighātapakkhiko aNibbāna-saŋvatta-niko ti pi me bhikkhave||<br />
					paṭisañcikkhato abbhatthaɱ gacchati.|| ||</p>

					<p class="f4">So kho ahaɱ bhikkhave uppannuppannaɱ vihiɱsā-vitakkaɱ pajaham'eva vinodam'eva byant'eva naɱ akāsiɱ.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/ati/mn/mn.019.than.ati.htm#p6">than</a>][<a href="../../../dhamma-vinaya/wp/mn/mn.019.ntbb.wp.htm#p6">ntbb</a>][<a href="../../../dhamma-vinaya/bd/mn/mn.019.olds.bd.htm#p6">olds</a>][<a href="../../../dhamma-vinaya/mnl/mn/mn.019.upal.mnl.htm#p6">upal</a>]</span> Yañ'ñad'eva bhikkhave bhikkhu bahulam-anuvitakketi anuvicāreti tathā tathā nati hoti cetaso.|| ||</p>

					<p class="f4">Kāma-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi nekkhamma-vitakkaɱ,||<br />
					kāma-vitakkaɱ bahulam-akāsi.|| ||</p>

					<p class="f4">Tassa taɱ kāma-vitakkāya cittaɱ namati.|| ||</p>

					<p class="f4">vyāpāda-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi avyāpāda-vitakkaɱ,||<br />
					vyāpāda-vitakkaɱ bahulam-akāsi.|| ||</p>

					<p class="f4">Tassa taɱ vyāpāda-vitakkāya cittaɱ namati.|| ||</p>

					<p class="f4">Vihiɱsāvitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi avihiɱsā-vitakkaɱ,||<br />
					vihiɱsā-vitakkaɱ bahulam-akāsi.|| ||</p>

					<p class="f4">Tassa taɱ vihiɱsā-vitakkāya cittaɱ namati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/ati/mn/mn.019.than.ati.htm#p7">than</a>][<a href="../../../dhamma-vinaya/wp/mn/mn.019.ntbb.wp.htm#p7">ntbb</a>][<a href="../../../dhamma-vinaya/bd/mn/mn.019.olds.bd.htm#p7">olds</a>][<a href="../../../dhamma-vinaya/mnl/mn/mn.019.upal.mnl.htm#p7">upal</a>]</span> Seyyathā pi, bhikkhave,||<br />
					vassānaɱ pacchime māse sarada-samaye kiṭṭhasambādhe gopālako gāvo rakkheyya,||<br />
					so tā gāvo tato tato daṇḍena ākoṭeyya patikoṭeyya sannirundheyya sannivāreyya.|| ||</p>

					<p class="f4">Taɱ kissa hetu?|| ||</p>

					<p class="f4">Passati hi so bhikkhave gopālako tatonidānaɱ vadhaɱ vā bandhaɱ vā jāniɱ vā garahaɱ vā.|| ||</p>

					<p class="f4">Evam eva kho ahaɱ bhikkhave addasaɱ akusalānaɱ dhammānaɱ ādīnavaɱ okāraɱ saŋkilesaɱ,||<br />
					kusalānaɱ dhammānaɱ nekkhamme ānisaɱsaɱ vodānapakkhaɱ.|| ||</p>

					<p class="f4"><a id="pg116"><span class="f2 g"><b>[116]</b></span></a> <span class="f3">[<a id="p8">8</a>][<a href="../../../dhamma-vinaya/ati/mn/mn.019.than.ati.htm#p8">than</a>][<a href="../../../dhamma-vinaya/wp/mn/mn.019.ntbb.wp.htm#p8">ntbb</a>][<a href="../../../dhamma-vinaya/bd/mn/mn.019.olds.bd.htm#p8">olds</a>][<a href="../../../dhamma-vinaya/mnl/mn/mn.019.upal.mnl.htm#p8">upal</a>]</span> Tassa mayhaɱ bhikkhave evaɱ appamattassa ātāpino pahit'attassa viharato uppajjati nekkhamma-vitakko.|| ||</p>

					<p class="f4">So evaɱ pajānāmi:|| ||</p>

					<p class="f4">Uppanno kho me ayaɱ nekkhamma-vitakko.|| ||</p>

					<p class="f4">So ca kho n'eva attavyābādhāya saŋvattati,||<br />
					na paravyābādhāya saŋvattati,||<br />
					na ubhayavyābādhāya saŋvattati,||<br />
					paññā-vuddhiko avighātapakkhiko Nibbānasaŋvatta-niko.|| ||</p>

					<p class="f4">Rattiñ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Divasañ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Rattin-divañ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Api ca kho me aticiraɱ||<br />
					anuvitakkayato anuvicārayato kāyo kilameyya.|| ||</p>

					<p class="f4">Kāye kilante cittaɱ ūhaññeyya.|| ||</p>

					<p class="f4">Ūhate citte ārā cittaɱ samādhimhā ti.|| ||</p>

					<p class="f4">So kho ahaɱ bhikkhave ajjhattam'eva cittaɱ saṇṭhapemi sannisādemi ekodiɱ karomi samādahāmi.|| ||</p>

					<p class="f4">Taɱ kissa hetu?|| ||</p>

					<p class="f4">Mā me cittaɱ ūhaññī ti.|| ||</p>

					<p class="f4"><span class="f3">[<a id="p9">9</a>][<a href="../../../dhamma-vinaya/ati/mn/mn.019.than.ati.htm#p9">than</a>][<a href="../../../dhamma-vinaya/wp/mn/mn.019.ntbb.wp.htm#p9">ntbb</a>][<a href="../../../dhamma-vinaya/bd/mn/mn.019.olds.bd.htm#p9">olds</a>][<a href="../../../dhamma-vinaya/mnl/mn/mn.019.upal.mnl.htm#p9">upal</a>]</span> Tassa mayhaɱ bhikkhave evaɱ appamattassa ātāpino pahit'attassa viharato uppajjati avyāpāda-vitakko.|| ||</p>

					<p class="f4">So evaɱ pajānāmi:|| ||</p>

					<p class="f4">Uppanno kho me ayaɱ avyāpāda-vitakko.|| ||</p>

					<p class="f4">So ca kho n'eva attavyābādhāya saŋvattati,||<br />
					na paravyābādhāya saŋvattati,||<br />
					na ubhayavyābādhāya saŋvattati,||<br />
					paññā-vuddhiko avighātapakkhiko Nibbānasaŋvatta-niko.|| ||</p>

					<p class="f4">Rattiñ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Divasañ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Rattin-divañ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Api ca kho me ciraɱ||<br />
					anuvitakkayato anuvicārayato kāyo kilameyya.|| ||</p>

					<p class="f4">Kāye kilante cittaɱ ūhaññeyya.|| ||</p>

					<p class="f4">Ūhate citte ārā cittaɱ samādhimhāti.|| ||</p>

					<p class="f4">So kho ahaɱ bhikkhave ajjhattam eva cittaɱ saṇṭhapemi sannisādemi ekodiɱ karomi samādahāmi.|| ||</p>

					<p class="f4">Taɱ kissa hetu?|| ||</p>

					<p class="f4">Mā me cittaɱ ūhaññī ti.|| ||</p>

					<p class="f4"><span class="f3">[<a id="p10">10</a>][<a href="../../../dhamma-vinaya/ati/mn/mn.019.than.ati.htm#p10">than</a>][<a href="../../../dhamma-vinaya/wp/mn/mn.019.ntbb.wp.htm#p10">ntbb</a>][<a href="../../../dhamma-vinaya/bd/mn/mn.019.olds.bd.htm#p10">olds</a>][<a href="../../../dhamma-vinaya/mnl/mn/mn.019.upal.mnl.htm#p10">upal</a>]</span> Tassa mayhaɱ bhikkhave evaɱ appamattassa ātāpino pahit'attassa viharato uppajjati avihiɱsā-vitakko.|| ||</p>

					<p class="f4">So evaɱ pajānāmi:|| ||</p>

					<p class="f4">Uppanno kho me ayaɱ avihiɱsā-vitakko.|| ||</p>

					<p class="f4">So ca kho n'eva attavyābādhāya saŋvattati,||<br />
					na paravyābādhāya saŋvattati,||<br />
					na ubhayavyābādhāya saŋvattati,||<br />
					paññā-vuddhiko avighātapakkhiko Nibbānasaŋvatta-niko.|| ||</p>

					<p class="f4">Rattiñ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Divasañ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Rattin-divañ ce pi naɱ bhikkhave||<br />
					anuvitakkeyyaɱ anuvicāreyyaɱ n'eva tatonidānaɱ bhayaɱ samanupassāmi.|| ||</p>

					<p class="f4">Api ca kho me aticiraɱ||<br />
					anuvitakkayato anuvicārayato kāyo kilameyya.|| ||</p>

					<p class="f4">Kāye kilante cittaɱ ūhaññeyya.|| ||</p>

					<p class="f4">Ūhate citte ārā cittaɱ samādhimhāti.|| ||</p>

					<p class="f4">So kho ahaɱ bhikkhave ajjhattam eva cittaɱ saṇṭhapemi sannisādemi ekodiɱ karomi samādahāmi.|| ||</p>

					<p class="f4">Taɱ kissa hetu?|| ||</p>

					<p class="f4">Mā me cittaɱ ūhaññī ti.|| ||</p>

					<p class="f4"><span class="f3">[<a id="p11">11</a>][<a href="../../../dhamma-vinaya/ati/mn/mn.019.than.ati.htm#p11">than</a>][<a href="../../../dhamma-vinaya/wp/mn/mn.019.ntbb.wp.htm#p11">ntbb</a>][<a href="../../../dhamma-vinaya/bd/mn/mn.019.olds.bd.htm#p11">olds</a>][<a href="../../../dhamma-vinaya/mnl/mn/mn.019.upal.mnl.htm#p11">upal</a>]</span> Yañ'ñad'eva bhikkhave bhikkhu||<br />
					bahulam-anuvitakketi anuvicāreti||<br />
					tathā tathā nati hoti cetaso.|| ||</p>

					<p class="f4">Nekkhamma-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi kāma-vitakkaɱ.|| ||</p>

					<p class="f4">Nekkhamma-vitakkaɱ bahulam-akāsi.|| ||</p>

					<p class="f4">Tassa taɱ nekkhamma-vitakkāya cittaɱ namati.|| ||</p>

					<p class="f4">Avyāpāda-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi vyāpāda-vitakkaɱ.|| ||</p>

					<p class="f4">Avyāpāda-vitakkaɱ bahulam-akāsi.|| ||</p>

					<p class="f4">Tassa taɱ avyāpāda-vitakkāya cittaɱ namati.|| ||</p>

					<p class="f4">Avihiɱsā-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi vihiɱsā-vitakkaɱ.|| ||</p>

					<p class="f4">Avihiɱsā-vitakkaɱ bahulam-akāsi.|| ||</p>

					<p class="f4">Tassa taɱ avihiɱsā-vitakkāya cittaɱ namati.|| ||</p>

					<p class="f4"><span class="f3">[<a id="p12">12</a>][<a href="../../../dhamma-vinaya/ati/mn/mn.019.than.ati.htm#p12">than</a>][<a href="../../../dhamma-vinaya/wp/mn/mn.019.ntbb.wp.htm#p12">ntbb</a>][<a href="../../../dhamma-vinaya/bd/mn/mn.019.olds.bd.htm#p12">olds</a>][<a href="../../../dhamma-vinaya/mnl/mn/mn.019.upal.mnl.htm#p12">upal</a>]</span> Seyyathā pi, bhikkhave,||<br />
					gimhānaɱ pacchime māse sabbasassesu gāmantasambhatesu gopālako gāvo rak- <a id="pg117"><span class="f2 g"><b>[117]</b></span></a> kheyya.|| ||</p>

					<p class="f4">Tassa rukkha-mūla-gatassa vā abbhokāsagatassa vā satikaraṇīyam eva hoti:||<br />
					etaɱ gāvo ti.|| ||</p>

					<p class="f4">Evam eva kho bhikkhave satikaraṇīyam eva ahosi:|| ||</p>

					<p class="f4">Ete dhammā ti.|| ||</p>

					<p class="f4"><span class="f3">[<a id="p13">13</a>][<a href="../../../dhamma-vinaya/ati/mn/mn.019.than.ati.htm#p13">than</a>][<a href="../../../dhamma-vinaya/wp/mn/mn.019.ntbb.wp.htm#p13">ntbb</a>][<a href="../../../dhamma-vinaya/bd/mn/mn.019.olds.bd.htm#p13">olds</a>][<a href="../../../dhamma-vinaya/mnl/mn/mn.019.upal.mnl.htm#p13">upal</a>]</span> Āraddhaɱ kho pana me bhikkhave||<br />
					viriyaɱ ahosi asallīnaɱ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggaɱ.|| ||</p>

					<p class="f4"><span class="f3">[<a id="p14">14</a>][<a href="../../../dhamma-vinaya/ati/mn/mn.019.than.ati.htm#p14">than</a>][<a href="../../../dhamma-vinaya/wp/mn/mn.019.ntbb.wp.htm#p14">ntbb</a>][<a href="../../../dhamma-vinaya/bd/mn/mn.019.olds.bd.htm#p14">olds</a>][<a href="../../../dhamma-vinaya/mnl/mn/mn.019.upal.mnl.htm#p14">upal</a>]</span> So kho ahaɱ bhikkhave||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p15">15</a>][<a href="../../../dhamma-vinaya/ati/mn/mn.019.than.ati.htm#p15">than</a>][<a href="../../../dhamma-vinaya/wp/mn/mn.019.ntbb.wp.htm#p15">ntbb</a>][<a href="../../../dhamma-vinaya/bd/mn/mn.019.olds.bd.htm#p15">olds</a>][<a href="../../../dhamma-vinaya/mnl/mn/mn.019.upal.mnl.htm#p15">upal</a>]</span> Vitakka-vicārānaɱ vūpasamā||<br />
					ajjhattaɱ sampasādanaɱ cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p16">16</a>][<a href="../../../dhamma-vinaya/ati/mn/mn.019.than.ati.htm#p16">than</a>][<a href="../../../dhamma-vinaya/wp/mn/mn.019.ntbb.wp.htm#p16">ntbb</a>][<a href="../../../dhamma-vinaya/bd/mn/mn.019.olds.bd.htm#p16">olds</a>][<a href="../../../dhamma-vinaya/mnl/mn/mn.019.upal.mnl.htm#p16">upal</a>]</span> Pītiyā ca virāgā||<br />
					upekkhako ca vihāsiɱ||<br />
					sato ca sampajāno.|| ||</p>

					<p class="f4">Sukhañ ca kāyena paṭisaŋvedesiɱ.|| ||</p>

					<p class="f4">Yaɱ taɱ ariyā ācikkhanti:|| ||</p>

						<p class="f4 in2">'Upekkhako satimā sukha-vihārī' ti|| ||</p>

					<p class="f4">tatiyaɱ-jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p17">17</a>][<a href="../../../dhamma-vinaya/ati/mn/mn.019.than.ati.htm#p17">than</a>][<a href="../../../dhamma-vinaya/wp/mn/mn.019.ntbb.wp.htm#p17">ntbb</a>][<a href="../../../dhamma-vinaya/bd/mn/mn.019.olds.bd.htm#p17">olds</a>][<a href="../../../dhamma-vinaya/mnl/mn/mn.019.upal.mnl.htm#p17">upal</a>]</span> Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ atthagamā||<br />
					adukkha-ɱ-asukhaɱ||<br />
					upekkhā||<br />
					sati-pārisuddhiɱ||<br />
					catutthaɱ-jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p18">18</a>][<a href="../../../dhamma-vinaya/ati/mn/mn.019.than.ati.htm#p18">than</a>][<a href="../../../dhamma-vinaya/wp/mn/mn.019.ntbb.wp.htm#p18">ntbb</a>][<a href="../../../dhamma-vinaya/bd/mn/mn.019.olds.bd.htm#p18">olds</a>][<a href="../../../dhamma-vinaya/mnl/mn/mn.019.upal.mnl.htm#p18">upal</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte pubbe-nivāsānussati-ñāṇāya cittaɱ abhininnāmesiɱ.|| ||</p>

					<p class="f4">So aneka-vihitaɱ pubbe-nivāsaɱ anussarāmi.|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ,<br />
					dve pi jātiyo,<br />
					tisso pi jātiyo,<br />
					catasso pi jātiyo,<br />
					pañca pi jātiyo,<br />
					dasa pi jātiyo,<br />
					vīsatim pi jātiyo,<br />
					tiɱsam pi jātiyo,<br />
					cattārīsam pi jātiyo,<br />
					paññāsam pi jātiyo,<br />
					jāti-satam pi,<br />
					jāti-sahassam pi,<br />
					jāti-sata-sahassam pi,||<br />
					aneke pi saɱvaṭṭa kappe,<br />
					aneke pi vivaṭṭa kappe,<br />
					aneke pi saɱvaṭṭa-vivaṭṭa kappe|| ||</p>

					<p class="f4">"Amutrāsiɱ evaɱ-nāmo,<br />
					evaɱ gotto,<br />
					evaɱ vaṇṇo,<br />
					evam-āhāro,<br />
					evaɱ sukha-dukkha-paṭisaŋvedī,<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ.|| ||</p>

					<p class="f4">Tatrāpāsiɱ evaɱ-nāmo evaɱ gotto evaɱ vaṇṇo evam-āhāro evaɱ sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarāmi.|| ||</p>

					<p class="f4"><span class="f3">[<a id="p19">19</a>][<a href="../../../dhamma-vinaya/ati/mn/mn.019.than.ati.htm#p19">than</a>][<a href="../../../dhamma-vinaya/wp/mn/mn.019.ntbb.wp.htm#p19">ntbb</a>][<a href="../../../dhamma-vinaya/bd/mn/mn.019.olds.bd.htm#p19">olds</a>][<a href="../../../dhamma-vinaya/mnl/mn/mn.019.upal.mnl.htm#p19">upal</a>]</span> Ayaɱ kho me bhikkhave rattiyā paṭhame yāme paṭhamā vijjā adhigatā,<br />
					avijjā vihatā,<br />
					vijjā uppannā,<br />
					tamo vihato,<br />
					āloko uppanno,<br />
					yathā taɱ appamattassa ātāpino pahit'attassa viharato.|| ||</p>

					<p class="f4"><span class="f3">[<a id="p20">20</a>][<a href="../../../dhamma-vinaya/ati/mn/mn.019.than.ati.htm#p20">than</a>][<a href="../../../dhamma-vinaya/wp/mn/mn.019.ntbb.wp.htm#p20">ntbb</a>][<a href="../../../dhamma-vinaya/bd/mn/mn.019.olds.bd.htm#p20">olds</a>][<a href="../../../dhamma-vinaya/mnl/mn/mn.019.upal.mnl.htm#p20">upal</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte sattānaɱ cutūpapātañāṇāya cittaɱ abhininnāmesiɱ.|| ||</p>

					<p class="f4">So dibbena cakkhunā visuddhena atikkanta-mānusa-kena satte passāmi cavamāne uppajjamāne,<br />
					hīne paṇīte suvaṇṇe dubbaṇṇe sugate duggate,||<br />
					yathā-kammūpage satte pajānāmi:-|| ||</p>

					<p class="f4">"Ime vata bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā,||<br />
					micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā,||<br />
					sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passāmi cavamāne uppajjamāne,<br />
					hīne paṇīte suvaṇṇe dubbaṇṇe suggate duggate,<br />
					yathā-kammūpage satte pajānāmi.|| ||</p>

					<p class="f4"><span class="f3">[<a id="p21">21</a>][<a href="../../../dhamma-vinaya/ati/mn/mn.019.than.ati.htm#p21">than</a>][<a href="../../../dhamma-vinaya/wp/mn/mn.019.ntbb.wp.htm#p21">ntbb</a>][<a href="../../../dhamma-vinaya/bd/mn/mn.019.olds.bd.htm#p21">olds</a>][<a href="../../../dhamma-vinaya/mnl/mn/mn.019.upal.mnl.htm#p21">upal</a>]</span> Ayaɱ kho me bhikkhave rattiyā majjhime yāme dutiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato āloko uppanno,||<br />
					yathā taɱ appamattassa ātāpino pahit'attassa viharato.|| ||</p>

					<p class="f4"><span class="f3">[<a id="p22">22</a>][<a href="../../../dhamma-vinaya/ati/mn/mn.019.than.ati.htm#p22">than</a>][<a href="../../../dhamma-vinaya/wp/mn/mn.019.ntbb.wp.htm#p22">ntbb</a>][<a href="../../../dhamma-vinaya/bd/mn/mn.019.olds.bd.htm#p22">olds</a>][<a href="../../../dhamma-vinaya/mnl/mn/mn.019.upal.mnl.htm#p22">upal</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte āsavānaɱ khaya-ñāṇāya cittaɱ abhininnāmesiɱ.|| ||</p>

					<p class="f4">So idaɱ dukkhan ti yathā-bhūtaɱ abbhaññāsiɱ.|| ||</p>

					<p class="f4">Ayaɱ dukkha-samudayo ti yathā-bhūtaɱ abbhaññāsiɱ.|| ||</p>

					<p class="f4">Ayaɱ dukkha-nirodho ti yathā-bhūtaɱ abbhaññāsiɱ.|| ||</p>

					<p class="f4">Ayaɱ dukkha-nirodha-gāminī paṭipadā ti yathā-bhūtaɱ abbhaññāsiɱ.|| ||</p>

					<p class="f4">Ime āsavā ti yathā-bhūtaɱ abbhaññāsiɱ.|| ||</p>

					<p class="f4">Ayaɱ āsava-samudayo ti yathā-bhūtaɱ abbhaññāsiɱ.|| ||</p>

					<p class="f4">Ayaɱ āsava-nirodho ti yathā-bhūtaɱ abbhaññāsiɱ.|| ||</p>

					<p class="f4">Ayaɱ āsava-nirodh-agāminī paṭipadā ti yathā-bhūtaɱ abbhaññāsiɱ.|| ||</p>

					<p class="f4"><span class="f3">[<a id="p23">23</a>][<a href="../../../dhamma-vinaya/ati/mn/mn.019.than.ati.htm#p23">than</a>][<a href="../../../dhamma-vinaya/wp/mn/mn.019.ntbb.wp.htm#p23">ntbb</a>][<a href="../../../dhamma-vinaya/bd/mn/mn.019.olds.bd.htm#p23">olds</a>][<a href="../../../dhamma-vinaya/mnl/mn/mn.019.upal.mnl.htm#p23">upal</a>]</span> Tassa me evaɱ jānato evaɱ passato kāmāsavā pi cittaɱ vimuccittha.|| ||</p>

					<p class="f4">Bhavāsavā pi cittaɱ vimuccittha.|| ||</p>

					<p class="f4">Avijjāsavā pi cittaɱ vimuccittha.|| ||</p>

					<p class="f4">Vimuttasmiɱ vimuttam iti ñāṇaɱ ahosi.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā'||<br />
					ti abbhaññāsiɱ.|| ||</p>

					<p class="f4"><span class="f3">[<a id="p24">24</a>][<a href="../../../dhamma-vinaya/ati/mn/mn.019.than.ati.htm#p24">than</a>][<a href="../../../dhamma-vinaya/wp/mn/mn.019.ntbb.wp.htm#p24">ntbb</a>][<a href="../../../dhamma-vinaya/bd/mn/mn.019.olds.bd.htm#p24">olds</a>][<a href="../../../dhamma-vinaya/mnl/mn/mn.019.upal.mnl.htm#p24">upal</a>]</span> Ayaɱ kho me bhikkhave rattiyā pacchime yāme tatiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taɱ appamattassa ātāpino pahit'attassa viharato.|| ||</p>

					<p class="f4"><span class="f3">[<a id="p25">25</a>][<a href="../../../dhamma-vinaya/ati/mn/mn.019.than.ati.htm#p25">than</a>][<a href="../../../dhamma-vinaya/wp/mn/mn.019.ntbb.wp.htm#p25">ntbb</a>][<a href="../../../dhamma-vinaya/bd/mn/mn.019.olds.bd.htm#p25">olds</a>][<a href="../../../dhamma-vinaya/mnl/mn/mn.019.upal.mnl.htm#p25">upal</a>]</span> seyyathā pi, bhikkhave,||<br />
					araññe pavane mahantaɱ ninnaɱ pallalaɱ,||<br />
					tam enaɱ mahā migasaŋgho upanissāya vihareyya.|| ||</p>

					<p class="f4">Tassa kocid'eva puriso uppajjeyya anatthakāmo ahitakāmo ayoga-k-khemakāmo,||<br />
					so yvāssa Maggo khemo sovatthiko pītigamanīyo,||<br />
					taɱ Maggaɱ pidaheyya,||<br />
					vivareyya kummaggaɱ,||<br />
					odaheyya okacaraɱ,||<br />
					ṭhapeyya okacārikaɱ.|| ||</p>

					<p class="f4">- Evaɱ hi so bhikkhave mahā migasaŋgho aparena samayena anayavyasanaɱ tanuttaɱ āpajjeyya.|| ||</p>

					<p class="f4">Tass'eva kho pana bhikkhave mahato migaSaŋghassa kocid'eva puriso uppajjeyya atthakāmo hitakāmo yoga-k-khemakāmo,||<br />
					so yvāssa Maggo khemo sovatthiko pītigamanīyo,||<br />
					taɱ Maggaɱ vivareyye,||<br />
					pidaheyya kummaggaɱ,||<br />
					ūhaneyya okacaraɱ,||<br />
					nāseyya okacārikaɱ.</p>

					<p class="f4">Evaɱ hi so bhikkhave mahā migasaŋgho aparena samayena vuḍḍhiɱ virūḷhiɱ vepullaɱ āpajjeyya.|| ||</p>

					<p class="f4"><span class="f3">[<a id="p26">26</a>][<a href="../../../dhamma-vinaya/ati/mn/mn.019.than.ati.htm#p26">than</a>][<a href="../../../dhamma-vinaya/wp/mn/mn.019.ntbb.wp.htm#p26">ntbb</a>][<a href="../../../dhamma-vinaya/bd/mn/mn.019.olds.bd.htm#p26">olds</a>][<a href="../../../dhamma-vinaya/mnl/mn/mn.019.upal.mnl.htm#p26">upal</a>]</span> Upamā kho me ayaɱ bhikkhave katā atthassa viññā- <a id="pg118"><span class="f2 g"><b>[118]</b></span></a> panāya.|| ||</p>

					<p class="f4">Ayañ c'ev'ettha attho:|| ||</p>

					<p class="f4">Mahantaɱ ninnaɱ pallalan ti kho bhikkhave kāmānam etaɱ adhivacanaɱ.|| ||</p>

					<p class="f4">Mahā migasaŋgho ti kho bhikkhave sattānam etaɱ adhivacanaɱ|| ||</p>

					<p class="f4">Puriso anatthakāmo ahitakāmo ayoga-k-khemakāmo ti kho bhikkhave Mārass'etaɱ pāpimato adhivacanaɱ.|| ||</p>

					<p class="f4">Kummaggo ti kho bhikkhave aṭṭhaŋgikass'etaɱ micchāMaggassa adhivacanaɱ.|| ||</p>

					<p class="f4">Seyyath'īdaɱ:|| ||</p>

					<p class="f4">Micchā-diṭṭhiyā||<br />
					micchā-saŋkappassa||<br />
					micchā-vācāya||<br />
					micchā-kammantassa||<br />
					micchā-ājīvassa||<br />
					micchā-vāyāmassa||<br />
					micchā-satiyā||<br />
					micchā-samādhissa.|| ||</p>

					<p class="f4">Okacaro ti kho bhikkhave nandirāgass'etaɱ adhivacanaɱ.|| ||</p>

					<p class="f4">Okacārikā ti kho bhikkhave avijjāy'etaɱ adhivacanaɱ.|| ||</p>

					<p class="f4">Puriso atthakāmo yoga-k-khemakāmo ti kho bhikkhave Tathāgatass'etaɱ adhivacanaɱ arahato Sammā-Sam-Buddhassa.|| ||</p>

					<p class="f4">Khemo Maggo sovatthiko pītigamanīyoti kho bhikkhave Ariyass'etaɱ Aṭṭhaŋgikassa Maggassa adhivacanaɱ.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhiyā||<br />
					sammā-saŋkappassa||<br />
					sammā-vācāya||<br />
					sammā-kammantassa||<br />
					sammā-ājīvassa||<br />
					sammā-vāyāmassa||<br />
					sammā-satiyā||<br />
					sammā-samādhissa.|| ||</p>

					<p class="f4"><span class="f3">[<a id="p27">27</a>][<a href="../../../dhamma-vinaya/ati/mn/mn.019.than.ati.htm#p27">than</a>][<a href="../../../dhamma-vinaya/wp/mn/mn.019.ntbb.wp.htm#p27">ntbb</a>][<a href="../../../dhamma-vinaya/bd/mn/mn.019.olds.bd.htm#p27">olds</a>][<a href="../../../dhamma-vinaya/mnl/mn/mn.019.upal.mnl.htm#p27">upal</a>]</span> Iti kho bhikkhave vivaṭo mayā khemo Maggo sovatthiko pītigamanīyo,||<br />
					pihito kummaggo,||<br />
					ūhato okacaro,||<br />
					nāsitā okacārikā.|| ||</p>

					<p class="f4">Yaɱ bhikkhave Satthārā karaṇīyaɱ sāvakānaɱ hitesinā anukampa-kena anukampaɱ upādāya,||<br />
					kataɱ vo taɱ mayā.|| ||</p>

					<p class="f4">Etāni bhikkhave rukkha-mūlāni,||<br />
					etāni suññ-ā-gārāni.|| ||</p>

					<p class="f4">Jhāyatha bhikkhave,||<br />
					mā pamādattha,||<br />
					mā pacchā vippaṭi-sārino ahuvattha.|| ||</p>

					<p class="f4">Ayaɱ vo amhākaɱ anusāsanī ti.|| ||</p>

					<p class="f4">Idam avoca Bhagavā attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Dvedhāvitakkasuttaɱ paṭhamaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>