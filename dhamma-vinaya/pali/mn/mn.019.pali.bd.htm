<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 19. The Buddha describes a method for categorizing thought which makes it less difficult to supress disadvantageous thoughts, still advantageous thoughts and attain tranquillity of mind." />
<title>MN 19: Dvedhā-Vitakka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p19">Sutta 19</a></h4>

					<h1>Dvedhā-Vitakka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg114"><span class="f2 g"><b>[114]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.019.chlm.sbb.htm#p1">chlm</a>][<a href="../../../dhamma-vinaya/pts/mn/mn.019.horn.pts.htm#p1">pts</a>][<a href="../../../dhamma-vinaya/ati/mn/mn.019.than.ati.htm#p1">than</a>][<a href="../../../dhamma-vinaya/wp/mn/mn.019.ntbb.wp.htm#p1">ntbb</a>][<a href="../../../dhamma-vinaya/bd/mn/mn.019.olds.bd.htm#p1">olds</a>][<a href="../../../dhamma-vinaya/mnl/mn/mn.019.upal.mnl.htm#p1">upal</a>][<a href="../../../dhamma-vinaya/misc/mn/mn.019.pnji.misc.htm#p1">pnji</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhu Bhagavato paccassosuṃ<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/ati/mn/mn.019.than.ati.htm#p2">than</a>][<a href="../../../dhamma-vinaya/wp/mn/mn.019.ntbb.wp.htm#p2">ntbb</a>][<a href="../../../dhamma-vinaya/bd/mn/mn.019.olds.bd.htm#p2">olds</a>][<a href="../../../dhamma-vinaya/mnl/mn/mn.019.upal.mnl.htm#p2">upal</a>]</span> Pubbeva me bhikkhave sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">Yan'nūn-ā-haṃ dvedhā katvā dvidhā katvā vitakke vihareyyan ti.|| ||</p>

					<p class="f4">So kho ahaṃ bhikkhave yo c'āyaṃ kāma-vitakko yo ca vyāpāda-vitakko yo ca vihiṃsā-vitakko,||<br />
					imaṃ ekaṃ bhāgam akāsiṃ.|| ||</p>

					<p class="f4">Yo c'āyaṃ nekkhamma-vitakko yo ca avyāpāda-vitakko yo ca avihiṃsā-vitakko,||<br />
					imaṃ dutiyaṃ bhāgam akāsiṃ.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/ati/mn/mn.019.than.ati.htm#p3">than</a>][<a href="../../../dhamma-vinaya/wp/mn/mn.019.ntbb.wp.htm#p3">ntbb</a>][<a href="../../../dhamma-vinaya/bd/mn/mn.019.olds.bd.htm#p3">olds</a>][<a href="../../../dhamma-vinaya/mnl/mn/mn.019.upal.mnl.htm#p3">upal</a>]</span> Tassa mayhaṃ bhikkhave evaṃ appamattassa ātāpino pahitattassa viharato up- <a id="pg115"><span class="f2 g"><b>[115]</b></span></a> pajjati kāma-vitakko.|| ||</p>

					<p class="f4">So evaṃ pajānāmi:|| ||</p>

					<p class="f4">Uppanno kho me ayaṃ kāma-vitakko.|| ||</p>

					<p class="f4">So ca kho attavyābādhāya pi saṃvaṭṭati,||<br />
					paravyābādhāya pi saṃvaṭṭati,||<br />
					ubhayavyābādhāya pi saṃvaṭṭati,||<br />
					paññā-nirodhiko vighāta-pakkhiko anibbāna-saṃvaṭṭa-niko.|| ||</p>

					<p class="f4">Attavyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Paravyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Ubhayavyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Paññā-nirodhiko vighāta-pakkhiko anibbāna-saṃvaṭṭa-niko ti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">So kho ahaṃ bhikkhave uppannuppannaṃ kāma-vitakkaṃ pajaham'eva vinodam'eva byant'eva naṃ akāsiṃ.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/ati/mn/mn.019.than.ati.htm#p4">than</a>][<a href="../../../dhamma-vinaya/wp/mn/mn.019.ntbb.wp.htm#p4">ntbb</a>][<a href="../../../dhamma-vinaya/bd/mn/mn.019.olds.bd.htm#p4">olds</a>][<a href="../../../dhamma-vinaya/mnl/mn/mn.019.upal.mnl.htm#p4">upal</a>]</span> Tassa mayhaṃ bhikkhave evaṃ appamattassa ātāpino pahitattassa viharato uppajjati vyāpāda-vitakko.|| ||</p>

					<p class="f4">So evaṃ pajānāmi:|| ||</p>

					<p class="f4">Uppanno kho me ayaṃ vyāpāda-vitakko.|| ||</p>

					<p class="f4">So ca kho attavyābādhāya pi saṃvaṭṭati,||<br />
					paravyābādhāya pi saṃvaṭṭati,||<br />
					ubhayavyābādhaya pi saṃvaṭṭati,||<br />
					paññā-nirodhiko vighāta-pakkhiko anibbāna-saṃvaṭṭa-niko.|| ||</p>

					<p class="f4">Attavyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Paravyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Ubhayavyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Paññā-nirodhiko vighāta-pakkhiko anibbāna-saṃvaṭṭa-niko ti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">So kho ahaṃ bhikkhave uppannuppannaṃ vyāpāda-vitakkaṃ pajaham'eva vinodam'eva byant'eva naṃ akāsiṃ.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/ati/mn/mn.019.than.ati.htm#p5">than</a>][<a href="../../../dhamma-vinaya/wp/mn/mn.019.ntbb.wp.htm#p5">ntbb</a>][<a href="../../../dhamma-vinaya/bd/mn/mn.019.olds.bd.htm#p5">olds</a>][<a href="../../../dhamma-vinaya/mnl/mn/mn.019.upal.mnl.htm#p5">upal</a>]</span> Tassa mayhaṃ bhikkhave evaṃ appamattassa ātāpino pahitattassa viharato uppajjati vihiṃsā-vitakko.|| ||</p>

					<p class="f4">So evaṃ pajānāmi:|| ||</p>

					<p class="f4">Uppanno kho me ayaṃ vihiṃsā-vitakko.|| ||</p>

					<p class="f4">So ca kho attavyābādhāya pi saṃvaṭṭati,||<br />
					paravyābādhāya pi saṃvaṭṭati,||<br />
					ubhayavyābādhāya pi saṃvaṭṭati,||<br />
					paññā-nirodhiko vighāta-pakkhiko anibbāna-saṃvaṭṭa-niko.|| ||</p>

					<p class="f4">Attavyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Paravyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Ubhayavyābādhāya saṃvaṭṭatīti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">Paññā-nirodhiko vighāta-pakkhiko anibbāna-saṃvaṭṭa-niko ti pi me bhikkhave||<br />
					paṭisañcikkhato abbhatthaṃ gacchati.|| ||</p>

					<p class="f4">So kho ahaṃ bhikkhave uppannuppannaṃ vihiṃsā-vitakkaṃ pajaham'eva vinodam'eva byant'eva naṃ akāsiṃ.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/ati/mn/mn.019.than.ati.htm#p6">than</a>][<a href="../../../dhamma-vinaya/wp/mn/mn.019.ntbb.wp.htm#p6">ntbb</a>][<a href="../../../dhamma-vinaya/bd/mn/mn.019.olds.bd.htm#p6">olds</a>][<a href="../../../dhamma-vinaya/mnl/mn/mn.019.upal.mnl.htm#p6">upal</a>]</span> Yañ'ñad'eva bhikkhave bhikkhu bahulam-anuvitakketi anuvicāreti tathā tathā nati hoti cetaso.|| ||</p>

					<p class="f4">Kāma-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi nekkhamma-vitakkaṃ,||<br />
					kāma-vitakkaṃ bahulam-akāsi.|| ||</p>

					<p class="f4">Tassa taṃ kāma-vitakkāya cittaṃ namati.|| ||</p>

					<p class="f4">vyāpāda-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi avyāpāda-vitakkaṃ,||<br />
					vyāpāda-vitakkaṃ bahulam-akāsi.|| ||</p>

					<p class="f4">Tassa taṃ vyāpāda-vitakkāya cittaṃ namati.|| ||</p>

					<p class="f4">Vihiṃsāvitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi avihiṃsā-vitakkaṃ,||<br />
					vihiṃsā-vitakkaṃ bahulam-akāsi.|| ||</p>

					<p class="f4">Tassa taṃ vihiṃsā-vitakkāya cittaṃ namati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/ati/mn/mn.019.than.ati.htm#p7">than</a>][<a href="../../../dhamma-vinaya/wp/mn/mn.019.ntbb.wp.htm#p7">ntbb</a>][<a href="../../../dhamma-vinaya/bd/mn/mn.019.olds.bd.htm#p7">olds</a>][<a href="../../../dhamma-vinaya/mnl/mn/mn.019.upal.mnl.htm#p7">upal</a>]</span> Seyyathā pi, bhikkhave,||<br />
					vassānaṃ pacchime māse sarada-samaye kiṭṭhasambādhe gopālako gāvo rakkheyya,||<br />
					so tā gāvo tato tato daṇḍena ākoṭeyya patikoṭeyya sannirundheyya sannivāreyya.|| ||</p>

					<p class="f4">Taṃ kissa hetu?|| ||</p>

					<p class="f4">Passati hi so bhikkhave gopālako tatonidānaṃ vadhaṃ vā bandhaṃ vā jāniṃ vā garahaṃ vā.|| ||</p>

					<p class="f4">Evam eva kho ahaṃ bhikkhave addasaṃ akusalānaṃ dhammānaṃ ādīnavaṃ okāraṃ saṇkilesaṃ,||<br />
					kusalānaṃ dhammānaṃ nekkhamme ānisaṃsaṃ vodānapakkhaṃ.|| ||</p>

					<p class="f4"><a id="pg116"><span class="f2 g"><b>[116]</b></span></a> <span class="f3">[<a id="p8">8</a>][<a href="../../../dhamma-vinaya/ati/mn/mn.019.than.ati.htm#p8">than</a>][<a href="../../../dhamma-vinaya/wp/mn/mn.019.ntbb.wp.htm#p8">ntbb</a>][<a href="../../../dhamma-vinaya/bd/mn/mn.019.olds.bd.htm#p8">olds</a>][<a href="../../../dhamma-vinaya/mnl/mn/mn.019.upal.mnl.htm#p8">upal</a>]</span> Tassa mayhaṃ bhikkhave evaṃ appamattassa ātāpino pahitattassa viharato uppajjati nekkhamma-vitakko.|| ||</p>

					<p class="f4">So evaṃ pajānāmi:|| ||</p>

					<p class="f4">Uppanno kho me ayaṃ nekkhamma-vitakko.|| ||</p>

					<p class="f4">So ca kho n'eva attavyābādhāya saṃvaṭṭati,||<br />
					na paravyābādhāya saṃvaṭṭati,||<br />
					na ubhayavyābādhāya saṃvaṭṭati,||<br />
					paññā-vuddhiko avighāta-pakkhiko Nibbānasaṃvaṭṭa-niko.|| ||</p>

					<p class="f4">Rattiñ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Divasañ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Rattin-divañ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Api ca kho me aticiraṃ||<br />
					anuvitakkayato anuvicārayato kāyo kilameyya.|| ||</p>

					<p class="f4">Kāye kilante cittaṃ ūhaññeyya.|| ||</p>

					<p class="f4">Ūhate citte ārā cittaṃ samādhimhā ti.|| ||</p>

					<p class="f4">So kho ahaṃ bhikkhave ajjhattam'eva cittaṃ saṇṭhapemi sannisādemi ekodiṃ karomi samādahāmi.|| ||</p>

					<p class="f4">Taṃ kissa hetu?|| ||</p>

					<p class="f4">Mā me cittaṃ ūhaññī ti.|| ||</p>

					<p class="f4"><span class="f3">[<a id="p9">9</a>][<a href="../../../dhamma-vinaya/ati/mn/mn.019.than.ati.htm#p9">than</a>][<a href="../../../dhamma-vinaya/wp/mn/mn.019.ntbb.wp.htm#p9">ntbb</a>][<a href="../../../dhamma-vinaya/bd/mn/mn.019.olds.bd.htm#p9">olds</a>][<a href="../../../dhamma-vinaya/mnl/mn/mn.019.upal.mnl.htm#p9">upal</a>]</span> Tassa mayhaṃ bhikkhave evaṃ appamattassa ātāpino pahitattassa viharato uppajjati avyāpāda-vitakko.|| ||</p>

					<p class="f4">So evaṃ pajānāmi:|| ||</p>

					<p class="f4">Uppanno kho me ayaṃ avyāpāda-vitakko.|| ||</p>

					<p class="f4">So ca kho n'eva attavyābādhāya saṃvaṭṭati,||<br />
					na paravyābādhāya saṃvaṭṭati,||<br />
					na ubhayavyābādhāya saṃvaṭṭati,||<br />
					paññā-vuddhiko avighāta-pakkhiko Nibbānasaṃvaṭṭa-niko.|| ||</p>

					<p class="f4">Rattiñ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Divasañ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Rattin-divañ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Api ca kho me ciraṃ||<br />
					anuvitakkayato anuvicārayato kāyo kilameyya.|| ||</p>

					<p class="f4">Kāye kilante cittaṃ ūhaññeyya.|| ||</p>

					<p class="f4">Ūhate citte ārā cittaṃ samādhimhāti.|| ||</p>

					<p class="f4">So kho ahaṃ bhikkhave ajjhattam eva cittaṃ saṇṭhapemi sannisādemi ekodiṃ karomi samādahāmi.|| ||</p>

					<p class="f4">Taṃ kissa hetu?|| ||</p>

					<p class="f4">Mā me cittaṃ ūhaññī ti.|| ||</p>

					<p class="f4"><span class="f3">[<a id="p10">10</a>][<a href="../../../dhamma-vinaya/ati/mn/mn.019.than.ati.htm#p10">than</a>][<a href="../../../dhamma-vinaya/wp/mn/mn.019.ntbb.wp.htm#p10">ntbb</a>][<a href="../../../dhamma-vinaya/bd/mn/mn.019.olds.bd.htm#p10">olds</a>][<a href="../../../dhamma-vinaya/mnl/mn/mn.019.upal.mnl.htm#p10">upal</a>]</span> Tassa mayhaṃ bhikkhave evaṃ appamattassa ātāpino pahitattassa viharato uppajjati avihiṃsā-vitakko.|| ||</p>

					<p class="f4">So evaṃ pajānāmi:|| ||</p>

					<p class="f4">Uppanno kho me ayaṃ avihiṃsā-vitakko.|| ||</p>

					<p class="f4">So ca kho n'eva attavyābādhāya saṃvaṭṭati,||<br />
					na paravyābādhāya saṃvaṭṭati,||<br />
					na ubhayavyābādhāya saṃvaṭṭati,||<br />
					paññā-vuddhiko avighāta-pakkhiko Nibbānasaṃvaṭṭa-niko.|| ||</p>

					<p class="f4">Rattiñ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Divasañ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Rattin-divañ ce pi naṃ bhikkhave||<br />
					anuvitakkeyyaṃ anuvicāreyyaṃ n'eva tatonidānaṃ bhayaṃ samanupassāmi.|| ||</p>

					<p class="f4">Api ca kho me aticiraṃ||<br />
					anuvitakkayato anuvicārayato kāyo kilameyya.|| ||</p>

					<p class="f4">Kāye kilante cittaṃ ūhaññeyya.|| ||</p>

					<p class="f4">Ūhate citte ārā cittaṃ samādhimhāti.|| ||</p>

					<p class="f4">So kho ahaṃ bhikkhave ajjhattam eva cittaṃ saṇṭhapemi sannisādemi ekodiṃ karomi samādahāmi.|| ||</p>

					<p class="f4">Taṃ kissa hetu?|| ||</p>

					<p class="f4">Mā me cittaṃ ūhaññī ti.|| ||</p>

					<p class="f4"><span class="f3">[<a id="p11">11</a>][<a href="../../../dhamma-vinaya/ati/mn/mn.019.than.ati.htm#p11">than</a>][<a href="../../../dhamma-vinaya/wp/mn/mn.019.ntbb.wp.htm#p11">ntbb</a>][<a href="../../../dhamma-vinaya/bd/mn/mn.019.olds.bd.htm#p11">olds</a>][<a href="../../../dhamma-vinaya/mnl/mn/mn.019.upal.mnl.htm#p11">upal</a>]</span> Yañ'ñad'eva bhikkhave bhikkhu||<br />
					bahulam-anuvitakketi anuvicāreti||<br />
					tathā tathā nati hoti cetaso.|| ||</p>

					<p class="f4">Nekkhamma-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi kāma-vitakkaṃ.|| ||</p>

					<p class="f4">Nekkhamma-vitakkaṃ bahulam-akāsi.|| ||</p>

					<p class="f4">Tassa taṃ nekkhamma-vitakkāya cittaṃ namati.|| ||</p>

					<p class="f4">Avyāpāda-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi vyāpāda-vitakkaṃ.|| ||</p>

					<p class="f4">Avyāpāda-vitakkaṃ bahulam-akāsi.|| ||</p>

					<p class="f4">Tassa taṃ avyāpāda-vitakkāya cittaṃ namati.|| ||</p>

					<p class="f4">Avihiṃsā-vitakkañ ce bhikkhave bhikkhu||<br />
					bahulam-anuvitakketi anuvicāreti,||<br />
					pahāsi vihiṃsā-vitakkaṃ.|| ||</p>

					<p class="f4">Avihiṃsā-vitakkaṃ bahulam-akāsi.|| ||</p>

					<p class="f4">Tassa taṃ avihiṃsā-vitakkāya cittaṃ namati.|| ||</p>

					<p class="f4"><span class="f3">[<a id="p12">12</a>][<a href="../../../dhamma-vinaya/ati/mn/mn.019.than.ati.htm#p12">than</a>][<a href="../../../dhamma-vinaya/wp/mn/mn.019.ntbb.wp.htm#p12">ntbb</a>][<a href="../../../dhamma-vinaya/bd/mn/mn.019.olds.bd.htm#p12">olds</a>][<a href="../../../dhamma-vinaya/mnl/mn/mn.019.upal.mnl.htm#p12">upal</a>]</span> Seyyathā pi, bhikkhave,||<br />
					gimhānaṃ pacchime māse sabbasassesu gāmantasambhatesu gopālako gāvo rak- <a id="pg117"><span class="f2 g"><b>[117]</b></span></a> kheyya.|| ||</p>

					<p class="f4">Tassa rukkha-mūla-gatassa vā abbhokāsagatassa vā satikaraṇīyam eva hoti:||<br />
					etaṃ gāvo ti.|| ||</p>

					<p class="f4">Evam eva kho bhikkhave satikaraṇīyam eva ahosi:|| ||</p>

					<p class="f4">Ete dhammā ti.|| ||</p>

					<p class="f4"><span class="f3">[<a id="p13">13</a>][<a href="../../../dhamma-vinaya/ati/mn/mn.019.than.ati.htm#p13">than</a>][<a href="../../../dhamma-vinaya/wp/mn/mn.019.ntbb.wp.htm#p13">ntbb</a>][<a href="../../../dhamma-vinaya/bd/mn/mn.019.olds.bd.htm#p13">olds</a>][<a href="../../../dhamma-vinaya/mnl/mn/mn.019.upal.mnl.htm#p13">upal</a>]</span> Āraddhaṃ kho pana me bhikkhave||<br />
					viriyaṃ ahosi asallīnaṃ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4"><span class="f3">[<a id="p14">14</a>][<a href="../../../dhamma-vinaya/ati/mn/mn.019.than.ati.htm#p14">than</a>][<a href="../../../dhamma-vinaya/wp/mn/mn.019.ntbb.wp.htm#p14">ntbb</a>][<a href="../../../dhamma-vinaya/bd/mn/mn.019.olds.bd.htm#p14">olds</a>][<a href="../../../dhamma-vinaya/mnl/mn/mn.019.upal.mnl.htm#p14">upal</a>]</span> So kho ahaṃ bhikkhave||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p15">15</a>][<a href="../../../dhamma-vinaya/ati/mn/mn.019.than.ati.htm#p15">than</a>][<a href="../../../dhamma-vinaya/wp/mn/mn.019.ntbb.wp.htm#p15">ntbb</a>][<a href="../../../dhamma-vinaya/bd/mn/mn.019.olds.bd.htm#p15">olds</a>][<a href="../../../dhamma-vinaya/mnl/mn/mn.019.upal.mnl.htm#p15">upal</a>]</span> Vitakka-vicārānaṃ vūpasamā||<br />
					ajjhattaṃ sampasādanaṃ cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p16">16</a>][<a href="../../../dhamma-vinaya/ati/mn/mn.019.than.ati.htm#p16">than</a>][<a href="../../../dhamma-vinaya/wp/mn/mn.019.ntbb.wp.htm#p16">ntbb</a>][<a href="../../../dhamma-vinaya/bd/mn/mn.019.olds.bd.htm#p16">olds</a>][<a href="../../../dhamma-vinaya/mnl/mn/mn.019.upal.mnl.htm#p16">upal</a>]</span> Pītiyā ca virāgā||<br />
					upekkhako ca vihāsiṃ||<br />
					sato ca sampajāno.|| ||</p>

					<p class="f4">Sukhañ ca kāyena paṭisaṃvedesiṃ.|| ||</p>

					<p class="f4">Yaṃ taṃ ariyā ācikkhanti:|| ||</p>

						<p class="f4 in2">'Upekkhako satimā sukha-vihārī' ti|| ||</p>

					<p class="f4">tatiyaṃ-jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p17">17</a>][<a href="../../../dhamma-vinaya/ati/mn/mn.019.than.ati.htm#p17">than</a>][<a href="../../../dhamma-vinaya/wp/mn/mn.019.ntbb.wp.htm#p17">ntbb</a>][<a href="../../../dhamma-vinaya/bd/mn/mn.019.olds.bd.htm#p17">olds</a>][<a href="../../../dhamma-vinaya/mnl/mn/mn.019.upal.mnl.htm#p17">upal</a>]</span> Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā||<br />
					sati-pārisuddhiṃ||<br />
					catutthaṃ-jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p18">18</a>][<a href="../../../dhamma-vinaya/ati/mn/mn.019.than.ati.htm#p18">than</a>][<a href="../../../dhamma-vinaya/wp/mn/mn.019.ntbb.wp.htm#p18">ntbb</a>][<a href="../../../dhamma-vinaya/bd/mn/mn.019.olds.bd.htm#p18">olds</a>][<a href="../../../dhamma-vinaya/mnl/mn/mn.019.upal.mnl.htm#p18">upal</a>]</span> So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte pubbe-nivāsānu-s-sati-ñāṇāya cittaṃ abhininnāmesiṃ.|| ||</p>

					<p class="f4">So aneka-vihitaṃ pubbe-nivāsaṃ anussarāmi.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,<br />
					dve pi jātiyo,<br />
					tisso pi jātiyo,<br />
					catasso pi jātiyo,<br />
					pañca pi jātiyo,<br />
					dasa pi jātiyo,<br />
					vīsatim pi jātiyo,<br />
					tiṃsam pi jātiyo,<br />
					cattārīsam pi jātiyo,<br />
					paññāsam pi jātiyo,<br />
					jāti-satam pi,<br />
					jāti-sahassam pi,<br />
					jāti-sata-sahassam pi,||<br />
					aneke pi saṃvaṭṭa kappe,<br />
					aneke pi vivaṭṭa kappe,<br />
					aneke pi saṃvaṭṭa-vivaṭṭa kappe|| ||</p>

					<p class="f4">"Amutrāsiṃ evaṃ-nāmo,<br />
					evaṃ gotto,<br />
					evaṃ vaṇṇo,<br />
					evam-āhāro,<br />
					evaṃ sukha-dukkha-paṭisaṃvedī,<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ.|| ||</p>

					<p class="f4">Tatrāpāsiṃ evaṃ-nāmo evaṃ gotto evaṃ vaṇṇo evam-āhāro evaṃ sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarāmi.|| ||</p>

					<p class="f4"><span class="f3">[<a id="p19">19</a>][<a href="../../../dhamma-vinaya/ati/mn/mn.019.than.ati.htm#p19">than</a>][<a href="../../../dhamma-vinaya/wp/mn/mn.019.ntbb.wp.htm#p19">ntbb</a>][<a href="../../../dhamma-vinaya/bd/mn/mn.019.olds.bd.htm#p19">olds</a>][<a href="../../../dhamma-vinaya/mnl/mn/mn.019.upal.mnl.htm#p19">upal</a>]</span> Ayaṃ kho me bhikkhave rattiyā paṭhame yāme paṭhamā vijjā adhigatā,<br />
					avijjā vihatā,<br />
					vijjā uppannā,<br />
					tamo vihato,<br />
					āloko uppanno,<br />
					yathā taṃ appamattassa ātāpino pahitattassa viharato.|| ||</p>

					<p class="f4"><span class="f3">[<a id="p20">20</a>][<a href="../../../dhamma-vinaya/ati/mn/mn.019.than.ati.htm#p20">than</a>][<a href="../../../dhamma-vinaya/wp/mn/mn.019.ntbb.wp.htm#p20">ntbb</a>][<a href="../../../dhamma-vinaya/bd/mn/mn.019.olds.bd.htm#p20">olds</a>][<a href="../../../dhamma-vinaya/mnl/mn/mn.019.upal.mnl.htm#p20">upal</a>]</span> So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte sattāṇaṃ cut'ūpapātañāṇāya cittaṃ abhininnāmesiṃ.|| ||</p>

					<p class="f4">So dibbena cakkhunā visuddhena atikkanta-mānusakena satte passāmi cavamāne uppajjamāne,<br />
					hīne paṇīte suvaṇṇe dubbaṇṇe sugate duggate,||<br />
					yathā-kamm'ūpage satte pajānāmi:-|| ||</p>

					<p class="f4">"Ime vata bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne uppajjamāne,<br />
					hīne paṇīte suvaṇṇe dubbaṇṇe suggate duggate,<br />
					yathā-kamm'ūpage satte pajānāmi.|| ||</p>

					<p class="f4"><span class="f3">[<a id="p21">21</a>][<a href="../../../dhamma-vinaya/ati/mn/mn.019.than.ati.htm#p21">than</a>][<a href="../../../dhamma-vinaya/wp/mn/mn.019.ntbb.wp.htm#p21">ntbb</a>][<a href="../../../dhamma-vinaya/bd/mn/mn.019.olds.bd.htm#p21">olds</a>][<a href="../../../dhamma-vinaya/mnl/mn/mn.019.upal.mnl.htm#p21">upal</a>]</span> Ayaṃ kho me bhikkhave rattiyā majjhime yāme dutiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4"><span class="f3">[<a id="p22">22</a>][<a href="../../../dhamma-vinaya/ati/mn/mn.019.than.ati.htm#p22">than</a>][<a href="../../../dhamma-vinaya/wp/mn/mn.019.ntbb.wp.htm#p22">ntbb</a>][<a href="../../../dhamma-vinaya/bd/mn/mn.019.olds.bd.htm#p22">olds</a>][<a href="../../../dhamma-vinaya/mnl/mn/mn.019.upal.mnl.htm#p22">upal</a>]</span> So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhininnāmesiṃ.|| ||</p>

					<p class="f4">So idaṃ dukkhan ti yathā-bhūtaṃ abbhaññāsiṃ.|| ||</p>

					<p class="f4">Ayaṃ dukkha-samudayo ti yathā-bhūtaṃ abbhaññāsiṃ.|| ||</p>

					<p class="f4">Ayaṃ dukkha-nirodho ti yathā-bhūtaṃ abbhaññāsiṃ.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ abbhaññāsiṃ.|| ||</p>

					<p class="f4">Ime āsavā ti yathā-bhūtaṃ abbhaññāsiṃ.|| ||</p>

					<p class="f4">Ayaṃ āsava-samudayo ti yathā-bhūtaṃ abbhaññāsiṃ.|| ||</p>

					<p class="f4">Ayaṃ āsava-nirodho ti yathā-bhūtaṃ abbhaññāsiṃ.|| ||</p>

					<p class="f4">Ayaṃ āsava-nirodh-agāminī paṭipadā ti yathā-bhūtaṃ abbhaññāsiṃ.|| ||</p>

					<p class="f4"><span class="f3">[<a id="p23">23</a>][<a href="../../../dhamma-vinaya/ati/mn/mn.019.than.ati.htm#p23">than</a>][<a href="../../../dhamma-vinaya/wp/mn/mn.019.ntbb.wp.htm#p23">ntbb</a>][<a href="../../../dhamma-vinaya/bd/mn/mn.019.olds.bd.htm#p23">olds</a>][<a href="../../../dhamma-vinaya/mnl/mn/mn.019.upal.mnl.htm#p23">upal</a>]</span> Tassa me evaṃ jānato evaṃ passato kām'āsavā pi cittaṃ vimuccittha.|| ||</p>

					<p class="f4">Bhavāsavā pi cittaṃ vimuccittha.|| ||</p>

					<p class="f4">Avijjāsavā pi cittaṃ vimuccittha.|| ||</p>

					<p class="f4">Vimuttasmiṃ vimuttam iti ñāṇaṃ ahosi.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā'||<br />
					ti abbhaññāsiṃ.|| ||</p>

					<p class="f4"><span class="f3">[<a id="p24">24</a>][<a href="../../../dhamma-vinaya/ati/mn/mn.019.than.ati.htm#p24">than</a>][<a href="../../../dhamma-vinaya/wp/mn/mn.019.ntbb.wp.htm#p24">ntbb</a>][<a href="../../../dhamma-vinaya/bd/mn/mn.019.olds.bd.htm#p24">olds</a>][<a href="../../../dhamma-vinaya/mnl/mn/mn.019.upal.mnl.htm#p24">upal</a>]</span> Ayaṃ kho me bhikkhave rattiyā pacchime yāme tatiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4"><span class="f3">[<a id="p25">25</a>][<a href="../../../dhamma-vinaya/ati/mn/mn.019.than.ati.htm#p25">than</a>][<a href="../../../dhamma-vinaya/wp/mn/mn.019.ntbb.wp.htm#p25">ntbb</a>][<a href="../../../dhamma-vinaya/bd/mn/mn.019.olds.bd.htm#p25">olds</a>][<a href="../../../dhamma-vinaya/mnl/mn/mn.019.upal.mnl.htm#p25">upal</a>]</span> seyyathā pi, bhikkhave,||<br />
					araññe pavane mahantaṃ ninnaṃ pallalaṃ,||<br />
					tam enaṃ mahā migasaṇgho upanissāya vihareyya.|| ||</p>

					<p class="f4">Tassa koci-d-eva puriso uppajjeyya anatthakāmo ahitakāmo ayoga-k-khemakāmo,||<br />
					so yvāssa Maggo khemo sovatthiko pītigamanīyo,||<br />
					taṃ Maggaṃ pidaheyya,||<br />
					vivareyya kummaggaṃ,||<br />
					odaheyya okacaraṃ,||<br />
					ṭhapeyya okacārikaṃ.|| ||</p>

					<p class="f4">- Evaṃ hi so bhikkhave mahā migasaṇgho aparena samayena anaya-vyasanaṃ tanuttaṃ āpajjeyya.|| ||</p>

					<p class="f4">Tass'eva kho pana bhikkhave mahato migaSaṇghassa koci-d-eva puriso uppajjeyya atthakāmo hitakāmo yoga-k-khemakāmo,||<br />
					so yvāssa Maggo khemo sovatthiko pītigamanīyo,||<br />
					taṃ Maggaṃ vivareyye,||<br />
					pidaheyya kummaggaṃ,||<br />
					ūhaneyya okacaraṃ,||<br />
					nāseyya okacārikaṃ.</p>

					<p class="f4">Evaṃ hi so bhikkhave mahā migasaṇgho aparena samayena vuḍḍhiṃ virūḷhiṃ vepullaṃ āpajjeyya.|| ||</p>

					<p class="f4"><span class="f3">[<a id="p26">26</a>][<a href="../../../dhamma-vinaya/ati/mn/mn.019.than.ati.htm#p26">than</a>][<a href="../../../dhamma-vinaya/wp/mn/mn.019.ntbb.wp.htm#p26">ntbb</a>][<a href="../../../dhamma-vinaya/bd/mn/mn.019.olds.bd.htm#p26">olds</a>][<a href="../../../dhamma-vinaya/mnl/mn/mn.019.upal.mnl.htm#p26">upal</a>]</span> Upamā kho me ayaṃ bhikkhave katā atthassa viññā- <a id="pg118"><span class="f2 g"><b>[118]</b></span></a> panāya.|| ||</p>

					<p class="f4">Ayañ c'ev'ettha attho:|| ||</p>

					<p class="f4">Mahantaṃ ninnaṃ pallalan ti kho bhikkhave kāmānam etaṃ adhivacanaṃ.|| ||</p>

					<p class="f4">Mahā migasaṇgho ti kho bhikkhave sattāṇam etaṃ adhivacanaṃ|| ||</p>

					<p class="f4">Puriso anatthakāmo ahitakāmo ayoga-k-khemakāmo ti kho bhikkhave Mārass'etaṃ pāpimato adhivacanaṃ.|| ||</p>

					<p class="f4">Kummaggo ti kho bhikkhave aṭṭhaṇgikass'etaṃ micchā-maggassa adhivacanaṃ.|| ||</p>

					<p class="f4">Seyyath'īdaṃ:|| ||</p>

					<p class="f4">Micchā-diṭṭhiyā||<br />
					micchā-saṇkappassa||<br />
					micchā-vācāya||<br />
					micchā-kammantassa||<br />
					micchā-ājīvassa||<br />
					micchā-vāyāmassa||<br />
					micchā-satiyā||<br />
					micchā-samādhissa.|| ||</p>

					<p class="f4">Okacaro ti kho bhikkhave nandi-rāgass'etaṃ adhivacanaṃ.|| ||</p>

					<p class="f4">Okacārikā ti kho bhikkhave avijjāy'etaṃ adhivacanaṃ.|| ||</p>

					<p class="f4">Puriso atthakāmo yoga-k-khemakāmo ti kho bhikkhave Tathāgatass'etaṃ adhivacanaṃ arahato Sammā Sambuddhassa.|| ||</p>

					<p class="f4">Khemo Maggo sovatthiko pītigamanīyoti kho bhikkhave Ariyass'etaṃ Aṭṭhaṇgikassa Maggassa adhivacanaṃ.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhiyā||<br />
					sammā-saṇkappassa||<br />
					sammā-vācāya||<br />
					sammā-kammantassa||<br />
					sammā-ājīvassa||<br />
					sammā-vāyāmassa||<br />
					sammā-satiyā||<br />
					sammā-samādhissa.|| ||</p>

					<p class="f4"><span class="f3">[<a id="p27">27</a>][<a href="../../../dhamma-vinaya/ati/mn/mn.019.than.ati.htm#p27">than</a>][<a href="../../../dhamma-vinaya/wp/mn/mn.019.ntbb.wp.htm#p27">ntbb</a>][<a href="../../../dhamma-vinaya/bd/mn/mn.019.olds.bd.htm#p27">olds</a>][<a href="../../../dhamma-vinaya/mnl/mn/mn.019.upal.mnl.htm#p27">upal</a>]</span> Iti kho bhikkhave vivaṭo mayā khemo Maggo sovatthiko pītigamanīyo,||<br />
					pihito kummaggo,||<br />
					ūhato okacaro,||<br />
					nāsitā okacārikā.|| ||</p>

					<p class="f4">Yaṃ bhikkhave Satthārā karaṇīyaṃ sāvakānaṃ hitesinā anukampa-kena anukampaṃ upādāya,||<br />
					kataṃ vo taṃ mayā.|| ||</p>

					<p class="f4">Etāni bhikkhave rukkha-mūlāni,||<br />
					etāni suññ-ā-gārāni.|| ||</p>

					<p class="f4">Jhāyatha bhikkhave,||<br />
					mā pamādattha,||<br />
					mā pacchā vippaṭi-sārino ahuvattha.|| ||</p>

					<p class="f4">Ayaṃ vo amhākaṃ anusāsanī" ti.|| ||</p>

					<p class="f4">Idam avoca Bhagavā atta-manā te bhikkhū Bhagavato bhāsitaṃ abhinandunti.|| ||</p>

					<p class="ctr">Dvedhā-Vitakka Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>