<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 18. The Buddha cuts off an argumentative questioner by telling him that in his teaching there is no arguing with anyone about anything and by this he is free. In repeating the insident to the bhikkhus he is questioned as to what this teaching is that argues with no one about anything. The Buddha explains in brief that it is by having no interest in the obsessions and perceptions that assail the mind. Then further the bhikkhus ask for a clarification of this of Maha Kaccana, who speaks of the obsessions and perceptions that arise from sense experience." />
<title>MN 18: Madhupindika Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p18">Sutta 18</a></h4>

					<h1>Madhupiṇḍika Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.018.chlm.sbb.htm#p1">chlm</a>][<a href="../../../dhamma-vinaya/pts/mn/mn.018.horn.pts.htm">pts</a>][<a href="../../../dhamma-vinaya/ati/mn/mn.018.than.ati.htm#p1">than</a>][<a href="../../../dhamma-vinaya/mnl/mn/mn.018.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaram ādāya Kapilavatthuɱ piṇḍāya pāvisi,||<br />
					Kapilavatthusmiɱ piṇḍāya caritvā pacchā-bhattaɱ piṇḍa-pāta-paṭikkanto yena Mahāvanaɱ ten'upasankami divā-vihārāya.|| ||</p>

					<p class="f4">Mahāvanaɱ ajjhoga-hetvā beluvalaṭṭhikāya mūle divā-vihāraɱ nisīdi.|| ||</p>

					<p class="f4">Daṇḍapāṇī pi kho Sakko jaŋghā-vihāraɱ anucaŋkama-māno anuvicara-māno yena Mahāvanaɱ ten'upasankami.|| ||</p>

					<p class="f4">Mahāvanaɱ ajjhoga-hetvā yena beluvalaṭṭhikā yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā daṇḍam-olubbha eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Daṇḍapāṇī Sakko Bhagavantaɱ etad avoca:|| ||</p>

					<p class="f4">"Kiɱ vādī samaṇo,||<br />
					kim akkhāyī" ti?|| ||</p>

					<p class="f4">"Yathāvādī kho āvuso sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya na kenaci loke viggayha tiṭṭhati,||<br />
					yathā ca pana kāmehi visaɱyuttaɱ viharantaɱ taɱ brāhmaṇaɱ akathaŋkathiɱ chinna-kukkuccaɱ bhav-ā-bhave vītataṇhaɱ saññā nānusenti.|| ||</p>

					<p class="f4">Evaɱ vādī kho ahaɱ āvuso evam akkhāyī" ti.|| ||</p>

					<p class="f4">Evaɱ vutte Daṇḍapāṇī Sakko sīsaɱ okam- <a id="pg109"><span class="f2 g"><b>[109]</b></span></a> petvā jivhaɱ nillāḷetvā tivisākhaɱ naḷāṭikaɱ naḷāṭe vuṭṭhāpetvā daṇḍam-olubbha pakkāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">2. Atha kho Bhagavā sāyaṇha-samayaɱ patisallāṇā vuṭṭhito yena Nigrodhārāmo ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Idh'āhaɱ bhikkhave pubbaṇha-samayaɱ nivāsetvā patta-cīvaraɱ ādāya Kapilavatthuɱ piṇḍāya pāvisiɱ.|| ||</p>

					<p class="f4">Kapilavatthusmiɱ piṇḍāya caritvā pacchā-bhattaɱ piṇḍa-pāta-paṭikkanto yena Mahāvanaɱ ten'upasankamiɱ divā-vihārāya.|| ||</p>

					<p class="f4">Mahāvanaɱ ajjhoga-hetvā beluvalaṭṭhikāya mūle divā-vihāraɱ nisīdiɱ.|| ||</p>

					<p class="f4">Daṇḍapāṇī pi kho bhikkhave Sakko jaŋghā-vihāraɱ anucaŋkama-māno anuvicara-māno yena Mahāvanaɱ ten'upasankami.|| ||</p>

					<p class="f4">Mahāvanaɱ ajjhoga-hetvā yena beluvalaṭṭhikā yen'āhaɱ ten'upasankami.|| ||</p>

					<p class="f4">Upasaŋkamitvā mama saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇiyaɱ vīti-sāretvā daṇḍam-olubbha eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho bhikkhave Daṇḍapāṇī Sakko maɱ etad avoca:|| ||</p>

					<p class="f4">"Kiɱ vādī samaṇo,||<br />
					kim akkhāyī" ti?|| ||</p>

					<p class="f4">3. Evaɱ vutte ahaɱ bhikkhave Daṇḍapāṇiɱ Sakkaɱ etad avocaɱ:|| ||</p>

					<p class="f4">"Yathāvādī kho āvuso sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya na kenaci loke viggayha tiṭṭhati,||<br />
					yathā ca pana kāmehi visaɱyuttaɱ viharantaɱ taɱ brāhmaṇaɱ akathaŋkathiɱ chinna-kukkuccaɱ bhav-ā-bhave vītataṇhaɱ saññā nānusenti.|| ||</p>

					<p class="f4">Evaɱ vādī kho ahaɱ āvuso evamkkhāyī" ti.|| ||</p>

					<p class="f4">Evaɱ vutte bhikkhave Daṇḍapāṇī Sakko sīsaɱ okampetvā jivhaɱ nillāḷetvā tivisākhaɱ naḷāṭikaɱ naḷāṭe vuṭṭhāpetvā daṇḍam-olubbha pakkāmī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Kiɱ vādī pana bhante Bhagavā sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya na kenaci loke viggayha tiṭṭhati?|| ||</p>

					<p class="f4">Kathañ ca pana bhante Bhagavantaɱ kāmehi visaɱyuttaɱ viharantaɱ taɱ brāhmaṇaɱ akathaŋkathiɱ chinna-kukkuccaɱ bhav-ā-bhave vītataṇhaɱ saññā nānusentī" ti?|| ||</p>

					<p class="f4">5. "Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto <a id="pg110"><span class="f2 g"><b>[110]</b></span></a> diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī" ti.|| ||</p>

					<p class="f4">Idam avoca Bhagavā,||<br />
					idaɱ vatvā Sugato uṭṭhāy'āsanā vihāraɱ pāvisi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">6. Atha kho tesaɱ bhikkhūnaɱ acira-pakkantassa Bhagavato etad ahosi:|| ||</p>

					<p class="f4">"Idaɱ kho no āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti.|| ||</p>

					<p class="f4">"Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyā" ti?|| ||</p>

					<p class="f4">7. Atha kho tesaɱ bhikkhūnaɱ etad ahosi:|| ||</p>

					<p class="f4">"Ayaɱ kho āyasmā Mahā Kaccāno||<br />
					Satthu c'eva saɱvaṇṇito sambhāvito ca viññūnaɱ sabrahma-cārīnaɱ.|| ||</p>

					<p class="f4">Pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Yan nūna mayaɱ yen'āyasmā Mahā Kaccāno ten'upasankameyyāma,||<br />
					upasankamitvā āyasmantaɱ Mahā Kaccānaɱ etam atthaɱ paṭipuccheyyāmā" ti.|| ||</p>

					<p class="ctr c">&#9632;</p>

					<p class="f4">8. Atha kho te bhikkhū yen'āyasmā Mahā Kaccāno ten'upasankamiɱsu.|| ||</p>

					<p class="f4">Upasaŋkamitvā āyasmatā Mahā Kaccānena saddhiɱ sammodiɱsu.|| ||</p>

					<p class="f4">Samamodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū āyasmantaɱ Mahā Kaccānaɱ etad avocuɱ:|| ||</p>

					<p class="f4">"Idaɱ kho no āvuso Kaccāna Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho.|| ||</p>

					<p class="f4">'Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti.|| ||</p>

					<p class="f4">Tesaɱ no āvuso Kaccāna amhākaɱ acira-pakkantassa Bhagavato etad ahosi:|| ||</p>

					<p class="f4">"Idaɱ kho no āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">"Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī" ti.|| ||</p>

					<p class="f4">ko nu kho imassa Bhagavatā saŋkhittena uddesassa uddiṭṭhassa vitthārena atthaɱ vibhajeyyā' ti?|| ||</p>

					<p class="f4">Tesaɱ no āvuso Kaccāna amhākaɱ etad ahosi:|| ||</p>

					<p class="f4">'Ayaɱ kho āyasmā Mahā Kaccāno Satthu c'eva saɱvaṇṇito sambhāvito ca viññūnaɱ sabrambhacārīnaɱ,||<br />
					<a id="pg111"><span class="f2 g"><b>[111]</b></span></a> pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Yan nūna mayaɱ yen'āyasmā Mahā Kaccāno ten'upasankameyyāma,||<br />
					upasankamitvā āyasmantaɱ Mahā Kaccānaɱ etam atthaɱ paṭipuccheyyāmā' ti.|| ||</p>

					<p class="f4">Vibhajatāyasmā Mahā Kaccāno" ti.|| ||</p>

					<p class="ctr c">&#9632;</p>

					<p class="f4">9. "Seyyathā pi āvuso puriso sāratthiko sāragavesī sārapariyesanaɱ cara-māno mahato rukkhassa tiṭṭhato sāravato ati-k-kamm'eva mūlaɱ ati-k-kamma khandhaɱ sākhāpalāse sāraɱ pariyesitabbaɱ maññeyya,||<br />
					evaɱ sampadam-idaɱ āyasmantānaɱ,||<br />
					Satthari sammukhībhūte taɱ Bhagavantaɱ atisitvā amhe etam atthaɱ paṭipucchitabbaɱ maññatha.|| ||</p>

					<p class="f4">So h'āvuso Bhagavā jānaɱ jānāti,||<br />
					passaɱ passati,||<br />
					cakkhubhūto||<br />
					ñāṇabhūto||<br />
					dhammabhūto||<br />
					brahmabhūto,||<br />
					vattā pavattā,||<br />
					atthassa ninnetā amatassa dātā,||<br />
					dhammassāmi,||<br />
					Tathāgato.|| ||</p>

					<p class="f4">So c'eva pan'etassa kālo ahosi yaɱ Bhagavantaɱ yeva etam atthaɱ paṭipuccheyyātha.|| ||</p>

					<p class="f4">Yathā no Bhagavā vyākareyya,||<br />
					tathā naɱ dhāreyyāthā" ti.|| ||</p>

					<p class="ctr c">&#9632;</p>

					<p class="f4">10. "Addh'āvuso Kaccāna Bhagavā jānaɱ jānāti,||<br />
					passaɱ passati,||<br />
					cakkhubhūto||<br />
					ñāṇabhūto||<br />
					dhammabhūto||<br />
					brahmabhūto,||<br />
					vattā pavattā,||<br />
					atthassa ninnetā amatassa dātā,||<br />
					dhammassāmi,||<br />
					Tathāgato.|| ||</p>

					<p class="f4">So c'eva pan'etassa kālo ahosi yaɱ Bhagavantaɱ yeva etam atthaɱ paṭipuccheyyāma.|| ||</p>

					<p class="f4">Yathā no Bhagavā vyākareyya,||<br />
					tathā naɱ dhāreyyāma.|| ||</p>

					<p class="f4">Api c'āyasmā Mahā Kaccāno Satthu c'eva saɱvaṇṇito sambhāvito ca viññūnaɱ sabrahma-cārīnaɱ,||<br />
					pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Vibhajat'āyasmā Mahā Kaccāno agarukatvā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">11. "Tena h'āvuso suṇātha,||<br />
					sādhukaɱ manasi karotha,||<br />
					bhāsisasāmī" ti.|| ||</p>

					<p class="f4">"Evam āvuso" ti kho te bhikkhū āyasmato Mahā Kaccānassa paccassosuɱ||<br />
					āyasmā Mahā Kaccāno etad avoca:|| ||</p>

					<p class="f4">"Yaɱ kho no āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho"|| ||</p>

					<p class="f4">'Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti,|| ||</p>

					<p class="f4">imassa kho ahaɱ āvuso Bhagavatā saŋkhittena uddesassa uddiṭṭhassa vitthārena atthaɱ avibhattassa evaɱ vitthārena atthaɱ ājānāmi:|| ||</p>

					<p class="f4">12. Cakkhuñ c'āvuso paṭicca rūpe ca uppajjati cakkhu-viññāṇaɱ,||<br />
					tiṇṇaɱ saŋgati phasso,||<br />
					phassa-paccayā vedanā,||<br />
					yaɱ vedeti taɱ <a id="pg112"><span class="f2 g"><b>[112]</b></span></a> sañjānāti,||<br />
					yaɱ sañjānāti taɱ vitakketi||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ papañca-saññā-saŋkhā samud'ācaranti atīt-ā-nāgata-paccuppannesu cakkhu-viññeyyesu rūpesu.|| ||</p>

					<p class="ctr c">&#9632;</p>

					<p class="f4">Sotañ c'āvuso paṭicca sadde ca uppajjati sota-viññāṇaɱ,||<br />
					tiṇṇaɱ saŋgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ papañca-saññā-saŋkhā samud'ācaranti atīt-ā-nāgata-paccuppannesu sota-viññeyyesu saddesu.|| ||</p>

					<p class="ctr c">&#9632;</p>

					<p class="f4">Ghānañ c'āvuso paṭicca gandhe ca uppajjati ghāna-viññāṇaɱ,||<br />
					tiṇṇaɱ saŋgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ papañca-saññā-saŋkhā samud'ācaranti atīt-ā-nāgata-paccuppannesu ghāna-viññeyyesu gandhesu.|| ||</p>

					<p class="ctr c">&#9632;</p>

					<p class="f4">Jivhañ c'āvuso paṭicca rase ca uppajjati jivhā-viññāṇaɱ,||<br />
					tiṇṇaɱ saŋgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ papañca-saññā-saŋkhā samud'ācaranti atīt-ā-nāgata-paccuppannesu jivhā-viññeyyesu rasesu.|| ||</p>

					<p class="ctr c">&#9632;</p>

					<p class="f4">Kāyañ c'āvuso paṭicca phoṭṭhabbe ca uppajjati kāya-viññāṇaɱ,||<br />
					tiṇṇaɱ saŋgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ papañca-saññā-saŋkhā samud'ācaranti atīt-ā-nāgata-paccuppannesu kāya-viññeyyesu phoṭṭhabbesu.|| ||</p>

					<p class="ctr c">&#9632;</p>

					<p class="f4">Manañ c'āvuso paṭicca dhamme ca uppajjati mano-viññāṇaɱ,||<br />
					tiṇṇaɱ saŋgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yYaɱ papañceti tatonidānaɱ purisaɱ papañca-saññā-saŋkhā samud'ācaranti atīt-ā-nāgata-paccuppannesu mano-viññeyyesu dhammesu.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">13. 'So vat'āvuso cakkhusmiɱ sati||<br />
					rūpe sati||<br />
					cakkhu-viññāṇe sati||<br />
					phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Phassa-paññattiyā sati||<br />
					vedanāpaññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vedanāpaññattiyā sati||<br />
					saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Saññā-paññattiyā sati||<br />
					vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vitakka-paññattiyā sati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4">14. So vat'āvuso sotasmiɱ sati||<br />
					sadde sati||<br />
					sota-viññāṇe sati||<br />
					phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Phassa-paññattiyā sati||<br />
					vedanāpaññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vedanāpaññattiyā sati||<br />
					saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Saññā-paññattiyā sati||<br />
					vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vitakka-paññattiyā sati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso ghānasmiɱ sati||<br />
					gandhe sati||<br />
					ghāna-viññāṇe sati||<br />
					phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Phassa-paññattiyā sati||<br />
					vedanāpaññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vedanāpaññattiyā sati||<br />
					saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Saññā-paññattiyā sati||<br />
					vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vitakka-paññattiyā sati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso jivhāya sati||<br />
					rase sati||<br />
					jivhā-viññāṇe sati||<br />
					phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Phassa-paññattiyā sati||<br />
					vedanāpaññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vedanāpaññattiyā sati||<br />
					saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Saññā-paññattiyā sati||<br />
					vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vitakka-paññattiyā sati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso kāyasmiɱ sati||<br />
					phoṭṭhabbe sati||<br />
					kāya-viññāṇe sati||<br />
					phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Phassa-paññattiyā sati||<br />
					vedanāpaññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vedanāpaññattiyā sati||<br />
					saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Saññā-paññattiyā sati||<br />
					vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vitakka-paññattiyā sati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso manasmiɱ sati||<br />
					dhamme sati||<br />
					mano-viññāṇe sati||<br />
					phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Phassa-paññattiyā sati||<br />
					vedanāpaññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vedanāpaññattiyā sati||<br />
					saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Saññā-paññattiyā sati||<br />
					vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">'Vitakka-paññattiyā sati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">15. 'So vat'āvuso cakkhusmiɱ asati||<br />
					rūpe asati||<br />
					cakkhu-viññāṇe asati||<br />
					phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Phassa-paññattiyā asati||<br />
					vedanāpaññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Vedanāpaññattiyā asati||<br />
					saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Saññā-paññattiyā asati||<br />
					vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">'Vitakka-paññattiyā asati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">16. 'So vat'āvuso sotasmiɱ asati||<br />
					sadde asati||<br />
					sota-viññāṇe asati||<br />
					phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Phassa-paññattiyā asati||<br />
					vedanāpaññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Vedanāpaññattiyā asati||<br />
					saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Saññā-paññattiyā asati||<br />
					vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">'Vitakka-paññattiyā asati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso ghānasmiɱ asati||<br />
					gandhe asati||<br />
					ghāna-viññāṇe asati||<br />
					phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Phassa-paññattiyā asati||<br />
					vedanāpaññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Vedanāpaññattiyā asati||<br />
					saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Saññā-paññattiyā asati||<br />
					vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">'Vitakka-paññattiyā asati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso jivhāya asati||<br />
					rase asati||<br />
					jivhā-viññāṇe asati||<br />
					phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Phassa-paññattiyā asati||<br />
					vedanāpaññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Vedanāpaññattiyā asati||<br />
					saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Saññā-paññattiyā asati||<br />
					vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">'Vitakka-paññattiyā asati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso kāyasmiɱ asati||<br />
					phoṭṭhabbe asati||<br />
					kāya-viññāṇe asati||<br />
					phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Phassa-paññattiyā asati||<br />
					vedanāpaññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Vedanāpaññattiyā asati||<br />
					saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Saññā-paññattiyā asati||<br />
					vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">'Vitakka-paññattiyā asati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">'So vat'āvuso manasmiɱ asati||<br />
					dhamme asati||<br />
					mano-viññāṇe asati||<br />
					phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Phassa-paññattiyā asati||<br />
					vedanāpaññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Vedanāpaññattiyā asati||<br />
					saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Saññā-paññattiyā asati||<br />
					vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">'Vitakka-paññattiyā asati||<br />
					papañca-saññā-saŋkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">17. Yaɱ kho no āvuso Bhagavā saŋ- <a id="pg113"><span class="f2 g"><b>[113]</b></span></a> khittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti,|| ||</p>

					<p class="f4">imassa kho ahaɱ āvuso Bhagavatā saŋkhittena uddesassa uddiṭṭhassa vitthārena atthaɱ avibhattassa evaɱ vitthārena atthaɱ ājānāmi.|| ||</p>

					<p class="f4">Ākaŋkha-mānā ca pana tumhe āyasmanto Bhagavantaɱ yeva upasankamitvā etam atthaɱ paṭipuccheyyātha.|| ||</p>

					<p class="f4">Yathā no Bhagavā vyākaroti tathā naɱ dhāreyyāthā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

  					<p class="f4">18. Atha kho te bhikkhū āyasmato Mahā Kaccānassa bhāsitaɱ abhinan'ditvā anumo-ditvā uṭṭhāy'āsanā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">19. "Yaɱ kho no bhante Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">Idaɱ kho no āvuso bhante Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti.|| ||</p>

					<p class="f4">Tesaɱ no bhante amhākaɱ acira-pakkantassa Bhagavato etad ahosi:|| ||</p>

					<p class="f4">"Idaɱ kho no āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saŋkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭighā'nusayānaɱ,||<br />
					es'ev'anto diṭṭhā'nusayānaɱ,||<br />
					es'ev'anto vicikicchā'nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijjā'nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti.|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyā" ti?|| ||</p>

					<p class="f4">"Tesaɱ no bhante amhākaɱ etad ahosi:|| ||</p>

					<p class="f4">'Ayaɱ kho āyasmā Mahā Kaccāno Satthu c'eva saɱvaṇṇito sambhāvito ca viññūnaɱ sabrahma-cārīnaɱ pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Yan nūna mayaɱ yen'āyasmā Mahā Kaccāno ten'upasankameyyāma,||<br />
					upasankamitvā āyasmantaɱ Mahā Kaccānaɱ etam atthaɱ paṭipuccheyyāmāti.|| ||</p>

					<p class="f4">21. Atha kho mayaɱ bhante yen'āyasmā Mahā Kaccāno ten'upasankamimha,||<br />
					upasankamitvā āyasmantaɱ <a id="pg114"><span class="f2 g"><b>[114]</b></span></a> Mahā Kaccānaɱ etam atthaɱ paṭipucchimha.|| ||</p>

					<p class="f4">Tesaɱ no bhante āyasmatā Mahā Kaccānena||<br />
					imehi ākārehi||<br />
					imehi padehi||<br />
					vyañjanehi attho vibhatto" ti.|| ||</p>

					<p class="f4">22. "Paṇḍito bhikkhave Mahā Kaccāno,||<br />
					mahā-pañño bhikkhave Mahā Kaccāno.|| ||</p>

					<p class="f4">Mañ'ce pi tumhe bhikkhave etam atthaɱ paṭipuccheyyātha,||<br />
					aham pi taɱ evam evaɱ vyākareyyaɱ,||<br />
					yathā taɱ Mahā Kaccānena vyākataɱ eso c'ev'etassa attho,||<br />
					evañ ca naɱ dhārethā" ti.|| ||</p>

					<p class="f4">23. Evaɱ vutte āyasmā Ānando Bhagavantaɱ etad avoca:|| ||</p>

					<p class="f4">Seyyathā pi bhante puriso jighacchādubbalyapareto madhupiṇḍikaɱ adhigaccheyya,||<br />
					so yato yato sāyeyya labhetha sāduɱ rasaɱ asecanakaɱ,||<br />
					evam eva kho bhante cetaso bhikkhu dabbajātiko yato yato imassa dhamma-pariyāyassa paññāya atthaɱ upaparikkheyya labheth'eva atta-manataɱ,||<br />
					labhetha cetaso pasādaɱ.|| ||</p>

					<p class="f4">Ko nāmo ayaɱ bhante dhamma-pariyāyo" ti?|| ||</p>

					<p class="f4">"Tasmā ti ha tvaɱ Ānanda,||<br />
					imaɱ dhamma-pariyā'yaɱ Madhupiṇḍikapariyāyo t'eva naɱ dhārehī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaɱ abhinandīti.|| ||</p>

					<p class="f4 ctr">Madhupiṇḍikasuttaɱ aṭṭhamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>