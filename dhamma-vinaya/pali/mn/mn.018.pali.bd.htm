<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 18. The Buddha cuts off an argumentative questioner by telling him that in his teaching there is no arguing with anyone about anything and by this he is free. In repeating the insident to the bhikkhus he is questioned as to what this teaching is that argues with no one about anything. The Buddha explains in brief that it is by having no interest in the obsessions and perceptions that assail the mind. Then further the bhikkhus ask for a clarification of this of Maha Kaccana, who speaks of the obsessions and perceptions that arise from sense experience." />
<title>MN 18: Madhu-Piṇḍika Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p18">Sutta 18</a></h4>

					<h1>Madhu-Piṇḍika Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg108"><span class="f2 g"><b>[108]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.018.chlm.sbb.htm#p1">chlm</a>][<a href="../../../dhamma-vinaya/pts/mn/mn.018.horn.pts.htm">pts</a>][<a href="../../../dhamma-vinaya/ati/mn/mn.018.than.ati.htm#p1">than</a>][<a href="../../../dhamma-vinaya/mnl/mn/mn.018.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati||<br />
					Kapilavatthusmiɱ||<br />
					Nigrodhārāme.|| ||</p>

					<p class="f4"><span class="f3">[<a id="p2">2</a>]</span> Atha kho Bhagavā pubbaṇha-samayaɱ nivāsetvā||<br />
					patta-cīvaram ādāya||<br />
					Kapilavatthuɱ piṇḍāya pāvisi.|| ||</p>

					<p class="f4">Kapilavatthusmiɱ piṇḍāya caritvā||<br />
					pacchā-bhattaɱ piṇḍa-pāta-paṭikkanto||<br />
					yena Mahāvanaɱ ten'upasaṅkami||<br />
					divā-vihārāya.|| ||</p>

					<p class="f4">Mahāvanaɱ ajjhoga-hetvā||<br />
					beluva-laṭṭhikāya mūle||<br />
					divā-vihāraɱ nisīdi.|| ||</p>

					<p class="f4">Daṇḍapāṇī pi kho Sakko||<br />
					jaṅghā-vihāraɱ||<br />
					anucaṅkamamāno||<br />
					anuvicaramāno||<br />
					yena Mahāvanaɱ ten'upasaṅkami.|| ||</p>

					<p class="f4">Mahāvanaɱ ajjhoga-hetvā||<br />
					yena beluva-laṭṭhikā||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā||<br />
					daṇḍam-olubbha eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho||<br />
					Daṇḍapāṇī Sakko Bhagavantaɱ etad avoca:|| ||</p>

					<p class="f4">"Kiɱ vādī samaṇo,||<br />
					kim akkhāyī" ti?|| ||</p>

					<p class="f4">"Yathā-vādī kho āvuso||<br />
					sa-devake loke||<br />
					sa-Mārake||<br />
					sa-brahmake,||<br />
					sa-s-samaṇa-brāhmaṇiyā pajāya||<br />
					sa-deva-manussāya||<br />
					na kenaci loke viggayha tiṭṭhati,||<br />
					yathā ca pana kāmehi||<br />
					visaɱyuttaɱ||<br />
					viharantaɱ||<br />
					taɱ brāhmaṇaɱ akathaɱ-kathiɱ||<br />
					chinna-kukkuccaɱ||<br />
					bhav-ā-bhave||<br />
					vīta-taṇhaɱ saññā nānusenti.|| ||</p>

					<p class="f4">Evaɱ vādī kho ahaɱ āvuso||<br />
					evam akkhāyī" ti.|| ||</p>

					<p class="f4">Evaɱ vutte Daṇḍapāṇī Sakko||<br />
					sīsaɱ okam- <a id="pg109"><span class="f2 g"><b>[109]</b></span></a> petvā||<br />
					jivhaɱ nillāḷetvā||<br />
					tivisākhaɱ nalāṭikaɱ nalāṭe||<br />
					vuṭṭhāpetvā daṇḍam-olubbha pakkāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p3">3</a>]</span> Atha kho Bhagavā sāyaṇha-samayaɱ||<br />
					patisallāṇā vuṭṭhito||<br />
					yena Nigrodhārāmo ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Idh'āhaɱ bhikkhave pubbaṇha-samayaɱ nivāsetvā||<br />
					patta-cīvaraɱ ādāya||<br />
					Kapilavatthuɱ piṇḍāya pāvisiɱ.|| ||</p>

					<p class="f4">Kapilavatthusmiɱ piṇḍāya caritvā||<br />
					pacchā-bhattaɱ piṇḍa-pāta-paṭikkanto||<br />
					yena Mahāvanaɱ ten'upasaṅkamiɱ||<br />
					divā-vihārāya.|| ||</p>

					<p class="f4">Mahāvanaɱ ajjhoga-hetvā||<br />
					beluva-laṭṭhikāya mūle||<br />
					divā-vihāraɱ nisīdiɱ.|| ||</p>

					<p class="f4">Daṇḍapāṇī pi kho bhikkhave Sakko||<br />
					jaṅghā-vihāraɱ||<br />
					anucaṅkamamāno||<br />
					anuvicaramāno||<br />
					yena Mahāvanaɱ ten'upasaṅkami.|| ||</p>

					<p class="f4">Mahāvanaɱ ajjhoga-hetvā||<br />
					yena beluva-laṭṭhikā||<br />
					yenāhaɱ ten'upasaṅkami.|| ||</p>

					<p class="f4">Upasaṅkamitvā mama saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇiyaɱ vīti-sāretvā||<br />
					daṇḍam-olubbha eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho bhikkhave||<br />
					Daṇḍapāṇī Sakko maɱ etad avoca:|| ||</p>

					<p class="f4">"Kiɱ vādī samaṇo,||<br />
					kim akkhāyī" ti?|| ||</p>

					<p class="f4">Evaɱ vutte ahaɱ bhikkhave||<br />
					Daṇḍapāṇiɱ Sakkaɱ etad avocaɱ:|| ||</p>

					<p class="f4">"Yathā-vādī kho āvuso||<br />
					sa-devake loke||<br />
					sa-Mārake||<br />
					sa-brahmake,||<br />
					sa-s-samaṇa-brāhmaṇiyā pajāya||<br />
					sadeva-manussāya||<br />
					na kenaci loke viggayha tiṭṭhati,||<br />
					yathā ca pana kāmehi||<br />
					visaɱyuttaɱ||<br />
					viharantaɱ||<br />
					taɱ brāhmaṇaɱ akathaɱ-kathiɱ||<br />
					chinna-kukkuccaɱ||<br />
					bhav-ā-bhave||<br />
					vīta-taṇhaɱ saññā nānusenti.|| ||</p>

					<p class="f4">Evaɱ vādī kho ahaɱ āvuso||<br />
					evam akkhāyī" ti.|| ||</p>

					<p class="f4">Evaɱ vutte bhikkhave||<br />
					Daṇḍapāṇī Sakko sīsaɱ okampetvā||<br />
					jivhaɱ nillāḷetvā||<br />
					tivisākhaɱ nalāṭikaɱ nalāṭe||<br />
					vuṭṭhāpetvā daṇḍam-olubbha pakkāmī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p4">4</a>]</span> Evaɱ vutte aññataro bhikkhu||<br />
					Bhagavantaɱ etad avoca:|| ||</p>

					<p class="f4">"Kiɱ vādī pana bhante Bhagavā||<br />
					sa-devake loke||<br />
					sa-Mārake||<br />
					sa-brahmake,||<br />
					sa-s-samaṇa-brāhmaṇiyā pajāya||<br />
					sadeva-manussāya||<br />
					na kenaci loke viggayha tiṭṭhati?|| ||</p>

					<p class="f4">Kathañ ca pana bhante Bhagavantaɱ kāmehi||<br />
					visaɱyuttaɱ||<br />
					viharantaɱ||<br />
					taɱ brāhmaṇaɱ akathaɱ-kathiɱ||<br />
					chinna-kukkuccaɱ||<br />
					bhav-ā-bhave||<br />
					vīta-taṇhaɱ saññā nānusentī" ti?|| ||</p>

					<p class="f4"><span class="f3">[<a id="p5">5</a>]</span> "Yato nidānaɱ bhikkhu||<br />
					purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ||<br />
					abhivaditabbaɱ||<br />
					ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto <a id="pg110"><span class="f2 g"><b>[110]</b></span></a> diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ.|| ||</p>

					<p class="f4">Etth'ete pāpakā akusalā dhammā||<br />
					aparisesā nirujjhantī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato||<br />
					uṭṭhāy'āsanā vihāraɱ pāvisi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p6">6</a>]</span> Atha kho tesaɱ bhikkhūnaɱ acira-pakkantassa Bhagavato etad ahosi:|| ||</p>

					<p class="f4">"Idaɱ kho no āvuso Bhagavā||<br />
					saṅkhittena uddesaɱ uddisitvā||<br />
					vitthārena atthaɱ avibhajitvā||<br />
					uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu||<br />
					purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ||<br />
					abhivaditabbaɱ||<br />
					ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ.|| ||</p>

					<p class="f4">Etth'ete pāpakā akusalā dhammā||<br />
					aparisesā nirujjhantī' ti.|| ||</p>

					<p class="f4">"Ko nu kho imassa Bhagavatā||<br />
					saṅkhittena uddesassa uddiṭṭhassa||<br />
					vitthārena atthaɱ avibhattassa||<br />
					vitthārena atthaɱ vibhajeyyā" ti?|| ||</p>

					<p class="f4"><span class="f3">[<a id="p7">7</a>]</span> Atha kho tesaɱ bhikkhūnaɱ etad ahosi:|| ||</p>

					<p class="f4">"Ayaɱ kho āyasmā Mahā Kaccāno||<br />
					Satthu c'eva saɱvaṇṇito||<br />
					sambhāvito ca viññūnaɱ sabrahma-cārīnaɱ.|| ||</p>

					<p class="f4">Pahoti c'āyasmā Mahā Kaccāno||<br />
					imassa Bhagavatā saṅkhittena uddesassa uddiṭṭhassa||<br />
					vitthārena atthaɱ avibhattassa||<br />
					vitthārena atthaɱ vibhajituɱ.|| ||</p>

					<p class="f4">Yan nūna mayaɱ yen'āyasmā Mahā Kaccāno ten'upasaṅkameyyāma,||<br />
					upasaṅkamitvā āyasmantaɱ Mahā Kaccānaɱ||<br />
					etam atthaɱ paṭipuccheyyāmā" ti?|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Atha kho te bhikkhū yen'āyasmā Mahā Kaccāno ten'upasaṅkamiɱsu.|| ||</p>

					<p class="f4">Upasaṅkamitvā āyasmatā Mahā Kaccānena saddhiɱ sammodiɱsu.|| ||</p>

					<p class="f4">Samamodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū āyasmantaɱ Mahā Kaccānaɱ etad avocuɱ:|| ||</p>

					<p class="f4">"Idaɱ kho no āvuso Kaccāna Bhagavā||<br />
					saṅkhittena uddesaɱ uddisitvā||<br />
					vitthārena atthaɱ avibhajitvā||<br />
					uṭṭhāy'āsanā vihāraɱ paviṭṭho.|| ||</p>

					<p class="f4">'Yato nidānaɱ bhikkhu||<br />
					purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ||<br />
					abhivaditabbaɱ||<br />
					ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ.|| ||</p>

					<p class="f4">Etth'ete pāpakā akusalā dhammā||<br />
					aparisesā nirujjhantī' ti.|| ||</p>

					<p class="f4">Tesaɱ no āvuso Kaccāna amhākaɱ acira-pakkantassa Bhagavato etad ahosi:|| ||</p>

					<p class="f4">'Idaɱ kho no āvuso Bhagavā||<br />
					saṅkhittena uddesaɱ uddisitvā||<br />
					vitthārena atthaɱ avibhajitvā||<br />
					uṭṭhāy'āsanā vihāraɱ paviṭṭho:|| ||</p>

					<p class="f4">"Yato nidānaɱ bhikkhu||<br />
					purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ||<br />
					abhivaditabbaɱ||<br />
					ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ.|| ||</p>

					<p class="f4">Etth'ete pāpakā akusalā dhammā||<br />
					aparisesā nirujjhantī' ti.|| ||</p>

					<p class="f4">Ko nu kho imassa Bhagavatā||<br />
					saṅkhittena uddesassa uddiṭṭhassa||<br />
					vitthārena atthaɱ vibhajeyyā' ti?|| ||</p>

					<p class="f4">Tesaɱ no āvuso Kaccāna amhākaɱ etad ahosi:|| ||</p>

					<p class="f4">'Ayaɱ kho āyasmā Mahā Kaccāno Satthu c'eva saɱvaṇṇito||<br />
					sambhāvito ca viññūnaɱ sabrambhacārīnaɱ,||<br />
					<a id="pg111"><span class="f2 g"><b>[111]</b></span></a> pahoti c'āyasmā Mahā Kaccāno imassa Bhagavatā||<br />
					saṅkhittena uddesassa uddiṭṭhassa||<br />
					vitthārena atthaɱ avibhattassa||<br />
					vitthārena atthaɱ vibhajituɱ.|| ||</p>

					<p class="f4">Yan nūna mayaɱ yen'āyasmā Mahā Kaccāno ten'upasaṅkameyyāma,||<br />
					upasaṅkamitvā āyasmantaɱ Mahā Kaccānaɱ etam atthaɱ paṭipuccheyyāmā' ti?|| ||</p>

					<p class="f4">Vibhajatāyasmā Mahā Kaccāno" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p9">9</a>]</span> "Seyyathā pi āvuso puriso sāratthiko||<br />
					sāragavesī||<br />
					sārapariyesanaɱ||<br />
					caramāno mahato rukkhassa tiṭṭhato||<br />
					sāravato ati-k-kamm'eva||<br />
					mūlaɱ ati-k-kamma||<br />
					khandhaɱ sākhāpalāse sāraɱ pariyesitabbaɱ maññeyya,||<br />
					evaɱ sampadam-idaɱ āyasmantānaɱ,||<br />
					Satthari sammukhī-bhūte||<br />
					taɱ Bhagavantaɱ atisitvā amhe||<br />
					etam atthaɱ paṭipucchitabbaɱ maññatha.|| ||</p>

					<p class="f4">So h'āvuso Bhagavā jānaɱ jānāti,||<br />
					passaɱ passati,||<br />
					cakkhu-bhūto||<br />
					ñāṇa-bhūto||<br />
					dhamma-bhūto||<br />
					brahma-bhūto,||<br />
					vattā pavattā,||<br />
					atthassa ninnetā amatassa dātā,||<br />
					dhammassāmi,||<br />
					Tathāgato.|| ||</p>

					<p class="f4">So c'eva pan'etassa kālo ahosi yaɱ Bhagavantaɱ yeva etam atthaɱ paṭipuccheyyātha.|| ||</p>

					<p class="f4">Yathā no Bhagavā vyākareyya,||<br />
					tathā naɱ dhāreyyāthā" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> "Addh'āvuso Kaccāna Bhagavā jānaɱ jānāti,||<br />
					passaɱ passati,||<br />
					cakkhu-bhūto||<br />
					ñāṇa-bhūto||<br />
					dhamma-bhūto||<br />
					brahma-bhūto,||<br />
					vattā pavattā,||<br />
					atthassa ninnetā amatassa dātā,||<br />
					dhammassāmi,||<br />
					Tathāgato.|| ||</p>

					<p class="f4">So c'eva pan'etassa kālo ahosi yaɱ Bhagavantaɱ yeva etam atthaɱ paṭipuccheyyāma.|| ||</p>

					<p class="f4">Yathā no Bhagavā vyākareyya,||<br />
					tathā naɱ dhāreyyāma.|| ||</p>

					<p class="f4">Api c'āyasmā Mahā Kaccāno Satthu c'eva saɱvaṇṇito sambhāvito ca viññūnaɱ sabrahma-cārīnaɱ,||<br />
					pahoti c'āyasmā Mahā Kaccāno imassa Bhagavatā||<br />
					saṅkhittena uddesassa uddiṭṭhassa||<br />
					vitthārena atthaɱ avibhattassa||<br />
					vitthārena atthaɱ vibhajituɱ.|| ||</p>

					<p class="f4">Vibhajat'āyasmā Mahā Kaccāno agarukatvā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p11">11</a>]</span> "Tena h'āvuso suṇātha,||<br />
					sādhukaɱ manasi karotha,||<br />
					bhāsisasāmī" ti.|| ||</p>

					<p class="f4">"Evam āvuso" ti kho te bhikkhū āyasmato Mahā Kaccānassa paccassosuɱ||<br />
					āyasmā Mahā Kaccāno etad avoca:|| ||</p>

					<p class="f4">"Yaɱ kho no āvuso Bhagavā||<br />
					saṅkhittena uddesaɱ uddisitvā||<br />
					vitthārena atthaɱ avibhajitvā||<br />
					uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti,|| ||</p>

					<p class="f4">imassa kho ahaɱ āvuso Bhagavatā||<br />
					saṅkhittena uddesassa uddiṭṭhassa||<br />
					vitthārena atthaɱ avibhattassa||<br />
					evaɱ vitthārena atthaɱ ājānāmi:|| ||</p>

					<p class="f4"><span class="f3">[<a id="p12">12</a>]</span> <span class="f2"><i>[1]</i></span> Cakkhuñ c'āvuso paṭicca rūpe ca uppajjati cakkhu-viññāṇaɱ,||<br />
					tiṇṇaɱ saṅgati phasso,||<br />
					phassa-paccayā vedanā,||<br />
					yaɱ vedeti taɱ <a id="pg112"><span class="f2 g"><b>[112]</b></span></a> sañjānāti,||<br />
					yaɱ sañjānāti taɱ vitakketi||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ||<br />
					papañca-saññā-saṅkhā samud'ācaranti||<br />
					atīt-ā-nāgata-pacc'uppannesu||<br />
					cakkhu-viññeyyesu rūpesu.|| ||</p>

					<p class="ctr c">&#9632;</p>

					<p class="f4"> <span class="f2"><i>[2]</i></span> Sotañ c'āvuso paṭicca sadde ca uppajjati sota-viññāṇaɱ,||<br />
					tiṇṇaɱ saṅgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ||<br />
					papañca-saññā-saṅkhā samud'ācaranti||<br />
					atīt-ā-nāgata-pacc'uppannesu||<br />
					sota-viññeyyesu saddesu.|| ||</p>

					<p class="ctr c">&#9632;</p>

					<p class="f4"> <span class="f2"><i>[3]</i></span> Ghānañ c'āvuso paṭicca gandhe ca uppajjati ghāna-viññāṇaɱ,||<br />
					tiṇṇaɱ saṅgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ||<br />
					papañca-saññā-saṅkhā samud'ācaranti||<br />
					atīt-ā-nāgata-pacc'uppannesu||<br />
					ghāna-viññeyyesu gandhesu.|| ||</p>

					<p class="ctr c">&#9632;</p>

					<p class="f4"> <span class="f2"><i>[4]</i></span> Jivhañ c'āvuso paṭicca rase ca uppajjati jivhā-viññāṇaɱ,||<br />
					tiṇṇaɱ saṅgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ||<br />
					papañca-saññā-saṅkhā samud'ācaranti||<br />
					atīt-ā-nāgata-pacc'uppannesu||<br />
					jivhā-viññeyyesu rasesu.|| ||</p>

					<p class="ctr c">&#9632;</p>

					<p class="f4"> <span class="f2"><i>[5]</i></span> Kāyañ c'āvuso paṭicca phoṭṭhabbe ca uppajjati kāya-viññāṇaɱ,||<br />
					tiṇṇaɱ saṅgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tato nidānaɱ purisaɱ||<br />
					papañca-saññā-saṅkhā samud'ācaranti||<br />
					atīt-ā-nāgata-pacc'uppannesu||<br />
					kāya-viññeyyesu phoṭṭhabbesu.|| ||</p>

					<p class="ctr c">&#9632;</p>

					<p class="f4"> <span class="f2"><i>[6]</i></span> Manañ c'āvuso paṭicca dhamme ca uppajjati mano-viññāṇaɱ,||<br />
					tiṇṇaɱ saṅgati phasso,||<br />
					phassa-paccayā vedanā,||<br />
					yaɱ vedeti taɱ sañjānāti,||<br />
					yaɱ sañjānāti taɱ vitakketi,||<br />
					yaɱ vitakketi taɱ papañceti,||<br />
					yaɱ papañceti tatonidānaɱ purisaɱ||<br />
					papañca-saññā-saṅkhā samud'ācaranti||<br />
					atīt-ā-nāgata-pacc'uppannesu||<br />
					mano-viññeyyesu dhammesu.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p13">13</a>]</span> <span class="f2"><i>[1]</i></span> So vat'āvuso cakkhusmiɱ sati||<br />
					rūpe sati||<br />
					cakkhu-viññāṇe sati||<br />
					'Phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Phassa-paññattiyā sati||<br />
					'Vedanā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vedanā-paññattiyā sati||<br />
					'Saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Saññā-paññattiyā sati||<br />
					'Vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vitakka-paññattiyā sati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> So vat'āvuso sotasmiɱ sati||<br />
					sadde sati||<br />
					sota-viññāṇe sati||<br />
					'Phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Phassa-paññattiyā sati||<br />
					'Vedanā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vedanā-paññattiyā sati||<br />
					'Saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Saññā-paññattiyā sati||<br />
					'Vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vitakka-paññattiyā sati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> So vat'āvuso ghānasmiɱ sati||<br />
					gandhe sati||<br />
					ghāna-viññāṇe sati||<br />
					'Phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Phassa-paññattiyā sati||<br />
					'Vedanā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vedanā-paññattiyā sati||<br />
					'Saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Saññā-paññattiyā sati||<br />
					'Vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vitakka-paññattiyā sati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> So vat'āvuso jivhāya sati||<br />
					rase sati||<br />
					jivhā-viññāṇe sati||<br />
					'Phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Phassa-paññattiyā sati||<br />
					'Vedanā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vedanā-paññattiyā sati||<br />
					'Saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Saññā-paññattiyā sati||<br />
					'Vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vitakka-paññattiyā sati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> So vat'āvuso kāyasmiɱ sati||<br />
					phoṭṭhabbe sati||<br />
					kāya-viññāṇe sati||<br />
					'Phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Phassa-paññattiyā sati||<br />
					'Vedanā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vedanā-paññattiyā sati||<br />
					'Saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Saññā-paññattiyā sati||<br />
					'Vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vitakka-paññattiyā sati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[6]</i></span> So vat'āvuso manasmiɱ sati||<br />
					dhamme sati||<br />
					mano-viññāṇe sati||<br />
					'Phassa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Phassa-paññattiyā sati||<br />
					'Vedanā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vedanā-paññattiyā sati||<br />
					'Saññā-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Saññā-paññattiyā sati||<br />
					'Vitakka-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p class="f4">Vitakka-paññattiyā sati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					ṭhānam etaɱ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p14">14</a>]</span> <span class="f2"><i>[1]</i></span> So vat'āvuso cakkhusmiɱ asati||<br />
					rūpe asati||<br />
					cakkhu-viññāṇe asati||<br />
					'Phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Phassa-paññattiyā asati||<br />
					'Vedanā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Vedanā-paññattiyā asati||<br />
					'Saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Saññā-paññattiyā asati||<br />
					'Vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">Vitakka-paññattiyā asati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> So vat'āvuso sotasmiɱ asati||<br />
					sadde asati||<br />
					sota-viññāṇe asati||<br />
					'Phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Phassa-paññattiyā asati||<br />
					'Vedanā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Vedanā-paññattiyā asati||<br />
					'Saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Saññā-paññattiyā asati||<br />
					'Vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">Vitakka-paññattiyā asati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> So vat'āvuso ghānasmiɱ asati||<br />
					gandhe asati||<br />
					ghāna-viññāṇe asati||<br />
					'Phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Phassa-paññattiyā asati||<br />
					'Vedanā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Vedanā-paññattiyā asati||<br />
					'Saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Saññā-paññattiyā asati||<br />
					'Vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">Vitakka-paññattiyā asati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> So vat'āvuso jivhāya asati||<br />
					rase asati||<br />
					jivhā-viññāṇe asati||<br />
					'Phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Phassa-paññattiyā asati||<br />
					'Vedanā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Vedanā-paññattiyā asati||<br />
					'Saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Saññā-paññattiyā asati||<br />
					'Vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">Vitakka-paññattiyā asati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> So vat'āvuso kāyasmiɱ asati||<br />
					phoṭṭhabbe asati||<br />
					kāya-viññāṇe asati||<br />
					'Phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Phassa-paññattiyā asati||<br />
					'Vedanā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Vedanā-paññattiyā asati||<br />
					'Saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Saññā-paññattiyā asati||<br />
					'Vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">Vitakka-paññattiyā asati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4"><span class="f2"><i>[6]</i></span> So vat'āvuso manasmiɱ asati||<br />
					dhamme asati||<br />
					mano-viññāṇe asati||<br />
					'Phassa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Phassa-paññattiyā asati||<br />
					'Vedanā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Vedanā-paññattiyā asati||<br />
					'Saññā-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="f4">Saññā-paññattiyā asati||<br />
					'Vitakka-paññattiɱ paññā-pessatī' ti||<br />
					n'etaɱ ṭhānaɱ vijjati|| ||</p>

					<p class="f4">Vitakka-paññattiyā asati||<br />
					'Papañca-saññā-saṅkhā-samudā-caraṇa-paññattiɱ paññā-pessatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p15">15</a>]</span> Yaɱ kho no āvuso Bhagavā||<br />
					saṅ- <a id="pg113"><span class="f2 g"><b>[113]</b></span></a> khittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti,|| ||</p>

					<p class="f4">imassa kho ahaɱ āvuso Bhagavatā||<br />
					saṅkhittena uddesassa uddiṭṭhassa vitthārena atthaɱ avibhattassa||<br />
					evaɱ vitthārena atthaɱ ājānāmi.|| ||</p>

					<p class="f4">Ākaṅkha-mānā ca pana tumhe āyasmanto Bhagavantaɱ yeva upasaṅkamitvā||<br />
					etam atthaɱ paṭipuccheyyātha.|| ||</p>

					<p class="f4">Yathā no Bhagavā vyākaroti||<br />
					tathā naɱ dhāreyyāthā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

  					<p class="f4"><span class="f3">[<a id="p16">16</a>]</span> Atha kho te bhikkhū āyasmato Mahā Kaccānassa bhāsitaɱ||<br />
					abhinan'ditvā anumo-ditvā uṭṭhāy'āsanā||<br />
					yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4"><span class="f3">[<a id="p17">17</a>]</span> "Yaɱ kho no bhante Bhagavā saṅkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">Idaɱ kho no āvuso bhante Bhagavā saṅkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti.|| ||</p>

					<p class="f4">Tesaɱ no bhante amhākaɱ acira-pakkantassa Bhagavato etad ahosi:|| ||</p>

					<p class="f4">"Idaɱ kho no āvuso Bhagavā saṅkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">'Yato nidānaɱ bhikkhu purisaɱ papañca-saññā-saṅkhā samud'ācaranti,||<br />
					ettha ce n'atthi abhinanditabbaɱ abhivaditabbaɱ ajjhosetabbaɱ,||<br />
					es'ev'anto rāg-ā-nusayānaɱ,||<br />
					es'ev'anto paṭigh-ā-nusayānaɱ,||<br />
					es'ev'anto diṭṭh'ānusayānaɱ,||<br />
					es'ev'anto vicikicch-ā-nusayānaɱ,||<br />
					es'ev'anto mān-ā-nusayānaɱ,||<br />
					es'ev'anto bhava-rāg-ā-nusayānaɱ,||<br />
					es'ev'anto avijj-ā-nusayānaɱ,||<br />
					es'ev'anto daṇḍ'ādāna-Satth'ādāna-kalaha-viggaha-vivāda-tuvantuva-pesuñña-musā-vādānaɱ,||<br />
					etth'ete pāpakā akusalā dhammā aparisesā nirujjhantī' ti.|| ||</p>

					<p class="f4">Ko nu kho imassa Bhagavatā saṅkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyā" ti?|| ||</p>

					<p class="f4">"Tesaɱ no bhante amhākaɱ etad ahosi:|| ||</p>

					<p class="f4">'Ayaɱ kho āyasmā Mahā Kaccāno Satthu c'eva saɱvaṇṇito sambhāvito ca viññūnaɱ sabrahma-cārīnaɱ pahoti c'āyasmā Mahā Kaccāno imassa Bhagavatā saṅkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Yan nūna mayaɱ yen'āyasmā Mahā Kaccāno ten'upasaṅkameyyāma,||<br />
					upasaṅkamitvā āyasmantaɱ Mahā Kaccānaɱ etam atthaɱ paṭipuccheyyāmā' ti?|| ||</p>

					<p class="f4"><span class="f3">[<a id="p18">18</a>]</span> Atha kho mayaɱ bhante yen'āyasmā Mahā Kaccāno ten'upasaṅkamimha,||<br />
					upasaṅkamitvā āyasmantaɱ <a id="pg114"><span class="f2 g"><b>[114]</b></span></a> Mahā Kaccānaɱ etam atthaɱ paṭipucchimha.|| ||</p>

					<p class="f4">Tesaɱ no bhante āyasmatā Mahā Kaccānena||<br />
					imehi ākārehi||<br />
					imehi padehi||<br />
					vyañjanehi attho vibhatto" ti.|| ||</p>

					<p class="f4"><span class="f3">[<a id="p19">19</a>]</span> "Paṇḍito bhikkhave Mahā Kaccāno,||<br />
					mahā-pañño bhikkhave Mahā Kaccāno.|| ||</p>

					<p class="f4">Mañ'ce pi tumhe bhikkhave etam atthaɱ paṭipuccheyyātha,||<br />
					aham pi taɱ evam evaɱ vyākareyyaɱ,||<br />
					yathā taɱ Mahā Kaccānena vyākataɱ eso c'ev'etassa attho,||<br />
					evañ ca naɱ dhārethā" ti.|| ||</p>

					<p class="f4"><span class="f3">[<a id="p20">20</a>]</span> Evaɱ vutte āyasmā Ānando Bhagavantaɱ etad avoca:|| ||</p>

					<p class="f4">Seyyathā pi bhante puriso jigha-c-chā-du-b-balyapareto madhupiṇḍikaɱ adhigaccheyya,||<br />
					so yato yato sāyeyya labhetha sāduɱ rasaɱ asecanakaɱ,||<br />
					evam eva kho bhante cetaso bhikkhu dabbajātiko yato yato imassa dhamma-pariyāyassa paññāya atthaɱ upapari-k-kheyya labheth'eva atta-manataɱ,||<br />
					labhetha cetaso pasādaɱ.|| ||</p>

					<p class="f4">Ko nāmo ayaɱ bhante dhamma-pariyāyo" ti?|| ||</p>

					<p class="f4">"Tasmā'ti ha tvaɱ Ānanda,||<br />
					imaɱ dhamma-pariyā'yaɱ Madhupiṇḍikapariyāyo t'eva naɱ dhārehī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaɱ 'abhinandī' ti.|| ||</p>

					<p class="ctr">Madhu-Piṇḍika Suttaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>