<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 106. The Buddha elaborates a hierarchy of stages in the realization of Nibbāna with unshakability as the initial point of entry, that is, Streamwinning." />
<title>MN 106: Āneñja-Sappāya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p106">Sutta 106</a></h4>

					<h1>Āneñja-Sappāya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg261"><span class="f2 g"><b>[261]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.106.chlm.sbb.htm#p1">chlm</a>][<a href="../../../dhamma-vinaya/pts/mn/mn.106.horn.pts.htm#p1">pts</a>][<a href="../../../dhamma-vinaya/ati/mn/mn.106.than.ati.htm#p1">than</a>][<a href="../../../dhamma-vinaya/mnl/mn/mn.106.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kurūsu viharati||<br />
					Kammāsadammaṃ nāma Kurūnaṃ nigamo.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhu Bhagavato paccassosuṃ<br />
					Bhagavā etad avoca:|| ||</p>

					<p class="f4">Aniccā bhikkhave,||<br />
					kāmā tucchā mosadhammā.|| ||</p>

					<p class="f4">Māyākatame taṃ bhikkhave,||<br />
					bālalāpanaṃ.|| ||</p>

					<p class="f4">Ye ca diṭṭha-dhammikā kāmā,||<br />
					ye ca samparāyikā kāmā,||<br />
					yā ca diṭṭha-dhammikā <a id="pg262"><span class="f2 g"><b>[262]</b></span></a> kāma-saññā,||<br />
					yā ca samparāyikā kāma-saññā,||<br />
					ubhayam etaṃ māradheyyaṃ,||<br />
					mārassesavisayo,||<br />
					marassesanivāpo,||<br />
					mārassesagocaro.|| ||</p>

					<p class="f4">Etth'ete pāpakā akusalā mānasā abhijjhāpi vyāpādāpi sārambhāpi saṃvaṭṭanti.|| ||</p>

					<p class="f4">Teva ariya-sāvakassa idhamanusikkhato antarāyāya sambhavanti.|| ||</p>

					<p class="f4">Tatra, bhikkhave, ariya-sāvako iti paṭisañcikkhati: ye ca diṭṭha-dhammikā kāmā ye ca samparāyikā kāmā,||<br />
					yā ca diṭṭha-dhammikā kāma-saññā yā ca samparāyikā kāma-saññā,||<br />
					ubhayam etaṃ māradheyyaṃ.|| ||</p>

					<p class="f4">Mārassesavisayo,||<br />
					mārassesanivāpo,||<br />
					mārassesagocaro.|| ||</p>

					<p class="f4">Etth'ete pāpakā akusalā mānasā abhijjhāpi vyāpādāpi sārambhāpi saṃvaṭṭanti.|| ||</p>

					<p class="f4">Teva ariya-sāvakassa idhamanusikkhato antarāyāya sambhavanti.|| ||</p>

					<p class="f4">Yan'nūn-ā-haṃ vipulena mahaggatena cetasā vihareyyaṃ abhibhuyya lokaṃ adhiṭṭhāya manasā.|| ||</p>

					<p class="f4">Vipulena hi me mahaggatena cetasā viharato abhibhuyya lokaṃ adhiṭṭhāya manasā.|| ||</p>

					<p class="f4">Ye pāpakā akusalā manasā abhijjhāpi sārambhāpi,||<br />
					te na bhavissanti.|| ||</p>

					<p class="f4">Tesaṃ pahānā aparittañ ca me cittaṃ bhavissati,||<br />
					appamāṇaṃ subhāvitan' ti.|| ||</p>

					<p class="f4">Tassa evaṃ paṭipannassa tabbahulavihārino āyatane cittaṃ pasīdati.</p>

					<p class="f4">Sampasāde sati etarahi vā āneñjaṃ1 samāpajjati,||<br />
					paññāya vā adhimuccati.|| ||</p>

					<p class="f4">Kāyassa bhedā param maraṇā ṭhāname taṃ vijjati: yaṃ taṃ saṃvaṭṭa-nikaṃ viññāṇaṃ assa āneñjupagaṃ.|| ||</p>

					<p class="f4">Ayaṃ bhikkhave, paṭhamā āneñjasappāyā paṭipadā akkhāyati.|| ||</p>

					<p class="f4">Puna ca paraṃ bhikkhave,||<br />
					ariya-sāvako iti paṭisañcikkhati,||<br />
					ye ca diṭṭha-dhammikā kāmā ye ca samparāyikā kāmā,||<br />
					yā ca diṭṭha-dhammikā kāma-saññā yā ca samparāyikā kāma-saññā,||<br />
					yaṃ kiñci rūpaṃ1 cattāri ca mahā-bhūtāni catunnañca mahā-bhūtānaṃ rūpa'nti.|| ||</p>

					<p class="f4">Tassa evaṃ paṭipannassa tabbahulavihārino āyatane cittaṃ pasīdati.|| ||</p>

					<p class="f4">Sampasāde sati etarahi vā āneñjaṃ samāpajjati,||<br />
					paññāya vā adhimuccati.|| ||</p>

					<p class="f4">Kāyassa bhedā param maraṇā ṭhāname taṃ vijjati: yaṃ taṃ saṃvaṭṭa-nikaṃ viññāṇaṃ assa āneñjupagaṃ.|| ||</p>

					<p class="f4">Ayaṃ bhikkhave, dutiyā āneñjasappāyā paṭipadā akkhāyati.|| ||</p>

					<p class="f4"><a id="pg263"><span class="f2 g"><b>[263]</b></span></a> Puna ca paraṃ bhikkhave,||<br />
					ariya-sāvako iti paṭisañcikkhati,||<br />
					ye ca diṭṭha-dhammikā kāmā ye ca samparāyikā kāmā,||<br />
					yā ca diṭṭha-dhammikā kāma-saññā yā ca samparāyikā kāma-saññā,||<br />
					yeca diṭṭha-dhammikā rūpā,||<br />
					ye ca samparāyikā rūpā,||<br />
					yā ca diṭṭha-dhammikā rūpa-saññā yā ca samparāyikā rūpa-saññā ubhayam etaṃ aniccaṃ yad aniccaṃ taṃ nālaṃ abhinandituṃ,||<br />
					nālaṃ abhivadituṃ,||<br />
					nālaṃ ajjhositu'nti.|| ||</p>

					<p class="f4">Tassa evaṃ paṭipannassa tabbahulavihārino āyatane cittaṃ pasīdati.|| ||</p>

					<p class="f4">Sampasāde sati etarahi vā āneñjaṃ samāpajjati,||<br />
					paññāya vā adhimuccati.|| ||</p>

					<p class="f4">Kāyassa bhedā param maraṇā ṭhāname taṃ vijjati: yaṃ taṃ saṃvaṭṭa-nikaṃ viññāṇaṃ assa āneñjupagaṃ.|| ||</p>

					<p class="f4">Ayaṃ bhikkhave, tatiyā āneñjasappāyā paṭipadā akkhāyati.|| ||</p>

					<p class="f4">Puna ca paraṃ bhikkhave,||<br />
					ariya-sāvako iti paṭisañcikkhati.|| ||</p>

					<p class="f4">Ye ca diṭṭha-dhammikā kāmā ye ca samparāyikā kāmā,||<br />
					yā ca diṭṭha-dhammikā kāma-saññā yā ca samparāyikā kāma-saññā,||<br />
					ye ca diṭṭha-dhammikā rūpā ye ca samparāyikā rūpā,||<br />
					yā ca diṭṭha-dhammikā rūpa-saññā yā ca samparāyikā rūpa-saññā yā ca āneñjasaññā,||<br />
					sabbā saññā yatthetā aparisesā nirujjhanti.|| ||</p>

					<p class="f4">Etaṃ santaṃ etaṃ paṇītaṃ yad idaṃ Ākiñ caññ'āyatana'nti.|| ||</p>

					<p class="f4">Tassa evaṃ paṭipannassa tabbahulavihārino āyatane cittaṃ pasīdati.|| ||</p>

					<p class="f4">Sampasāde sati etarahi vā Ākiñcaññ'āyatanaṃ samāpajjati.|| ||</p>

					<p class="f4">Paññāya vā adhimuccati.|| ||</p>

					<p class="f4">Kāyassa bhedā param maraṇā ṭhāname taṃ vijjati: yaṃ taṃ saṃvaṭṭa-nikaṃ viññāṇaṃ assa Ākiñ caññ'āyatanūpagaṃ.|| ||</p>

					<p class="f4">Ayaṃ bhikkhave, paṭhamā Ākiñ caññ'āyatanasappāyā paṭipadā akkhāyati.|| ||</p>

					<p class="f4">Puna ca paraṃ bhikkhave,||<br />
					ariya-sāvako arañña-gato vā rukkha-mūla-gato vā suññ-ā-gāra-gato vā iti paṭisañcikkhati: suññamidaṃ attena vā attaniyena vā' ti.|| ||</p>

					<p class="f4">Tassa evaṃ paṭipannassa tabbahulavihārino āyatane cittaṃ pasīdati.|| ||</p>

					<p class="f4">Sampasāde sati etarahi vā Ākiñcaññ'āyatanaṃ samāpajjati.|| ||</p>

					<p class="f4">Paññāya vā adhimuccati.|| ||</p>

					<p class="f4">Kāyassa bhedā param maraṇā ṭhāname taṃ vijjati: yaṃ taṃ saṃvaṭṭa-nikaṃ viññāṇaṃ assa Ākiñ caññ'āyatanūpagaṃ.|| ||</p>

					<p class="f4">Ayaṃ bhikkhave, dutiyā Ākiñ caññ'āyatanasappāyā paṭipadā akkhāyati.|| ||</p>

					<p class="f4">Puna ca paraṃ bhikkhave,||<br />
					ariya-sāvako iti paṭisañcikkhati:||<br />
					n-ā-haṃ kvacani kassacī kiñ canattasmiṃ,||<br />
					na ca <a id="pg264"><span class="f2 g"><b>[264]</b></span></a> mama kvacani kismici kiñ canatatthi' ti||<br />
					tassa evaṃ paṭipannassa tabbahulavihārino āyatane cittaṃ pasīdati.|| ||</p>

					<p class="f4">Sampasāde sati etarahi vā Ākiñcaññ'āyatanaṃ samāpajjati.|| ||</p>

					<p class="f4">Paññāya vā adhimuccati.|| ||</p>

					<p class="f4">Kāyassa bhedā param maraṇā ṭhāname taṃ vijjati: yaṃ taṃ saṃvaṭṭa-nikaṃ viññāṇaṃ assa Ākiñ caññ'āyatanūpagaṃ.|| ||</p>

					<p class="f4">Ayaṃ bhikkhave, tatiyā Ākiñ caññ'āyatanasappāyā paṭipadā akkhāyati.|| ||</p>

					<p class="f4">Puna ca paraṃ bhikkhave,||<br />
					ariya-sāvako iti paṭisañcikkhati:||<br />
					ye ca diṭṭha-dhammikā kāmā ye ca samparāyikā kāmā,||<br />
					yā ca diṭṭha-dhammikā kāma-saññā yā ca samparāyikā kāma-saññā,||<br />
					ye ca diṭṭha-dhammikā rūpā ye ca samparāyikā rūpā,||<br />
					yā ca diṭṭha-dhammikā rūpa-saññā yā ca samparāyikā rūpa-saññā,||<br />
					yā ca āneñjasaññā,||<br />
					yā ca Ākiñ caññ'āyatanasaññā,||<br />
					sabbā saññā yatthetā aparisesā nirujjhanti.|| ||</p>

					<p class="f4">Etaṃ santaṃ etaṃ paṇītaṃ yad idaṃ N'eva-saññā-nā-saññ'āyatana'nti.|| ||</p>

					<p class="f4">Tassa evaṃ paṭipannassa tabbahulavihārino āyatane cittaṃ pasīdati.|| ||</p>

					<p class="f4">Sampasāde sati etarahi vā N'eva-saññā-nā-saññ'āyatanaṃ samāpajjati,||<br />
					paññāya vā adhimuccati.|| ||</p>

					<p class="f4">Kāyassa bhedā param maraṇā ṭhāname taṃ vijjati: yaṃ taṃ saṃvaṭṭa-nikaṃ viññāṇaṃ assa N'eva-saññā-nāsaññāyatanūpagaṃ,||<br />
					ayaṃ bhikkhave,||<br />
					N'eva-saññā-nā-saññ'āyatanasappāyā paṭipadā akkhāyatī ti.|| ||</p>

					<p class="f4">Evaṃ vutte āyasmā Ānando bhavantaṃ etad avoca: 'idha bhante.|| ||</p>

					<p class="f4">Bhikkhu evaṃ paṭipanno hoti,||<br />
					no c'assa,||<br />
					no ca me siyā na bhavissati,||<br />
					na me bhavissati.|| ||</p>

					<p class="f4">Yadatthi yaṃ bhūtaṃ taṃ pajāhāmī'ti evaṃ upekkhaṃ paṭilabhati.|| ||</p>

					<p class="f4">Parinibbāyeyya nu kho so bhante.|| ||</p>

					<p class="f4">Bhikkhu na vā parinibbāyeyyā' ti.|| ||</p>

					<p class="f4">Apetthekacco Ānanda, bhikkhu parinibbāyeyya,||<br />
					apetthekacco bhikkhu na parinibbāyeyyā' ti.|| ||</p>

					<p class="f4">Ko nu kho bhante, hetu,||<br />
					ko paccayo,||<br />
					yenapetthekacco bhikkhu parinibbāyeyya,||<br />
					apetthekacco bhikkhu na parinibbāyeyyāti.|| ||</p>

					<p class="f4">Idh'Ānanda bhikkhu evaṃ paṭipanno hoti:|| ||</p>

					<p class="f4">'No c'assa,||<br />
					no ca me siyā.|| ||</p>

					<p class="f4">Na bhavissati.|| ||</p>

					<p class="f4">Yadatthi <a id="pg265"><span class="f2 g"><b>[265]</b></span></a> yaṃ bhūtaṃ taṃ pajāhāmī' ti||<br />
					evaṃ upekkhaṃ paṭilabhati.|| ||</p>

					<p class="f4">So taṃ upekkhaṃ abhinandati,||<br />
					abhivadati,||<br />
					ajjhosāya tiṭṭhati.|| ||</p>

					<p class="f4">Tassa taṃ upekkhaṃ abhinandato abhivadato ajjhosāya tiṭṭhato taṃ nissitaṃ hoti viññāṇaṃ,||<br />
					tad'upādānaṃ saupādāno Ānanda,||<br />
					bhikkhu na parinibbāyatī' ti.|| ||</p>

					<p class="f4">'Kahampana so bhante,||<br />
					bhikkhu upādiyamāno upādiyatī' ti.|| ||</p>

					<p class="f4">N'eva-saññā-nā-saññ'āyatanaṃ ānandāti.|| ||</p>

					<p class="f4">Upādānaseṭṭhaṃ kira so bhante,||<br />
					bhikkhu upādiyamāno upādiyatī ti.|| ||</p>

					<p class="f4">Upādānaseṭṭhaṃ hi so Ānanda,||<br />
					bhikkhu upādiyamāno upādiyati.|| ||</p>

					<p class="f4">Upādānaseṭṭhaṃ h'etaṃ Ānanda,||<br />
					yad idaṃ N'eva-saññā-nā-saññ'āyatanaṃ.|| ||</p>

					<p class="f4">Idh'Ānanda bhikkhu evaṃ paṭipanno hoti: no c'assa,||<br />
					no ca me siyā.|| ||</p>

					<p class="f4">Na bhavissati.|| ||</p>

					<p class="f4">Na me bhavissati.|| ||</p>

					<p class="f4">Yadatthi yaṃ bhūtaṃ taṃ pajahāmī' ti.|| ||</p>

					<p class="f4">Evaṃ upekkhaṃ paṭilabhati.|| ||</p>

					<p class="f4">So taṃ upekkhaṃ n'ābhinandati,||<br />
					n'ābhivadati,||<br />
					nājjhosāya tiṭṭhati.|| ||</p>

					<p class="f4">Tassa taṃ upekkhaṃ anabhinandato anabhivadato anajjhosāya tiṭṭhato na taṃ nissitaṃ hoti viññāṇaṃ,||<br />
					na tad'upādānaṃ anupādāno Ānanda,||<br />
					bhikkhu parinibbāyatī ti.|| ||</p>

					<p class="f4">Acchariyaṃ bhante! Abbhutaṃ bhante! Nissāya nissāya kira no bhante,||<br />
					Bhagavatā oghassa nittharaṇā akkhātā.|| ||</p>

					<p class="f4">Katamo pana bhante,||<br />
					ariyo vimokkhoti|| ||</p>

					<p class="f4">Idh'Ānanda, ariya-sāvako bhikkhu itipaṭisañcikkhati:||<br />
					ye ca diṭṭha-dhammikā kāmā,||<br />
					ye ca samparāyikā kāmā,||<br />
					yā ca diṭṭha-dhammikā kāma-saññā,||<br />
					yā ca samparāyikā kāma-saññā,||<br />
					ye ca diṭṭha-dhammikā rūpā,||<br />
					ye ca samparāyikā rūpā,||<br />
					yā ca diṭṭha-dhammikā rūpa-saññā,||<br />
					yā ca samparāyikā rūpa-saññā,||<br />
					yā ca āneñjasaññā,||<br />
					yā ca Ākiñ caññ'āyatanasaññā,||<br />
					yā ca N'eva-saññā-nā-saññ'āyatanasaññā,||<br />
					esa sakkāyo,||<br />
					yāvatā sakkāyo,||<br />
					etaṃ amataṃ yad idaṃ anupādā cittassa vimokkho.|| ||</p>

					<p class="f4">Iti kho Ānanda,||<br />
					desitā mayā aneñjasappayā paṭipadā,||<br />
					desitā Ākiñ caññ'āyatanasappāyā paṭipadā,||<br />
					desitā N'eva-saññā-nā-saññ'āyatanasappāyā paṭipadā,||<br />
					desitā nissāya nissāya oghassa nittharaṇā,||<br />
					desito ariyo vimokkho.|| ||</p>

					<p class="f4">Yaṃ kho Ānanda, Satthārā karaṇīyaṃ sāvakānaṃ hitesinā anukampa-kena anukampaṃ upādāya.|| ||</p>

					<p class="f4"><a id="pg266"><span class="f2 g"><b>[266]</b></span></a> Kataṃ vo taṃ mayā.|| ||</p>

					<p class="f4">Etāni Ānanda,||<br />
					rukkha-mūlāni,||<br />
					etāni suññ-ā-gārāni,||<br />
					jhāyatha Ānanda,||<br />
					mā pamādattha,||<br />
					mā pacchā vippaṭi-sārino ahuvattha.|| ||</p>

					<p class="f4">Ayaṃ vo amhākaṃ anusāsanīti.|| ||</p>

					<p class="f4">Idam avoca Bhagavā,||<br />
					atta-mano āyasmā Ānando Bhagavato bhāsitaṃ 'abhinandī' ti.|| ||</p>

					<p class="ctr">Āneñja-Sappāya Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>