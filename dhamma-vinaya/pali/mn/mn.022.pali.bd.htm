<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 22. A wide-ranging very famous sutta that begins with a forceful teaching on the dangers of indulgence in sense pleasures. This sutta contains two famous similies: the similie of the snake illustrating how a wrong grasp of the Dhamma is like taking hold of a poisonous snake from the wrong end; and the simile of the raft illustrating how the Dhamma should be used to attain it's ends and then be let go. The sutta concludes with a thorough examination of the way 'not self' should be considered." />
<title>MN 22: Alagaddupama Sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					3. Tatiya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p22">Sutta 22</a></h4>

					<h1>Alagaddūpama Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.022.chlm.sbb.htm#p1">chlm</a>][<a href="../../../dhamma-vinaya/pts/mn/mn.022.horn.pts.htm#p1">pts</a>][<a href="../../../dhamma-vinaya/bps/mn/mn.022.nypo.bps.htm#p1">nypo</a>][<a href="../../../dhamma-vinaya/ati/mn/mn.022.than.ati.htm#p1">than</a>][<a href="../../../dhamma-vinaya/wp/mn/mn.022.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.022.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Ariṭṭhassa nāma bhikkhuno gaddhabādhi-pubbassa eva-rūpaɱ pāpakaɱ diṭṭhi-gataɱ uppannaɱ hoti:|| ||</p>

					<p class="f4">"Tathā'haɱ Bhagavatā dhammāɱ desitaɱ ājānāmi —||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā" ti.|| ||</p>

					<p class="f4">Assosuɱ kho sambahulā bhikkhū:|| ||</p>

					<p class="f4">Ariṭṭhassa kira nāma bhikkhuno gaddhabādhi-pubbassa eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">"Tathā'haɱ Bhagavatā dhammāɱ desitaɱ ājānāmi —||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā" ti.|| ||</p>

					<p class="f4">[<a id="p2">2</a>] Atha kho te bhikkhū yena Ariṭṭho bhikkhu gaddhabādhi-pubbo ten'upasankamiɱsu.|| ||</p>

					<p class="f4">Upasaŋkamitvā Ariṭṭhaɱ bhikkhuɱ gaddhabādhi-pubbaɱ etad avocuɱ:|| ||</p>

					<p class="f4">"Saccaɱ kira te āvuso Ariṭṭha eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">'Tathā'haɱ Bhagavatā dhammāɱ desitaɱ ājānāmi —||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyāti?'"|| ||</p>

					<p class="f4">[<a id="p3">3</a>] "Evaɱ byā kho ahaɱ āvuso Bhagavatā dhammaɱ desitaɱ ājānāmi -||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā" ti.|| ||</p>

					<p class="f4">[<a id="p4">4</a>] Atha kho te bhikkhū Ariṭṭhaɱ bhikkhuɱ gaddhabādhi-pubbaɱ etasmā pāpakā diṭṭhi-gatā vivecetukāmā||<br />
					sam'anuyuñjanti||<br />
					sam'anugāhanti||<br />
					sam'anubhāsanti:|| ||</p>

					<p class="f4">"Mā evaɱ āvuso Ariṭṭha avaca,||<br />
					mā evaɱ āvuso Ariṭṭha avaca.|| ||</p>

					<p class="f4">Mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ||<br />
					na hi Bhagavā evaɱ vadeyya.|| ||</p>

					<p class="f4">Anekapariyāyena h'āvuso Ariṭṭha antarāyikā dhammā vuttā Bhagavatā,||<br />
					alañ ca pana te paṭisevato antarāyāya.|| ||</p>

					<p class="f4">[<a id="p5">5</a>] Appassādā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaŋ-khal'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Maɱsapes'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukk'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aŋgārakās'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Supinak'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitak'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Rukkha-phal'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Asisūnūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūl'ūpamā kāmā vuttā Bhagavatā,||<br />
					bahūdukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasir'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo" ti.|| ||</p>

					<p class="f4">[<a id="p6">6</a>] Evam pi kho Ariṭṭho bhikkhu gaddhabādhi-pubbo tehi bhikkhūhi||<br />
					sam'anuyuñjiyamāno||<br />
					samanugāhiyamāno||<br />
					sam'anubhāsiyamāno||<br />
					tad'eva pāpakaɱ diṭṭhi-gataɱ thāmasā parāmassa abhinivissa voharati:|| ||</p>

					<p class="f4">Evaɱ byā kho ahaɱ āvuso Bhagavatā dhammaɱ desitaɱ ājānāmi -||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā" ti|| ||</p>

					<p class="f4">[<a id="p7">7</a>] Yato kho te bhikkhū nāsakkhiɱsu Ariṭṭhaɱ bhikkhuɱ gad- <a id="pg131"><span class="f2 g"><b>[131]</b></span></a> dhabādhipubbaɱ etasmā pāpakā diṭṭhi-gatā vivecetuɱ,||<br />
					atha te bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">[<a id="p8">8</a>] "Ariṭṭhassa nāma bhante bhikkhuno gaddhabādhi-pubbassa eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">"Tathā'haɱ Bhagavatā dhammāɱ desitaɱ ājānāmi —||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā" ti.|| ||</p>

					<p class="f4">Assumha kho mayaɱ bhante:||<br />
					Ariṭṭhassa kira nāma bhikkhuno gaddhabādhi-pubbassa eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">'Tathā'haɱ Bhagavatā dhammāɱ desitaɱ ājānāmi —||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā' ti.|| ||</p>

					<p class="f4">[<a id="p9">9</a>] Atha kho mayaɱ bhante yena Ariṭṭho bhikkhū gaddhabādhi-pubbo ten'upasankamimha.|| ||</p>

					<p class="f4">Upasaŋkamitvā Ariṭṭhaɱ bhikkhuɱ gaddhabādhi-pubbaɱ etad avocumha:|| ||</p>

					<p class="f4">"Saccaɱ kira te āvuso Ariṭṭha eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">'Tathā'haɱ Bhagavatā dhammāɱ desitaɱ ājānāmi —||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā'" ti?|| ||</p>

					<p class="f4">[<a id="p10">10</a>] Evaɱ vutte bhante Ariṭṭho bhikkhu gaddhabādi-pubbo amhe etad avoca:|| ||</p>

					<p class="f4">"'Evaɱ vyā kho ahaɱ āvuso Bhagavatā dhammaɱ desitaɱ ājānāmi,||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā' ti.|| ||</p>

					<p class="f4">[<a id="p11">11</a>] Atha kho mayaɱ bhante Ariṭṭhaɱ bhikkhuɱ gaddhabādhi-pubbaɱ etasmā pāpakā diṭṭhi-gatā vivecetukāmā||<br />
					sam'anuyuñjimha||<br />
					samanugāhimha||<br />
					sam'anubhāsimbha:|| ||</p>

					<p class="f4">Mā evaɱ āvuso Ariṭṭha avaca,||<br />
					mā evaɱ āvuso Ariṭṭha avaca.|| ||</p>

					<p class="f4">Mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ||<br />
					na hi Bhagavā evaɱ vadeyya.|| ||</p>

					<p class="f4">Anekapariyāyena h'āvuso Ariṭṭha antarāyikā dhammā vuttā Bhagavatā,||<br />
					alañ ca pana te paṭisevato antarāyāya.|| ||</p>

					<p class="f4">Appassādā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaŋ-khal'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Maɱsapes'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukk'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aŋgārakās'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Supinak'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitak'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Rukkha-phal'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Asisūnūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūl'ūpamā kāmā vuttā Bhagavatā,||<br />
					bahūdukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasir'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo ti.|| ||</p>

					<p class="f4">[<a id="p12">12</a>] Evam pi kho bhante Ariṭṭho bhikkhu gaddhabādi-pubbo amhehi||<br />
					sam'anuyuñjiyamāno||<br />
					samanugāhiyamāno||<br />
					sam'anubhāsiyamāno||<br />
					tad eva pāpakaɱ diṭṭhi-gataɱ thāmasā parāmassa abhinivissa voharati:|| ||</p>

					<p class="f4">'Evaɱ vyā kho ahaɱ āvuso Bhagavatā dhammaɱ desitaɱ ājānāmi||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā' ti|| ||</p>

					<p class="f4">Yato kho mayaɱ bhante nāsakkhimha Ariṭṭhaɱ bhikkhuɱ gaddhabādhi-pubbaɱ etasmā pāpakā diṭṭhi-gatā vivecetuɱ atha mayaɱ etam atthaɱ Bhagavato ārocemā" ti.|| ||</p>

					<p class="f4">[<a id="p13">13</a>] Atha kho Bhagavā aññataraɱ bhikkhuɱ āmantesi:|| ||</p>

					<p class="f4">"Ehi tvaɱ bhikkhu,||<br />
					mama vacanena Ariṭṭhaɱ bhikkhuɱ gaddhabādhi-pubbaɱ āmantehi:|| ||</p>

					<p class="f4">'Satthā taɱ āvuso Ariṭṭha āmantetī' ti".|| ||</p>

					<p class="f4"><a id="pg132"><span class="f2 g"><b>[132]</b></span></a> "Evaɱ bhante" ti kho so bhikkhu Bhagavato paṭissutvā yena Ariṭṭho bhikkhu gaddhabādi-pubbo ten'upasankami.|| ||</p>

					<p class="f4">Upasaŋkamitvā Ariṭṭhaɱ bhikkhuɱ gaddhabādhi-pubbaɱ etad avoca:|| ||</p>

					<p class="f4">"Satthā taɱ āvuso Ariṭṭha āmantetī" ti.|| ||</p>

					<p class="f4">[<a id="p14">14</a>] "Evam āvuso" ti kho Ariṭṭho bhikkhu gaddhabādi-pubbo tassa bhikkhuno paṭissutvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Ariṭṭhaɱ bhikkhuɱ gaddhabādhi-pubbaɱ Bhagavā etad avoca:|| ||</p>

					<p class="f4">"Saccaɱ kira te Ariṭṭha,||<br />
					eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">'Tathā'haɱ Bhagavatā dhammaɱ desitaɱ ājānāmi,||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā' ti?|| ||</p>

					<p class="f4">[<a id="p15">15</a>] "Evaɱ byā kho ahaɱ bhante Bhagavatā dhammaɱ desitaɱ ājānāmi,||<br />
					yathā ye'me antarāyikā dhammā vuttā Bhagavatā,||<br />
					te paṭisevato nālaɱ antarāyāyā" ti.|| ||</p>

					<p class="f4">[<a id="p16">16</a>] "Kassa kho nāma tvaɱ mogha-purisa,||<br />
					mayā evaɱ dhammaɱ desitaɱ ājānāsi?|| ||</p>

					<p class="f4">Nanu mayā mogha-purisa,||<br />
					aneka-pariyāyena antarāyikā dhammā vuttā||<br />
					alañ ca pana te paṭisevato antarāyāya?|| ||</p>

					<p class="f4">Appassādā kāmā vuttā mayā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaŋ-khal'ūpamā kāmā vuttā mayā,||<br />
					bahu-dukkhā bahūpāyāsā ādīnavo ettha bhiyyo.|| ||</p>

					<p class="f4">Anekapariyāyena h'āvuso Ariṭṭha antarāyikā dhammā vuttā mayā,||<br />
					alañ ca pana te paṭisevato antarāyāya.|| ||</p>

					<p class="f4">Appassādā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaŋ-khal'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Maɱsapes'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukk'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aŋgārakās'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Supinak'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitak'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Rukkha-phal'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Asisūnūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūl'ūpamā kāmā vuttā mayā,||<br />
					bahūdukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasir'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Atha ca pana tvaɱ mogha-purisa,||<br />
					attanā duggahītena amhe c'eva abbh'ācikkhasi||<br />
					attānañ ca khaṇasi||<br />
					bahuñ ca apuññaɱ pāsavasi.|| ||</p>

					<p class="f4">Taɱ hi te mogha-purisa,||<br />
					bhavissati dīgha-rattaɱ ahitāya dukkhāyā" ti.|| ||</p>

					<p class="f4">[<a id="p17">17</a>] Atha kho Bhagavā bhikkhū āmantesi:|| ||</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Api nāyaɱ Ariṭṭho bhikkhu gaddhabādhi-pubbo usmīkato pi imasmiɱ Dhamma-Vinaye" ti?|| ||</p>

					<p class="f4">"Kiɱ hi siyā bhante,||<br />
					no h'etaɱ bhante" ti.|| ||</p>

					<p class="f4">"Evaɱ vutte Ariṭṭho bhikkhu gaddhabādhi-pubbo tuṇhī-bhūto maŋku-bhūto patta-k-khandho adho-mukho pajjhāyanto appaṭibhāno nisīdi.|| ||</p>

					<p class="f4">Atha kho Bhagavā Ariṭṭhaɱ bhikkhuɱ gaddhabādhi-pubbaɱ tuṇhī-bhūtaɱ maŋku-bhūtaɱ patta-k-khandhaɱ adho-mukhaɱ pajjhāyantaɱ appaṭibhānaɱ||<br />
					viditvā Ariṭṭhaɱ bhikkhuɱ gaddhabādhi-pubbaɱ etad avoca:|| ||</p>

					<p class="f4">"Paññāyissasi kho tvaɱ mogha-purisa etena sakena pāpakena diṭṭhigatena,||<br />
					idhāhaɱ bhikkhū paṭipucchissāmī" ti.|| ||</p>

					<p class="f4">[<a id="p18">18</a>] Atha kho Bhagavā bhikkhū āmantesi:|| ||</p>

					<p class="f4">Tumhe pi me <a id="pg133"><span class="f2 g"><b>[133]</b></span></a> bhikkhave evaɱ dhammaɱ desitaɱ ājānātha,||<br />
					yathā'yaɱ Ariṭṭho bhikkhu gaddhabādhi-pubbo attanā duggahītena amhe c'eva abbh'ācikkhati attānañ ca khaṇati bahuñ ca apuññaɱ pasavatī" ti?|| ||</p>

					<p class="f4">"No h'etaɱ bhante,||<br />
					aneka-pariyāyena hi no bhante antarāyikā dhammā vuttā Bhagavatā||<br />
					alañ ca pana te paṭisevato antarāyāya.|| ||</p>

					<p class="f4">Appassādā kāmā vuttā Bhagavatā bahu-dukkhā bahūpāyāsā ādīnavo ettha bhiyyo.|| ||</p>

					<p class="f4">Anekapariyāyena h'āvuso Ariṭṭha antarāyikā dhammā vuttā Bhagavatā,||<br />
					alañ ca pana te paṭisevato antarāyāya.|| ||</p>

					<p class="f4">Appassādā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaŋ-khal'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Maɱsapes'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukk'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aŋgārakās'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Supinak'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitak'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Rukkha-phal'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Asisūnūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūl'ūpamā kāmā vuttā Bhagavatā,||<br />
					bahūdukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasir'ūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo" ti.|| ||</p>

					<p class="f4">[<a id="p19">19</a>] Sādhu bhikkhave,||<br />
					sādhu kho me tumhe bhikkhave evaɱ dhammaɱ desitaɱ ājānātha.|| ||</p>

					<p class="f4">Aneka-pariyāyena hi vo bhikkhave antarāyikā dhammā vuttā mayā,||<br />
					alañ ca pana te paṭisevato antarāyāya.|| ||</p>

					<p class="f4">Appassādā kāmā vuttā mayā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaŋ-khal'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Maɱsapes'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukk'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aŋgārakās'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Supinak'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitak'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Rukkha-phal'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Asisūnūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūl'ūpamā kāmā vuttā mayā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasir'ūpamā kāmā vuttā mayā||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Atha ca panāyaɱ Ariṭṭho bhikkhu gaddhabādhi-pubbo attanā duggahītena amhe c'eva abbh'ācikkhati,||<br />
					attānañ ca khaṇati||<br />
					bahuñ ca apuññaɱ pasavati.|| ||</p>

					<p class="f4">Taɱ hi tassa mogha-purisassa bhavissati dīgha-rattaɱ ahitāya dukkhāya.|| ||</p>

					<p class="f4">So vata bhikkhave aññatr'eva kāmehi aññatra kāma-saññāya aññatra kāma-vitakkehi kāme paṭisevissatī ti n'etaɱ ṭhānaɱ vijjati.|| ||</p>

					<p class="f4">[<a id="p20">20</a>] Idha,||<br />
					bhikkhave,||<br />
					ekacce mogha-purisā dhammaɱ pariyāpuṇanti:|| ||</p>

					<p class="f4">Suttaɱ geyyaɱ veyyā-karaṇaɱ gāthaɱ udānaɱ iti-vuttakaɱ jātakaɱ abbhuta-dhammaɱ vedallaɱ.|| ||</p>

					<p class="f4">Te taɱ dhammaɱ pariyāpuṇitvā tesaɱ dhammānaɱ paññāya atthaɱ na upapari-k-khanti.|| ||</p>

					<p class="f4">Tesaɱ te dhammā paññāya atthaɱ anupapari-k-khataɱ na nijjhānaɱ khamanti.|| ||</p>

					<p class="f4">Te upārambhā-nisaɱsā c'eva dhammaɱ pariyāpuṇanti iti-vāda-p-pamokkhā-nisaɱsā ca.|| ||</p>

					<p class="f4">Yassa c'atthāya dhammaɱ pariyāpuṇanti tañ-c'assa atthaɱ nānubhonti.|| ||</p>

					<p class="f4">Tesaɱ te dhammā duggahītā dīgha-rattaɱ ahitāya dukkhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Duggahītattā bhikkhave dhammānaɱ.|| ||</p>

					<p class="f4">[<a id="p21">21</a>] Seyyathā pi, bhikkhave, puriso alagaddatthiko alagaddagavesī alagaddapariyesanaɱ caramāno,||<br />
					so passeyya mahantaɱ alagaddaɱ,||<br />
					tam enaɱ bhoge vā naŋguṭṭhe vā gaṇheyya,||<br />
					tassa so alagaddo paṭipari-vattitvā hatthe vā bāhāya vā aññatarasmiɱ vā aŋgapaccaŋge ḍaseyya,||<br />
					so tato- <a id="pg134"><span class="f2 g"><b>[134]</b></span></a> nidānaɱ maraṇaɱ vā niga-c-cheyya maraṇa-mattaɱ vā dukkhaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Duggahītattā bhikkhave alagaddassa.|| ||</p>

					<p class="f4">Evam eva kho bhikkhave idh'ekacce mogha-purisā dhammaɱ pariyāpuṇanti:|| ||</p>

					<p class="f4">Suttaɱ geyyaɱ veyyā-karaṇaɱ gāthaɱ udānaɱ iti-vuttakaɱ jātakaɱ abbhuta-dhammaɱ vedallaɱ.|| ||</p>

					<p class="f4">Te taɱ dhammaɱ pariyāpuṇitvā tesaɱ dhammānaɱ paññāya atthaɱ na upapari-k-khanti.|| ||</p>

					<p class="f4">Tesaɱ te dhammā paññāya atthaɱ anupapari-k-khataɱ na nijjhānaɱ khamanti.|| ||</p>

					<p class="f4">Te upārambhānisaɱsā c'eva dhammaɱ pariyāpuṇanti itivāda-p-pamokkhānisaɱsā ca.|| ||</p>

					<p class="f4">Yassa c'atthāya dhammaɱ pariyāpuṇanti tañ-c'assa atthaɱ nānubhonti.|| ||</p>

					<p class="f4">Tesaɱ te dhammā duggahītā dīgha-rattaɱ ahitāya dukkhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Duggahītattā bhikkhave dhammānaɱ.|| ||</p>

					<p class="f4">[<a id="p22">22</a>] Idha pana bhikkhave ekacce kula-puttā dhammaɱ pariyāpuṇanti:|| ||</p>

					<p class="f4">Suttaɱ geyyaɱ veyyā-karaṇaɱ gāthaɱ udānaɱ iti-vuttakaɱ jātakaɱ abbhuta-dhammaɱ vedallaɱ.|| ||</p>

					<p class="f4">Te taɱ dhammaɱ pariyāpuṇitvā tesaɱ dhammānaɱ paññāya atthaɱ upapari-k-khanti.|| ||</p>

					<p class="f4">Tesaɱ te dhammā paññāya atthaɱ upapari-k-khataɱ nijjhānaɱ khamanti.|| ||</p>

					<p class="f4">Te na c'eva upārambhānisaɱsā dhammaɱ pariyāpuṇanti itivāda-p-pamokkhānisaɱsā ca.|| ||</p>

					<p class="f4">Yassa catthāya dhammaɱ pariyāpuṇanti tañ c'assa atthaɱ anubhonti.|| ||</p>

					<p class="f4">Tesaɱ te dhammā suggahītā dīgha-rattaɱ hitāya sukhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Suggahītattā bhikkhave dhammānaɱ.|| ||</p>

					<p class="f4">[<a id="p23">23</a>] Seyyathā pi, bhikkhave,||<br />
					puriso alagaddatthiko alagaddagavesī alagaddapariyesanaɱ caramāno - so passeyya mahantaɱ alagaddaɱ,||<br />
					tam enaɱ ajapadena daṇḍena suniggahītaɱ niggaṇheyya,||<br />
					ajpadena daṇḍena suniggahītaɱ niggahetvā||<br />
					gīvāya suggahītaɱ gaṇheyya,||<br />
					kiñcā pi so bhikkhave alagaddo tassa purisassa hatthaɱ vā bāhaɱ vā aññtaraɱ vā aŋgapaccaŋgaɱ bhogehi paliveṭheyya,||<br />
					atha kho so n'eva tato-nidānaɱ maraṇaɱ vā niga-c-cheyya maraṇa-mattaɱ vā dukkhaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Suggahītattā bhikkhave alagaddassa.</p>

					<p class="f4">Evam eva kho, bhikkhave,||<br />
					idh'ekacce kula-puttā dhammaɱ pariyāpuṇanti,||<br />
					suttaɱ geyyaɱ veyyā-karaṇaɱ gāthaɱ udānaɱ iti-vuttakaɱ jātakaɱ ababhūtadhammaɱ vedallaɱ.|| ||</p>

					<p class="f4">Te taɱ dhammaɱ pariyāpuṇitvā tesaɱ dhammānaɱ paññāya atthaɱ upapari-k-khanti.|| ||</p>

					<p class="f4">Tesaɱ te dhammā paññāya atthaɱ upapari-k-khataɱ nijjhānaɱ khamanti.|| ||</p>

					<p class="f4">Te na c'eva upārambhānisaɱsā dhammaɱ pariyāpuṇanti na itivāda-p-pamokkhānisaɱsā ca.|| ||</p>

					<p class="f4">Yassa catthāya dhammaɱ pariyāpuṇanti tañ c'assa atthaɱ anubhonti tesaɱ te dhammā suggahītā dīgha-rattaɱ hitāya sukhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Suggahītattā bhikkhave dhammānaɱ.|| ||</p>

					<p class="f4">Tasmā ti ha bhikkhave yassa me bhāsitassa atthaɱ ājāneyyātha tathā naɱ dhāreyyātha.|| ||</p>

					<p class="f4">Yassa ca pana me bhāsitassa atthaɱ na ājāneyyātha ahaɱ vo paṭipucchitabbo ye vā pan'assu viyattā bhikkhū.|| ||</p>

					<p class="f4">[<a id="p24">24</a>] Kullūpamaɱ vo bhikkhave dhammaɱ desissāmi nittharaṇatthāya no gahaṇatthāya.|| ||</p>

					<p class="f4">Taɱ suṇātha,||<br />
					sādhukaɱ manasi karotha.|| ||</p>

					<p class="f4">Bhāsissāmī" ti.|| ||</p>

					<p class="f4">"Evaɱ bhante" ti ko te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">[<a id="p25">25</a>] "Seyyathā pi, bhikkhave,||<br />
					puriso addhāna-magga-paṭipanno,||<br />
					so passeyya mahantaɱ udakaṇṇavaɱ,||<br />
					orimaɱ tīraɱ sāsaŋkaɱ sappaṭibh ayaɱ,||<br />
					pārimaɱ tīraɱ khemaɱ appaṭibh ayaɱ,||<br />
					na c'assa nāvā santāraṇī uttarasetu vā apārā pāraɱ gamanāya.</p>

					<p class="f4">Tassa evam <a id="pg135"><span class="f2 g"><b>[135]</b></span></a> assa:|| ||</p>

					<p class="f4">"Ayaɱ kho mahā udakaṇṇavo,||<br />
					orimaɱ tīraɱ sāsaŋkaɱ sappaṭibh ayaɱ||<br />
					pārimaɱ tīraɱ khemaɱ appaṭibh ayaɱ||<br />
					n'atthi ca nāvā santāraṇī uttarasetu vā apārā pāraɱ gamanāya||<br />
					yan nūnāhaɱ tiṇa-kaṭṭha-sākhā-palāsaɱ saŋkaḍḍhitvā kullaɱ bandhitvā taɱ kullaɱ nissāya hatthehi ca pādehi ca vāyamamāno sotthinā pāraɱ uttareyyan" ti.|| ||</p>

					<p class="f4">[<a id="p26">26</a>] Atha kho so bhikkhave puriso tiṇa-kaṭṭha-sākhā-palāsaɱ saŋkaḍḍhitvā kullaɱ bandhitvā taɱ kullaɱ nissāya hatthehi ca pādehi ca vāyamamāno sotthinā pāraɱ uttareyya.|| ||</p>

					<p class="f4">Tassa tiṇṇassa pāraɱ gatassa evam assa:|| ||</p>

					<p class="f4">'Bahukāro kho me ayaɱ kullo.|| ||</p>

					<p class="f4">Imāhaɱ kullaɱ nissāya hatthehi ca pādehi ca vāyamamāno sotthinā pāraɱ uttiṇṇo.|| ||</p>

					<p class="f4">Yan nūnāhaɱ imaɱ kullaɱ sīse vā āropetvā khandhe vā uccāretvā yena kāmaɱ pakkameyyan' ti.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu so puriso evaɱ kārī tasmiɱ kulle kiccakārī assāti?|| ||</p>

					<p class="f4">'No h'etaɱ bhante'.|| ||</p>

					<p class="f4">[<a id="p27">27</a>] Kathaɱkārī ca so bhikkhave puriso tasmiɱ kulle kiccakārī assa?|| ||</p>

					<p class="f4">Idha, bhikkhave, tassa purisassa tiṇṇassa pāraɱ gatassa evam assa:|| ||</p>

					<p class="f4">'Bahukāro kho me ayaɱ kullo,||<br />
					imāhaɱ kullaɱ nissāya hatthehi ca pādehi ca vāyamamāno sotthinā pāraɱ uttiṇṇo,||<br />
					yan nūnāhaɱ imaɱ kullaɱ thale vā ussādetvā udake vā uplāpetvā yena kāmaɱ pakkameyyan' ti.|| ||</p>

					<p class="f4">Evaɱ kārī kho so bhikkhave puriso tasmiɱ kulle kiccakārī assa.|| ||</p>

					<p class="f4">Evam eva kho bhikkhave kullūpamo mayā dhammo desito nittharaṇatthāya no gahaṇatthāya.|| ||</p>

					<p class="f4">Kullūpamaɱ vo bhikkhave ājānantehi dhammā pi vo pahātabbā,||<br />
					pag'eva adhammā.|| ||</p>

					<p class="f4">[<a id="p28">28</a>] Cha-y-imāni bhikkhave diṭṭhiṭ-ṭhānāni.|| ||</p>

					<p class="f4">Katamāni cha?|| ||</p>

					<p class="f4">Idha, bhikkhave, a-s-sutavā puthujjano ariyānaɱ adassāvī ariya-dhammassa akovido||<br />
					ariya-Dhamme avinīto,||<br />
					sappurisānaɱ adassāvī||<br />
					sappurisa-dhammassa||<br />
					akovido sappurisa-dhamme avinīto:|| ||</p>

					<p class="f4">Rūpaɱ: 'etaɱ mama,||<br />
					eso'ham asmi,||<br />
					eso me attā' ti samanupassati.|| ||</p>

					<p class="f4">Vedanaɱ: 'etaɱ mama,||<br />
					eso'ham asmi,||<br />
					eso me attā' ti samanupassati.|| ||</p>

					<p class="f4">Saññaɱ: 'etaɱ mama,||<br />
					eso'ham asmi,||<br />
					eso me attā' ti samanupassati.|| ||</p>

					<p class="f4">Sankhāre: 'etaɱ mama,||<br />
					eso'ham asmi,||<br />
					eso me attā' ti samanupassati.|| ||</p>

					<p class="f4">Yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā,||<br />
					tam pi 'etaɱ mama,||<br />
					eso'ham asmi,||<br />
					eso me attā' ti samanupassati.|| ||</p>

					<p class="f4">Yam p'idaɱ diṭṭhi-ṭ-ṭhānaɱ:|| ||</p>

					<p class="f4">'So loko,||<br />
					so attā,||<br />
					so pecca bhavissāmi:||<br />
					nicco dhuvo sassato avipariṇāma- <a id="pg136"><span class="f2 g"><b>[136]</b></span></a> dhammo,||<br />
					sassata-samaɱ tath'eva ṭhassāmīti,||<br />
					tam pi 'etaɱ mama,||<br />
					eso'ham asmi,||<br />
					eso me attā' ti samanupassati.|| ||</p>

					<p class="f4">[<a id="p29">29</a>] Sutavā ca kho bhikkhave ariya-sāvako ariyānaɱ dassāvī||<br />
					ariya-dhammassa kovido||<br />
					ariya-dhamme suvinīto,||<br />
					sappurisānaɱ dassāvī||<br />
					sappurisa-dhammassa kovido||<br />
					sappurisa-dhamme suvinīto -|| ||</p>

					<p class="f4">Rūpaɱ: 'n'etaɱ mama,||<br />
					n'eso'ham asmi,||<br />
					na meso me attā' ti samanupassati.|| ||</p>

					<p class="f4">Vedanaɱ: 'n'etaɱ mama,||<br />
					n'eso'ham asmi,||<br />
					na m'eso attā' ti samanupassati.|| ||</p>

					<p class="f4">Saññaɱ: 'n'etaɱ mama,||<br />
					n'eso'ham asmi,||<br />
					na m'eso attā' ti samanupassati.|| ||</p>

					<p class="f4">Sankhāre: 'n'etaɱ mama,||<br />
					n'eso'ham asmi,||<br />
					na m'eso attā' ti samanupassati.|| ||</p>

					<p class="f4">Yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā,||<br />
					tam pi 'n'etaɱ mama,||<br />
					n'eso'ham asmi,||<br />
					na m'eso attā' ti samanupassati.|| ||</p>

					<p class="f4">Yam p'idaɱ diṭṭhi-ṭ-ṭhānaɱ:|| ||</p>

					<p class="f4">'So loko, so attā,||<br />
					so pecca bhavissāmi:||<br />
					nicco dhuvo sassato avipariṇāma-dhammo,||<br />
					sassata-samaɱ tath'eva ṭhassāmī' ti||<br />
					tampi 'n'etaɱ mama,||<br />
					n'eso'ham asmi,||<br />
					na m'eso attā' ti samanupassati.|| ||</p>

					<p class="f4">So evaɱ samanupassanto asati na paritassatī ti.|| ||</p>

					<p class="f4">[<a id="p30">30</a>] Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Siyā nu kho bhante bahiddhā asati paritassanā" ti?|| ||</p>

					<p class="f4">Siyā bhikkhūti Bhagavā avoca:|| ||</p>

					<p class="f4">"Idha bhikkhu ekaccassa evaɱ hoti:|| ||</p>

					<p class="f4">'Ahu vata me,||<br />
					taɱ vata me n'atthi,||<br />
					siyā vata me,||<br />
					taɱ vatāhaɱ na labhāmī' ti.|| ||</p>

					<p class="f4">So socati kilamati paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Evaɱ kho bhikkhu bahiddhā asati paritassanā hotī" ti.|| ||</p>

					<p class="f4">[<a id="p31">31</a>] "Siyā pana bhante bahiddhā asati aparitassānā" ti?|| ||</p>

					<p class="f4">Siyā bhikkhūti Bhagavā avoca:|| ||</p>

					<p class="f4">"Idha bhikkhu ekaccassa na evaɱ hoti:|| ||</p>

					<p class="f4">'Ahu vata me,||<br />
					taɱ vata me n'atthi,||<br />
					siyā vata me,||<br />
					taɱ vatāhaɱ na labhāmī' ti.|| ||</p>

					<p class="f4">So na socati na kilamati na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Evaɱ kho bhikkhu bahiddhā asati aparitassanā hotī" ti.|| ||</p>

					<p class="f4">[<a id="p32">32</a>] "Siyā nukho bhante ajjhattaɱ asati paritassanā" ti?|| ||</p>

					<p class="f4">Siyā bhikkhūti Bhagavā avoca:|| ||</p>

					<p class="f4">"Idha bhikkhu ekaccassa evaɱ diṭṭhi hoti:|| ||</p>

					<p class="f4">'So loko,||<br />
					so attā,||<br />
					so pecca bhavissāmi nicco dhuvo sassato avipariṇāma-dhammo||<br />
					sassatisamaɱ tath'eva ṭhassāmī' ti.|| ||</p>

					<p class="f4">So suṇāti Tathāgatassa vā Tathāgata-sāvakassa vā sabbesaɱ diṭṭhi-ṭ-ṭhānādhiṭṭhāna-pariyuṭṭhānābhinivesānusayānaɱ samugghātāya sabba-sankhāra-samathāya sabb'ūpadhi-paṭinissaggāya taṇha-k-khayāya virāgāya nirodhāya nibbānāya dhammaɱ desentassa.|| ||</p>

					<p class="f4">Tassa evaɱ <a id="pg137"><span class="f2 g"><b>[137]</b></span></a> hoti:|| ||</p>

					<p class="f4">'Ucchijjissāmi nāma su,||<br />
					vinassissāmi nāma su,||<br />
					na su nāma bhavissāmī' ti.|| ||</p>

					<p class="f4">So socati kilamati paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Evaɱ kho bhikkhu ajjhattaɱ asati paritassanā hotī" ti.|| ||</p>

					<p class="f4">[<a id="p33">33</a>] "Siyā pana bhante ajjhattaɱ asati aparitassanā" ti?|| ||</p>

					<p class="f4">Siyā bhikkhūti Bhagavā avoca:|| ||</p>

					<p class="f4">"Idha bhikkhu ekaccassa na evaɱ diṭṭhi hoti:|| ||</p>

					<p class="f4">'So loko,||<br />
					so attā,||<br />
					so pecca bhavissāmi nicco dhuvo sassato avipariṇāma-dhammo,||<br />
					sassatisamaɱ tath'eva ṭhassāmī' ti.|| ||</p>

					<p class="f4">So suṇāti Tathāgatassa vā Tathāgata-sāvakassa vā sabbesaɱ diṭṭhi-ṭ-ṭhānādhiṭṭhāna-pariyuṭṭhānābhinivesānusayānaɱ samugghātāya sabba-sankhāra-samathāya sabb'ūpadhi-paṭinissaggāya taṇha-k-khayāya virāgāya nirodhāya nibbānāya dhammaɱ desentassa.|| ||</p>

					<p class="f4">Tassa na evaɱ hoti:|| ||</p>

					<p class="f4">'Ucchijjissāmi nāma su,||<br />
					vinassissāmi nāma su,||<br />
					na su nāma bhavissāmī' ti.|| ||</p>

					<p class="f4">So na socati na kilamati na paridevati,||<br />
					na urattāḷiɱ kandati||<br />
					na sammohaɱ āpajjati.|| ||</p>

					<p class="f4">Evaɱ kho bhikkhu ajjhattaɱ asati aparitassanā hoti."|| ||</p>

					<p class="f4">[<a id="p34">34</a>] Taɱ bhikkhave pariggahaɱ parigaṇheyyātha yvāssa pariggaho nicco dhuvo sassato avipariṇāma-dhammo,||<br />
					sassata-samaɱ tath'eva tiṭṭheyya.|| ||</p>

					<p class="f4">Passatha no tumhe bhikkhave taɱ pariggahaɱ yvāssa pariggaho nicco dhuvo sassato avipariṇāma-dhammo,||<br />
					sassata-samaɱ tath'eva tiṭṭheyyā" ti?|| ||</p>

					<p class="f4">'No h'etaɱ bhante.'|| ||</p>

					<p class="f4">"Sādhu bhikkhave,||<br />
					aham pi kho taɱ bhikkhave pariggahaɱ na samanupassāmi yvāssa pariggaho nicco dhuvo sassato avipariṇāma-dhammo,||<br />
					sassata-samaɱ tath'eva tiṭṭheyya.|| ||</p>

					<p class="f4">[<a id="p35">35</a>] Taɱ bhikkhave att'avād'ūpādānaɱ upādiyetha yaɱ sa att'avād'ūpādānaɱ upādiyato na uppajjeyyuɱ soka-parideva-dukkha-domanass'upāyāsā.|| ||</p>

					<p class="f4">Passatha no tumhe bhikkhave taɱ attavādupādānaɱ yaɱ sa att'avād'ūpādānaɱ upādiyato na uppajjeyyuɱ soka-parideva-dukkha-domanass'upāyāsā" ti?|| ||</p>

					<p class="f4">'No h'etaɱ bhante'.|| ||</p>

					<p class="f4">"Sādhu bhikkhave, aham pi kho taɱ bhikkhave att'avād'ūpādānaɱ na samanupassāmi yaɱ sa att'avād'ūpādānaɱ upādiyato na uppajjeyyuɱ soka-parideva-dukkha-domanass'upāyāsā.|| ||</p>

					<p class="f4">[<a id="p36">36</a>] Taɱ bhikkhave diṭṭhinissayaɱ nisseyyātha yaɱ sa diṭṭhinissayaɱ nissayato na uppajjeyyuɱ soka-parideva-dukkha-domanass'upāyāsā.|| ||</p>

					<p class="f4">Passatha no tumhe bhikkhave taɱ diṭṭhinissayaɱ yaɱ sa diṭṭhinissayaɱ nissayato na uppajjeyyuɱ soka-parideva-dukkha-domanass'upāyāsā' ti?|| ||</p>

					<p class="f4">'No h'etaɱ bhante.'|| ||</p>

					<p class="f4">"Sādhu bhikkhave, aham pi kho taɱ bhikkhave diṭṭhinissayaɱ na samanupassāmi yaɱ sa diṭṭhinissayaɱ <a id="pg138"><span class="f2 g"><b>[138]</b></span></a> nissayato na uppajjeyyuɱ soka-parideva-dukkha-domanass'upāyāsā.|| ||</p>

					<p class="f4">[<a id="p37">37</a>] Attani vā bhikkhave sati attaniyaɱ me ti assāti?|| ||</p>

					<p class="f4">'Evaɱ bhante.'|| ||</p>

					<p class="f4">'Attaniye vā bhikkhave sati||<br />
					attā me' ti assā' ti?|| ||</p>

					<p class="f4">"Evaɱ bhante" ti.|| ||</p>

					<p class="f4">Attani ca bhikkhave attaniye ca saccato thetato anupalabbhamāne yam-p'idaɱ diṭṭhi-ṭ-ṭhānaɱ|| ||</p>

					<p class="f4">'So loko,||<br />
					so attā,||<br />
					so pecca bhavissāmi nicco dhuvo sassato avipariṇāma-dhammo,||<br />
					sassata-samaɱ tath'eva ṭhassāmī ti,||<br />
					nanāyaɱ bhikkhave kevalo paripūro bāladhammo' ti?|| ||</p>

					<p class="f4">'Kiɱ hi no siyā bhante,||<br />
					kevalo paripūro bāladhammo' ti?|| ||</p>

					<p class="f4">[<a id="p38">38</a>] Taɱ kiɱ maññatha bhikkhave?|| ||</p>

					<p class="f4">Rūpaɱ niccaɱ vā aniccaɱ vā' ti?|| ||</p>

					<p class="f4">'Aniccaɱ bhante.'|| ||</p>

					<p class="f4">'Yam pan-ā-niccaɱ dukkhaɱ vā taɱ sukhaɱ vā' ti?|| ||</p>

					<p class="f4">'Dukkhaɱ bhante.'|| ||</p>

					<p class="f4">'Yam pan-ā-niccaɱ dukkhaɱ vipariṇāma-dhammaɱ kallan'nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">'No h'etaɱ bhante.'|| ||</p>

					<p class="f4">[<a id="p39">39</a>] 'Taɱ kiɱ maññatha bhikkhave?|| ||</p>

					<p class="f4">Vedanā niccā vā aniccā vā' ti?|| ||</p>

					<p class="f4">'Aniccā bhante.'|| ||</p>

					<p class="f4">'Yam pan-ā-niccaɱ dukkhaɱ vā taɱ sukhaɱ vā' ti?|| ||</p>

					<p class="f4">'Dukkhaɱ bhante.'|| ||</p>

					<p class="f4">'Yam pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">'No h'etaɱ bhante.'|| ||</p>

					<p class="f4">[<a id="p40">40</a>] 'Taɱ kiɱ maññatha bhikkhave?|| ||</p>

					<p class="f4">Saññā niccā vā aniccā vā' ti?|| ||</p>

					<p class="f4">'Aniccā bhante.'|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vā' ti?|| ||</p>

					<p class="f4">'Dukkhaɱ bhante.'|| ||</p>

					<p class="f4">Yam pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">'No h'etaɱ bhante.'|| ||</p>

					<p class="f4">[<a id="p41">41</a>] 'Taɱ kiɱ maññatha bhikkhave?|| ||</p>

					<p class="f4">Sankhārā niccā vā aniccā vāti?|| ||</p>

					<p class="f4">'Aniccā bhante.'|| ||</p>

					<p class="f4">'Yam pan-ā-niccaɱ dukkhaɱ vā taɱ sukhaɱ vā' ti?|| ||</p>

					<p class="f4">'Dukkhaɱ bhante.'|| ||</p>

					<p class="f4">'Yam pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">'No h'etaɱ bhante.'|| ||</p>

					<p class="f4">[<a id="p42">42</a>] 'Taɱ kiɱ maññatha bhikkhave?|| ||</p>

					<p class="f4">Viññāṇaɱ niccaɱ vā aniccaɱ vā' ti?|| ||</p>

					<p class="f4">'Aniccaɱ bhante.'|| ||</p>

					<p class="f4">'Yam pan-ā-niccaɱ dukkhaɱ vā taɱ sukhaɱ vā' ti?|| ||</p>

					<p class="f4">'Dukkhaɱ bhante.'|| ||</p>

					<p class="f4">Yam pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">'No h'etaɱ bhante.'|| ||</p>

					<p class="f4">[<a id="p43">43</a>] Tasmā ti ha bhikkhave yaɱ kiñci rūpaɱ atīt-ā-nāgata-pacc'uppannaɱ,||<br />
					ajjhattaɱ vā bahiddhā <a id="pg139"><span class="f2 g"><b>[139]</b></span></a> vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					sabbaɱ rūpaɱ 'n'etaɱ mama,||<br />
					n'eso'ham asmi,||<br />
					na m'eso attā' ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci vedanā atīt-ā-nāgatapacc'uppannā,||<br />
					ajjhattaɱ vā bahiddhā vā,||<br />
					oḷārikā vā sukhumā vā,||<br />
					hīnā vā paṇītā vā,||<br />
					yā dūre santike vā,||<br />
					sabbā vedanā 'n'etaɱ mama,||<br />
					n'eso'ham asmi,||<br />
					na m'eso attā' ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci saññā atīt-ā-nāgatapacc'uppannā,||<br />
					ajjhattaɱ vā bahiddhā vā,||<br />
					oḷārikā vā sukhumā vā,||<br />
					hīnā vā paṇītā vā,||<br />
					yā dūre santike vā,||<br />
					sabbā saññā 'n'etaɱ mama,||<br />
					n'eso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Ye keci sankhārā atīt-ā-nāgatapacc'uppannā,||<br />
					ajjhattaɱ vā bahiddhā vā,||<br />
					oḷārikā vā sukhumā vā,||<br />
					hīnā vā paṇītā vā,||<br />
					yaɱ dūre santike vā,||<br />
					sabbe sankhārā 'nete mama,||<br />
					n'eso'ham asmi,||<br />
					na m'eso attā' ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yaɱ keci viññāṇaɱ atīt-ā-nāgata-pacc'uppannaɱ,||<br />
					ajjhattaɱ vā bahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					sabbaɱ viññāṇaɱ 'n'etaɱ mama,||<br />
					n'eso'ham asmi,||<br />
					na m'eso attā' ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">[<a id="p44">44</a>] Evaɱ passaɱ bhikkhave sutavā ariya-sāvako rūpasmiɱ nibbindati,||<br />
					vedanāya nibbindati,||<br />
					saññāya nibbindati,||<br />
					sankhāresu nibbindati,||<br />
					viññāṇasmiɱ nibbindati||<br />
					nibbindaɱ virajjati,||<br />
					virāgā vimuccati||<br />
					vimuttasmiɱ vimuttam iti ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānāti.|| ||</p>

					<p class="f4">Ayaɱ vuccati bhikkhave bhikkhu ukkhitta-paligho iti pi,||<br />
					saŋkiṇṇa-parikho iti pi,||<br />
					abbūḷhesiko iti pi,||<br />
					niraggaḷo iti pi,||<br />
					ariyo pannaddhajo pannabhāro visaɱyutto iti pi.|| ||</p>

					<p class="f4">[<a id="p45">45</a>] Kathañ ca bhikkhave bhikkhu ukkhitta-paligho hoti?|| ||</p>

					<p class="f4">Idha, bhikkhave, bhikkhuno avijjā pahīnā hoti ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Evaɱ kho bhikkhave bhikkhu ukkhitta-paligho hoti.|| ||</p>

					<p class="f4">[<a id="p46">46</a>] Kathañ ca bhikkhave bhikkhu saŋkiṇṇa-parikho hoti?|| ||</p>

					<p class="f4">Idha, bhikkhave, bhikkhuno pono-bhaviko jāti-saɱsāro pahīno hoti ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Evaɱ kho bhikkhave bhikkhu saŋkiṇṇa-parikho hoti.|| ||</p>

					<p class="f4">[<a id="p47">47</a>] Kathañ ca bhikkhave bhikkhu abbūḷhesiko hoti?|| ||</p>

					<p class="f4">Idha, bhikkhave, bhikkhuno taṇhā pahīnā hoti ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Evaɱ kho bhikkhave bhikkhu abbūḷhesiko hoti.|| ||</p>

					<p class="f4">[<a id="p48">48</a>] Kathañ ca bhikkhave bhikkhu niraggaḷo hoti?|| ||</p>

					<p class="f4">Idha, bhikkhave, bhikkhuno pañc'ora-m-bhāgiyāni saŋyojanāni pahīnāni honti ucchinna-mūlāni tālā-vatthu-katāni anabhāva-katāni āyatiɱ anuppāda-dhammāni.|| ||</p>

					<p class="f4">Evaɱ kho bhikkhave bhikkhu niraggaḷo hoti.|| ||</p>

					<p class="f4">[<a id="p49">49</a>] Kathañ ca bhikkhave bhikkhu ariyo pannaddhajo pannabhāro visaɱyutto hoti?|| ||</p>

					<p class="f4">Idha, bhikkhave, bhikkhuno asmimāno pahīno hoti ucchinna-mūlo tālā-vatthu-kato anabhāva-kato āyatiɱ anup- <a id="pg140"><span class="f2 g"><b>[140]</b></span></a> pādadhammo.|| ||</p>

					<p class="f4">Evaɱ kho bhikkhave bhikkhu ariyo pannaddhajo pannabhāro visaɱyutto hoti.|| ||</p>

					<p class="f4">[<a id="p50">50</a>] Evaɱ vimutta-cittɱ kho bhikkhave bhikkhuɱ sa-Indā devā sa-Bbrahmakā sa-Pajāpatikā anvesaɱ nādhigacchanti:|| ||</p>

					<p class="f4">'Idaɱ nissitaɱ Tathāgatassa viññāṇan' ti.|| ||</p>

					<p class="f4">Taɱ kissa hetu?|| ||</p>

					<p class="f4">Diṭṭhe vāhaɱ bhikkhave dhamme Tathāgataɱ ananuvejjo ti vadāmi.|| ||</p>

					<p class="f4">[<a id="p51">51</a>] Evaɱ vādiɱ kho maɱ bhikkhave evamakkhāyiɱ eke samaṇa-brāhmaṇā asatā tucchā musā abhūtena abbh'ācikkhanti:|| ||</p>

					<p class="f4">Venayiko samaṇo Gotamo,||<br />
					sato sattassa ucchedaɱ vināsaɱ vibhavaɱ paññāpetī ti.|| ||</p>

					<p class="f4">Yathā vāhaɱ bhikkhave na,||<br />
					yathā c'āhaɱ na vadāmi,||<br />
					tathā maɱ te bhonto samaṇa-brāhmaṇā asatā tucchā musā abhūtena abbh'ācikkhanti:|| ||</p>

					<p class="f4">Venayiko samaṇo Gotamo,||<br />
					sato sattassa ucchedaɱ vināsaɱ vibhavaɱ paññāpetī ti.|| ||</p>

					<p class="f4">[<a id="p52">52</a>] Pubbe c'āhaɱ bhikkhave etarahi ca dukkhañ c'eva paññā-pemi dukkhassa ca nirodhaɱ.|| ||</p>

					<p class="f4">Tatra ce bhikkhave pare Tathāgataɱ akkosanti paribhāsanti rosenti,||<br />
					tatra bhikkhave Tathāgatassa na hoti āghāto na appaccayo na cetaso anabhiraddhi.|| ||</p>

					<p class="f4">Tatra ce bhikkhave pare Tathāgataɱ sakkaronti garu-karonti mānenti pūjenti,||<br />
					tatra bhikkhave Tathāgatassa na hoti ānando somanassaɱ na cetaso ubbilāvitattaɱ.|| ||</p>

					<p class="f4">Tatra ce bhikkhave pare Tathāgataɱ sakkaronti garu-karonti mānenti pūjenti,||<br />
					tatra bhikkhave Tathāgatassa evaɱ hoti:|| ||</p>

					<p class="f4">Yaɱ kho idaɱ pubbe pariññātaɱ,||<br />
					tattha me eva-rūpā kārā karīyantī ti.|| ||</p>

					<p class="f4">[<a id="p53">53</a>] Tasmā ti ha bhikkhave tumhe ce pi pare akkoseyyuɱ paribhāseyyuɱ roseyyuɱ.|| ||</p>

					<p class="f4">Tatra tumhehi na āghāto na appaccayo na cetaso anabhiraddhi karaṇīyā.|| ||</p>

					<p class="f4">Tasmā ti ha bhikkhave tumhe ce pi pare sakkareyyuɱ garukareyyuɱ māneyyuɱ pūjeyyuɱ,||<br />
					tatra tumhehi na ānando na somanassaɱ na cetaso ubbilāvitattaɱ karaṇīyaɱ.|| ||</p>

					<p class="f4">Tasamātiha bhikkhave tumhe ce pi pare sakkareyyuɱ garukareyyuɱ māneyyuɱ pūjeyyuɱ,||<br />
					tatra tumhākaɱ evam assa:|| ||</p>

					<p class="f4">Yaɱ kho idaɱ pubbe pariññātaɱ,||<br />
					tattha no eva-rūpā kārā karīyantī ti.|| ||</p>

					<p class="f4">[<a id="p54">54</a>] Tasmā ti ha bhikkhave yaɱ na tumhākaɱ taɱ pajahatha,||<br />
					taɱ vo pahīnaɱ dīgha-rattaɱ hitāya sukhāya bhavissati.|| ||</p>

					<p class="f4">Kiñ ca bhikkhave na tumhākaɱ?|| ||</p>

					<p class="f4">Rūpaɱ bhikkhave na tumhākaɱ||<br />
					taɱ pajahatha.|| ||</p>

					<p class="f4">Taɱ vo pahīnaɱ dīgha-rattaɱ hitāya sukhāya bhavissati.|| ||</p>

					<p class="f4">Vedanā bhikkhave na tumhākaɱ <a id="pg141"><span class="f2 g"><b>[141]</b></span></a> taɱ pajahatha.|| ||</p>

					<p class="f4">Sā vo pahīnā dīgha-rattaɱ hitāya sukhāya bhavissati.|| ||</p>

					<p class="f4">Saññā bhikkhave na tumhākaɱ||<br />
					taɱ pajagahatha.|| ||</p>

					<p class="f4">Sā vo pahīnā dīgha-rattaɱ hitāya sukhāya bhavissati.|| ||</p>

					<p class="f4">Sankhārā bhikkhave na tumhākaɱ||<br />
					te pajahatha.|| ||</p>

					<p class="f4">Te vo pahīnā dīgha-rattaɱ hitāya sukhāya bhavisasanti.|| ||</p>

					<p class="f4">Viññāṇaɱ bhikkhave na tumhākaɱ||<br />
					taɱ pajahatha.|| ||</p>

					<p class="f4">Taɱ vo pahīnā dīgha-rattaɱ hitāya sukhāya bhavissati.|| ||</p>

					<p class="f4">[<a id="p55">55</a>] Taɱ kiɱ maññatha bhikkhave?|| ||</p>

					<p class="f4">Yaɱ imasmiɱ Jetavane tiṇa-kaṭṭha-sākhā-palāsaɱ,||<br />
					taɱ jano hareyya vā ḍaheyya vā yathā-paccayaɱ vā kareyya,||<br />
					api nu tumhākaɱ evam assa:|| ||</p>

					<p class="f4">Amhe jano harati vā ḍahati vā yathā-paccayaɱ karotī ti?|| ||</p>

					<p class="f4">'No h'etaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Na hi no etaɱ bhante attā vā attaniyaɱ vā' ti.|| ||</p>

					<p class="f4">'Evam eva kho bhikkhave yaɱ na tumhākaɱ taɱ pajahatha.|| ||</p>

					<p class="f4">Taɱ vo pahīnaɱ dīgha-rattaɱ hitāya sukhāya bhavissati.|| ||</p>

					<p class="f4">Kiñ ca bhikkhave na tumhākaɱ?|| ||</p>

					<p class="f4">Rūpaɱ bhikkhave na tumhākaɱ,||<br />
					taɱ pajahatha.|| ||</p>

					<p class="f4">Taɱ vo pahīnaɱ dīgha-rattaɱ hitāya sukhāya bhavissati.|| ||</p>

					<p class="f4">Vedanā bhikkhave na tumhākaɱ,||<br />
					taɱ pajahatha.|| ||</p>

					<p class="f4">Sā vo pahīnā dīgha-rattaɱ hitāya sukhāya bhavissati.|| ||</p>

					<p class="f4">Saññā bhikkhave na tumhākaɱ,||<br />
					taɱ pajahatha.|| ||</p>

					<p class="f4">Sā vo pahīnā dīgha-rattaɱ hitāya sukhāya bhavissati.|| ||</p>

					<p class="f4">Sankhārā bhikkhave na tumhākaɱ,||<br />
					te pajahatha.|| ||</p>

					<p class="f4">Te vo pahīnā dīgha-rattaɱ hitāya sukhāya bhavissanti.|| ||</p>

					<p class="f4">Viññāṇaɱ bhikkhave na tumhākaɱ,||<br />
					taɱ pajahatha.|| ||</p>

					<p class="f4">Taɱ vo pahīnaɱ dīgha-rattaɱ hitāya sukhāya bhavissati.|| ||</p>

					<p class="f4">[<a id="p56">56</a>] Evaɱ svākkhāto bhikkhave mayā dhammo,||<br />
					uttāno vivaṭo pakāsito chinnapilotiko.|| ||</p>

					<p class="f4">Evaɱ svākkhāte bhikkhave mayā dhamme,||<br />
					uttāne vivaṭe pakāsite chinnapilotike,||<br />
					ye te bhikkhū arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma-d-aññā vimuttā,||<br />
					vaṭṭaɱ tesaɱ n'atthi paññā-panāya.|| ||</p>

					<p class="f4">[<a id="p57">57</a>] Evaɱ svākkhāto bhikkhave mayā dhammo uttāno,||<br />
					vivaṭo pakāsito chinnapilotiko.|| ||</p>

					<p class="f4">Evaɱ svākkhāte bhikkhave mayā dhamme,||<br />
					uttāne vivaṭe pakāsite chinnapilotike,||<br />
					yesaɱ bhikkhūnaɱ pañc'ora-m-bhāgiyāni saŋyojanāni pahīnāni,||<br />
					sabbe te opapātikā tattha parinibbāyino anāvatti-dhammā tasmā lokā.|| ||</p>

					<p class="f4">[<a id="p58">58</a>] Evaɱ svākkhāto bhikkhave mayā dhammo,||<br />
					uttāno vivaṭo pakāsito chinnapilotiko.|| ||</p>

					<p class="f4">Evaɱ svākkhāte bhikkhave mayā dhamme,||<br />
					uttāne vivaṭe pakāsite chinnapilotike,||<br />
					yesaɱ bhikkhūnaɱ tīṇi saŋyojanāni pahīnāni||<br />
					rāga-dosa-mohā tanubhūtā,||<br />
					sabbe te Sakad-āgāmino,||<br />
					saki-d-eva imaɱ lokaɱ āgantvā dukkhass'antaɱ karissanti.|| ||</p>

					<p class="f4">[<a id="p59">59</a>] Evaɱ svākkhāto bhikkhave mayā dhammo,||<br />
					uttāno vivaṭo pakāsito chinnapilotiko.|| ||</p>

					<p class="f4">Evaɱ svākkhāte bhikkhave mayā dhamme,||<br />
					uttāne vivaṭe pakāsite chinnapilotike,||<br />
					yesaɱ bhikkhūnaɱ tīṇi saŋyojanāni pahīnāni||<br />
					sabbe te Sot'āpannā avini- <a id="pg142"><span class="f2 g"><b>[142]</b></span></a> pātadhammā niyatā sambodhi-parāyanā.|| ||</p>

					<p class="f4">[<a id="p60">60</a>] Evaɱ svākkhāto bhikkhave mayā dhammo,||<br />
					uttāno vivaṭo pakāsito chinnapilotiko.|| ||</p>

					<p class="f4">Evaɱ svākkhāte bhikkhave mayā dhamme,||<br />
					uttāne vivaṭe pakāsite chinnapilotike,||<br />
					ye te bhikkhū Dhamm-ā-nusārino saddhānusārino sabbe te sambodhi-parāyanā.|| ||</p>

					<p class="f4">[<a id="p61">61</a>] Evaɱ svākkhāto bhikkhave mayā dhammo,||<br />
					uttāno vivaṭo pakāsito chinnapilotiko.|| ||</p>

					<p class="f4">Evaɱ svākkhāte bhikkhave mayā dhamme,||<br />
					uttāne vivaṭe pakāsite chinnapilotike,||<br />
					yesaɱ mayi saddhāmattaɱ pemamattaɱ sabbe te saggaparāyanāti.|| ||</p>

					<p class="f4">[<a id="p62">62</a>] Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Alagaddūpamasuttaɱ dutiyaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>