<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 47. The Buddha goes into detail concerning how one should examine one who claims to have attained the goal." />
<title>MN 47: Vīmaṃsaka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					5. Cūḷa Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p47">Sutta 47</a></h4>

					<h1>Vīmaṃsaka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg317"><span class="f2 g"><b>[317]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.047.chlm.sbb.htm#p1">chlm</a>][<a href="../../../dhamma-vinaya/pts/mn/mn.047.horn.pts.htm#p1">pts</a>][<a href="../../../dhamma-vinaya/wp/mn/mn.047.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.047.upal.mnl.htm#p1">upal</a>][<a href="../../../dhamma-vinaya/bd/mn/mn.047.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Vīmaṃsakena bhikkhave bhikkhunā parassa ceto-pariyā'yaṃ ajānantena Tathāgate samannesanā kātabbā||<br />
					Sammāsambuddho vā no vā||<br />
					iti viññāṇāyā" ti.|| ||</p>

					<p class="f4">"Bhagavaṃ mūlakā no bhante||<br />
					dhammā Bhagavaṃ nettikā||<br />
					Bhagavaṃ paṭisaraṇā.|| ||</p>

					<p class="f4">Sādhu vata bhante Bhagavantaṃ||<br />
					yeva paṭibhātu etassa bhāsitassa attho||<br />
					Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaṃ manasi karotha,||<br />
					<a id="pg318"><span class="f2 g"><b>[318]</b></span></a> bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">3. Vīmaṃsakena bhikkhave bhikkhunā parassa ceto-pariyā'yaṃ ajānantena dvīsu dhammesu Tathāgato samannesitabbo: cakkhu-sota-viññeyyesu dhammesu:|| ||</p>

					<p class="f4">'Ye saṇkiliṭṭhā cakkhu-sota-viññeyyā dhammā,||<br />
					saṃvijjanti vā te Tathāgatassa no vā' ti?|| ||</p>

					<p class="f4">Tam enaṃ samannesamāno evaṃ jānāti:|| ||</p>

					<p class="f4">'Ye saṇkiliṭṭhā cakkhu-sota-viññeyyā dhammā,||<br />
					na te Tathāgatassa saṃvijjantī' ti.|| ||</p>

					<p class="f4">Yato naṃ samannesamāno evaṃ jānāti:|| ||</p>

					<p class="f4">'Ye saṇkiliṭṭhā cakkhu-sota-viññeyyā dhammā,||<br />
					na te Tathāgatassa saṃvijjantī' ti.|| ||</p>

					<p class="f4">Tato naṃ uttariṃ samannesati:|| ||</p>

					<p class="f4">'Ye vītimissā cakkhu-sota-viññeyyā dhammā,||<br />
					saṃvijjanti vā te Tathāgatassa no vā' ti?|| ||</p>

					<p class="f4">Tam enaṃ samannesamāno evaṃ jānāti:|| ||</p>

					<p class="f4">'Ye vītimissā cakkhu-sota-viññeyyā dhammā,||<br />
					na te Tathāgatassa saṃvijjantī' ti.|| ||</p>

					<p class="f4">Yato naṃ samannesamāno evaṃ jānāti:|| ||</p>

					<p class="f4">'Ye vītimissā cakkhu-sota-viññeyyā dhammā,||<br />
					na te Tathāgatassa saṃvijjantī' ti.|| ||</p>

					<p class="f4">Tato naṃ uttariṃ samannesati:|| ||</p>

					<p class="f4">'Ye vodātā cakkhu-sota-viññeyyā dhammā,||<br />
					saṃvijjanti vā te Tathāgatassa no vā' ti?|| ||</p>

					<p class="f4">Tam enaṃ samannesamāno evaṃ jānāti:|| ||</p>

					<p class="f4">'Ye vodātā cakkhu-sota-viññeyyā dhammā,||<br />
					saṃvijjanti te Tathāgatassā' ti.|| ||</p>

					<p class="f4">Yato naṃ samannesamāno evaṃ jānāti:|| ||</p>

					<p class="f4">'Ye vodātā cakkhu-sota-viññeyyā dhammā,||<br />
					saṃvijjanti te Tathāgatassā' ti.|| ||</p>

					<p class="f4">Tato naṃ uttariṃ samannesati:|| ||</p>

					<p class="f4">"Dīgha-rattaṃ samāpanno ayam-āyasmā imaṃ kusalaṃ dhammaṃ,||<br />
					udāhu ittara-samāpanno' ti?|| ||</p>

					<p class="f4">Tam enaṃ samannesamāno evaṃ jānāti:|| ||</p>

					<p class="f4">'Dīgha-rattaṃ samāpanno ayam-āyasmā imaṃ kusalaṃ dhammaṃ,||<br />
					nāyam-āyasmā ittara-samāpanno' ti.|| ||</p>

					<p class="f4">Yato naṃ samannesamāno evaṃ jānāti:|| ||</p>

					<p class="f4">'Dīgha-rattaṃ samāpanno ayam-āyasmā imaṃ kusalaṃ dhammaṃ,||<br />
					nāyam-āyasmā ittara-samāpanno' ti.|| ||</p>

					<p class="f4">Tato naṃ uttariṃ samannesati:|| ||</p>

					<p class="f4">'Ñattajjhāpanno ayam-āyasmā bhikkhu yasam-patto, saṃvijjantassa idh'ekacce ādīnavā' ti.|| ||</p>

					<p class="f4">Na tāva bhikkhave bhikkhuno idh'ekacce ādīnavā saṃvijjanti yāva na ñattajjhāpanno hoti yasam-patto.|| ||</p>

					<p class="f4">Yato ca kho bhikkhave bhikkhu ñattajjhāpanno hoti yasam-patto,||<br />
					ath'assa idh'ekacce ādīnavā saṃvijjanti.|| ||</p>

					<p class="f4">Tam enaṃ samannesamāno evaṃ jānāti:|| ||</p>

					<p class="f4">'Ñattajjhāpanno ayam-āyasmā bhikkhu yasam-patto, nāssa idh'ekacce ādīnavā saṃvijjantī' ti.|| ||</p>

					<p class="f4">Yato naṃ samannesamāno evaṃ jānāti:|| ||</p>

					<p class="f4">'Ñattajjhāpanno <a id="pg319"><span class="f2 g"><b>[319]</b></span></a> ayam-āyasmā bhikkhu yasam-patto,||<br />
					nāssa idh'ekacce ādīnavā saṃvijjantī' ti|| ||</p>

					<p class="f4">Tato naṃ uttariṃ samantesati:|| ||</p>

					<p class="f4">'Abhayūparato ayam-āyasmā nāyam-āyasmā bhayūparato,||<br />
					vīta-rāgattā kāme na sevati khayā rāgassā' ti.|| ||</p>

					<p class="f4">Tam enaṃ samannesamāno evaṃ jānāti:|| ||</p>

					<p class="f4">'Abhayūparato ayam-āyasmā,||<br />
					nāyam-āyasmā bhayūparato,||<br />
					vīta-rāgattā kāme na sevati khayā rāgassā' ti.|| ||</p>

					<p class="f4">Tañ ce bhikkhave bhikkhuṃ pare evaṃ puccheyyuṃ:|| ||</p>

					<p class="f4">'Ko pan'āyasmato ākārā ke anvayā yen'āyasmā evaṃ vadeti:|| ||</p>

					<p class="f4">'Abhayūparato ayam-āyasmā nāyam-āyasmā bhayūparato,||<br />
					vīta-rāgattā kāme na sevati khayā rāgassā' ti.|| ||</p>

					<p class="f4">Sammā vyākaramāno bhikkhave bhikkhu evaṃ vyākareyya:|| ||</p>

					<p class="f4">'Tathā hi pana ayam-āyasmā||<br />
					saṇghe vā viharanto||<br />
					eko vā viharanto,||<br />
					ye ca tattha sugatā,||<br />
					ye ca tattha duggatā,||<br />
					ye ca tattha gaṇam-anusāsanti,||<br />
					ye ca idh'ekacce āmisesu sandissanti,||<br />
					ye ca idh'ekacce āmisena anupalittā,||<br />
					nāyam-āyasmā taṃ tena avajānāti.|| ||</p>

					<p class="f4">Sammukhā kho pana me taṃ Bhagavato sutaṃ sammukhā paṭiggahītaṃ:|| ||</p>

					<p class="f4">"Abhayūparato'ham asmi,||<br />
					nāham'asmi bhayūparato,||<br />
					vīta-rāgattā kāme na sevāmi khayā rāgassā"' ti.|| ||</p>

					<p class="f4">4. Tatra, bhikkhave, Tathāgato va uttariṃ paṭipucchitabbo:|| ||</p>

					<p class="f4">'Ye saṇkiliṭṭhā cakkhu-sota-viññeyyā dhammā,||<br />
					saṃvijjanti vā te Tathāgatassa no vā" ti?|| ||</p>

					<p class="f4">Vyākaramāno bhikkhave Tathāgato evaṃ vyākareyya:|| ||</p>

					<p class="f4">'Ye saṇkiliṭṭhā cakkhu-sota-viññeyyā dhammā na te Tathāgatassa saṃvijjantī' ti.|| ||</p>

					<p class="f4">'Ye vītimissā cakkhu-sota-viññeyyā dhammā,||<br />
					saṃvijjanti vā te Tathāgatassa no vā' ti?|| ||</p>

					<p class="f4">Vyākaramāno bhikkhave Tathāgato evaṃ vyākareyya:|| ||</p>

					<p class="f4">'Ye vītimissā cakkhu-sota-viññeyyā dhammā na te Tathāgatassa saṃvijjantī' ti.|| ||</p>

					<p class="f4">'Ye vodātā cakkhu-sota-viññeyyā dhammā,||<br />
					saṃvijjanti vā te Tathāgatassa no vā' ti?|| ||</p>

					<p class="f4">Vyākaramāno bhikkhave Tathāgato evaṃ vyākareyya:|| ||</p>

					<p class="f4">'Ye vodātā cakkhu-sota-viññeyyā dhammā saṃvijjanti te Tathāgatassa;||<br />
					etapatho'ham-asmi etagocaro,||<br />
					no ca tena tammayo' ti.|| ||</p>

					<p class="f4">5. Evaṃ vādiṃ kho bhikkhave Satthāraṃ arahati sāvako upasaṇkamituṃ dhamma-savaṇāya.|| ||</p>

					<p class="f4">Tassa Satthā dhammaṃ deseti uttar-uttariṃ paṇīta-paṇītaṃ kaṇha-sukka-sappaṭi-bhāgaṃ.|| ||</p>

					<p class="f4">Yathā yathā kho bhikkhave bhikkhuno Satthā dhammaṃ deseti uttar-uttariṃ paṇīta-paṇītaṃ kaṇha-sukka-sappaṭi-bhāgaṃ,||<br />
					tathā tathā so tasmiṃ dhamme abhiññāya idh'ekaccaṃ dhammaṃ <a id="pg320"><span class="f2 g"><b>[320]</b></span></a> dhammesu niṭṭhaṃ gacchati,||<br />
					satthari pasīdati:|| ||</p>

					<p class="f4">'Sammāsambuddho Bhagavā,||<br />
					svākkhāto Bhagavatā dhammo,||<br />
					su-paṭipanno saṇgho' ti.|| ||</p>

					<p class="f4">6. Tañ ca bhikkhave bhikkhuṃ pare evaṃ puccheyyuṃ:|| ||</p>

					<p class="f4">'Ke pan'āyasmato ākārā||<br />
					ke anvayā yen'āyasmā evaṃ vadeti:|| ||</p>

					<p class="f4">'Sammā sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno saṇgho' ti?|| ||</p>

					<p class="f4">Sammā vyākaramāno bhikkhave bhikkhu evaṃ vyākareyya:|| ||</p>

					<p class="f4">'Idh'āhaṃ āvuso yena Bhagavā ten'upasaṇkamiṃ dhamma-savaṇāya.|| ||</p>

					<p class="f4">Tassa me Bhagavā dhammaṃ deseti uttar-uttariṃ paṇīta-paṇītaṃ kaṇh-asukka-sappaṭi-bhāgaṃ.|| ||</p>

					<p class="f4">Yathā yathā me āvuso Bhagavā dhammaṃ deseti||<br />
					uttar-uttariṃ paṇīta-paṇītaṃ kaṇh-asukka-sappaṭi-bhāgaṃ,||<br />
					tathā tath'āhaṃ tasmiṃ dhamme abhiññāya||<br />
					idh-ekaccaṃ dhammaṃ dhammesu niṭṭhamagamaṃ,||<br />
					satthari pasīdiṃ:|| ||</p>

					<p class="f4">Sammā sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno saṇgho' ti.|| ||</p>

					<p class="f4">7. Yassa kassaci bhikkhave imehi ākārehi imehi padehi imehi byañjanehi Tathāgate saddhā niviṭṭhā hoti mūlajātā pati-ṭ-ṭhitā,||<br />
					ayaṃ vuccatī bhikkhave ākāravatī saddhā dassanamūlikā daḷhā,||<br />
					asaṃhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṃ.|| ||</p>

					<p class="f4">Evaṃ kho bhikkhave Tathāgate dhamma-samannesanā hoti.|| ||</p>

					<p class="f4">Evañ ca pana Tathāgato dhammatā susamanniṭṭho hotī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Vīmaṃsaka Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>