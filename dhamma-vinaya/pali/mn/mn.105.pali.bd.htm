<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 105. The Buddha shows Sunakkhatta a path to Nibbāna together with several similes to help illustrate his points." />
<title>MN 105: Sunakkhatta Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p105">Sutta 105</a></h4>

					<h1>Sunakkhatta Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg252"><span class="f2 g"><b>[252]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.105.chlm.sbb.htm#p1">chlm</a>][<a href="../../../dhamma-vinaya/pts/mn/mn.105.horn.pts.htm#p1">pts</a>][<a href="../../../dhamma-vinaya/ati/mn/mn.105.than.ati.htm#p1">than</a>][<a href="../../../dhamma-vinaya/mnl/mn/mn.105.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Tena kho pana samayena sambahulehi bhikkhūhi Bhagavato santike aññā vyākatā hoti 'khīṇā jāti, vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti pajānāmā' ti.|| ||</p>

					<p class="f4">Assosi kho sunakkhatto Licchavi-putto 'sambahulehi kira bhikkhūhi Bhagavato santike aññā vyākatā hoti 'khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā'ti pajānāmā' ti.|| ||</p>

					<p class="f4">Atha kho sunakkhatto Licchavi-putto yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinno kho sunakkhatto Licchavi-putto Bhagavantaṃ etad avoca:|| ||</p>

					<p class="f4">'Sutaṃ me taṃ bhante sambhahulehi kira bhikkhūhi Bhagavato santike aññā vyākatā 'khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattayā'ti pajānāmā' ti.|| ||</p>

					<p class="f4">Ye te bhante,||<br />
					bhikkhū Bhagavato santike aññaṃ vyākaṃsu 'khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattayā'ti pajānāmā' ti.|| ||</p>

					<p class="f4">Kacci te bhante,||<br />
					bhikkhū samma-d-eva aññaṃ vyākaṃsu udāhu santetthekacce bhikkhū adhimānena aññaṃ byākaṃsū' ti?|| ||</p>

					<p class="f4">Ye te sunakkhatta,||<br />
					bhikkhū mama santike aññaṃ vyākaṃsu 'khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti pajānāmā' ti.|| ||</p>

					<p class="f4">Santetthekacce bhikkhū samma-d-eva aññaṃ vyākaṃsu,santi panidh'ekacce bhikkhū adhimānena pi aññaṃ vyākaṃsu.|| ||</p>

					<p class="f4">Tatra sunakkhatta,||<br />
					ye te bhikkhū samma-d-eva aññaṃ vyākaṃsu tesaṃ taṃ tath'eva hoti.|| ||</p>

					<p class="f4">Ye pana te bhikkhū adhimānena aññaṃ vyākaṃsu,||<br />
					tatra sunakkhatta,||<br />
					Tathāgatassa evaṃ hoti: 'dhammaṃ n'esaṃ desessan' ti.|| ||</p>

					<p class="f4">Evañc'ettha sunakkhatta,||<br />
					Tathāgatassa hoti: 'dhammaṃ n'esaṃ desessan' ti.|| ||</p>

					<p class="f4">Atha ca panidh'ekacce mogha-purisā pañhaṃ abhisaṅkhāritvā abhisaṅkhāritvā Tathāgataṃ upasaṅkamitvā pucchanti.|| ||</p>

					<p class="f4">Tatra sunakkhatta,||<br />
					<a id="pg253"><span class="f2 g"><b>[253]</b></span></a> yampi Tathāgatassa evaṃ hoti: 'dhammaṃ n'esaṃ desessan' ti.|| ||</p>

					<p class="f4">Tassapi hoti aññathattanti.|| ||</p>

					<p class="f4">Etassa Bhagavā kālo,||<br />
					etassa Sugata kālo.|| ||</p>

					<p class="f4">'Yaṃ Bhagavā dhammaṃ deseyya,||<br />
					Bhagavato sutvā bhikkhū dhāressantī' ti.|| ||</p>

					<p class="f4">Tena hi sunakkhatta,||<br />
					suṇohi sādhukaṃ manasi karohi bhāsissāmīti.|| ||</p>

					<p class="f4">Evaṃ bhantehi kho sunakkhatto Licchavi-putto Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">Pañca kho ime sunakkhatta,||<br />
					kāma-guṇā.|| ||</p>

					<p class="f4">Katame pañca? cakkhu-viññeyyā rūpā iṭṭhā kantā manāpā piya-rūpā kām'ūpasaṃ-hitā rajanīyā,||<br />
					sota-viññeyyā saddā iṭṭhā kantā manāpā piya-rūpā kām'ūpasaṃ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaṃ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Jvhāviññeyyā rasā iṭṭhā kantā manāpā piya-rūpā kām'ūpasaṃ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaṃ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Ṭhānaṃ kho pan'etaṃ sunakkhatta,||<br />
					vijjati yaṃ idh'ekacco purisa-puggalo lokāmisādhimutto assa,||<br />
					lokāmisādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaṃ bhajati,||<br />
					tena ca vittiṃ āpajjati.|| ||</p>

					<p class="f4">Āneñjapaṭisaṃyuttāya ca pana kathāya kaccha-mānāya na sussūsati,||<br />
					na sotaṃ odahati,||<br />
					na aññā-cittaṃ upaṭṭhapeti1,||<br />
					na ca taṃ purisaṃ bhajati,||<br />
					na ca tena vittiṃ āpajjati.|| ||</p>

					<p class="f4">Seyyathā pi sunakkhatta,||<br />
					puriso sakammā gāmā vā nigamā vā ciravippavutto assa,||<br />
					so aññataraṃ purisaṃ passeyya tamhā gāmā vā nigamā vā acira-pakkantaṃ,||<br />
					so taṃ purisaṃ tassa gāmassa vā nigamassa vā khematañ ca subhikkhatañ ca app'ābādhatañ ca puccheyya,||<br />
					tassa so puriso tassa gāmassa vā nigamassa vā khematañ ca subhikkhatañ ca <a id="pg254"><span class="f2 g"><b>[254]</b></span></a> app'ābādhatañ ca puccheyya,||<br />
					tassa so puriso tassa gāmassa vā nigamassa vā khematañ ca subhikkhatañ ca app'ābādhatañ ca saṃseyya.|| ||</p>

					<p class="f4">Taṃ kiṃ maññasi sunakkhatta,||<br />
					api nu so puriso tassa pūrisassa sussūseyyā, sotaṃ odaheyya,||<br />
					aññā-cittaṃ upaṭṭhapeyya,||<br />
					tañ ca purisaṃ bhajeyya,||<br />
					tena ca vittiṃ āpajjeyyā' ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Evam eva kho,||<br />
					sunakkhatta,||<br />
					ṭhāname taṃ vijjati: yaṃ idh'ekacco purisa-puggalo lokāmisādhimutto assa,||<br />
					lokāmisādhimuttassa kho sunakkhatta,||<br />
					purisa-puggalassa tappatirūpi c'eva kathā saṇṭhāti.|| ||</p>

					<p class="f4">Tadanudhamamañ ca anuvitakketi,||<br />
					anuvicāreti,||<br />
					tañ ca purisaṃ bhajati,||<br />
					tena ca vittiṃ āpajjati.|| ||</p>

					<p class="f4">Āneñjapaṭisaññuttāya ca pana kathāya kaccha-mānāya na sussūsati,||<br />
					na sotaṃ odahati,||<br />
					na aññā-cittaṃ upaṭṭhapeti,1 na ca taṃ purisaṃ bhajati,||<br />
					na ca tena vittiṃ āpajjati.|| ||</p>

					<p class="f4">So evam assa veditabbo: āneñjasaṃyojanena hi kho visaṃyutto lokāmisādhimutto purisa-puggaloti.|| ||</p>

					<p class="f4">Ṭhānaṃ kho pan'etaṃ sunakkhatta,||<br />
					vijjati: yaṃ idh'ekacco purisa-puggalo āneñjādhimutto assa,||<br />
					āneñjādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaṃ bhajati,||<br />
					tena ca vittiṃ āpajjati.|| ||</p>

					<p class="f4">Lokāmisapaṭisaññuttāya ca pana kathāya kaccha-mānāya na sussūsati,||<br />
					na sotaṃ odahati,||<br />
					na aññā-cittaṃ upaṭṭhapeti1,||<br />
					na ca taṃ purisaṃ bhajati,||<br />
					na ca tena vittiṃ āpajjati.|| ||</p>

					<p class="f4">Seyyathā pi sunakkhatta,||<br />
					pāṇḍupalāso bandhanā pavutto abhabbo haritattāya.|| ||</p>

					<p class="f4">Evam eva kho sunakkhatta,||<br />
					āneñjādhimuttassa purisa-puggalassa ye lokāmisasaṃyojane se pavutte.|| ||</p>

					<p class="f4">So evam assa veditabbo: lokāmisasaṃyojanena hi kho visaññātto āneñjādhimutto purisa-puggalo' ti.|| ||</p>

					<p class="f4">Ṭhānaṃ kho pan'etaṃ sunakkhatta,||<br />
					vijjati: yaṃ idh'ekacco purisa-puggalo Ākiñ caññ'āyatanādhimutto assa,||<br />
					Ākiñ caññ'āyatanādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaṃ bhajati,||<br />
					tena ca vittiṃ <a id="pg255"><span class="f2 g"><b>[255]</b></span></a> āpajjati.|| ||</p>

					<p class="f4">Āneñjapaṭisaññuttāya ca pana kathāya kaccha-mānāya na sussūsati,||<br />
					na sotaṃ odahati,||<br />
					na aññā-cittaṃ upaṭṭhapeti,||<br />
					na ca taṃ purisaṃ bhajati,||<br />
					na ca tena vittiṃ āpajjati.|| ||</p>

					<p class="f4">Seyyathā pi sunakkhatta,||<br />
					puthu-sīlā dvedhā bhinnā appaṭisandhikā hoti.|| ||</p>

					<p class="f4">Evam eva kho sunakkhatta,||<br />
					Ākiñ caññ'āyatanādhimuttassa purisa-puggalassa ye āneñjasaṃyojane se bhinne.|| ||</p>

					<p class="f4">So evam assa veditabbo: āneñjasaṃyojanena hi kho visaññutto Ākiñ caññ'āyatanādhimutto purisa-puggalo' ti.|| ||</p>

					<p class="f4">Ṭhānaṃ kho pan'etaṃ sunakkhatta,||<br />
					vijjati: yaṃ idh'ekacco purisa-puggalo N'eva-saññā-nāsaññāyatanādhimutto assa,||<br />
					N'eva-saññā-nāsaññāyatanādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaṃ bhajati,||<br />
					tena ca vittiṃ āpajjati.|| ||</p>

					<p class="f4">Ākiñ caññ'āyatanapaṭisaññuttāya ca pana kathāya kaccha-mānāya na sussūsati,||<br />
					na sotaṃ odahati,||<br />
					na aññā-cittaṃ upaṭṭhapeti,||<br />
					na ca taṃ purisaṃ bhajati,||<br />
					na ca tena vittiṃ āpajjati.|| ||</p>

					<p class="f4">Seyyathā pi sunakkhatta,||<br />
					puriso manuññabhojanaṃ bhuttāvi chaḍḍeyya.|| ||</p>

					<p class="f4">Taṃ kiṃ maññasi sunakkhatta,||<br />
					api nu tassa purisassa tasmiṃ bhante puna bhottu-kamyatā1 assā' ti?|| ||</p>

					<p class="f4">No h'etaṃ bhante,||<br />
					taṃ kissa hetu: aduṃ hi bhante,||<br />
					bhattaṃ paṭikkulasammatanti.|| ||</p>

					<p class="f4">Evam eva kho sunakkhatta,||<br />
					N'eva-saññā-nāsaññāyatanādhimuttassa purisa-puggalassa ye Ākiñ caññ'āyatanasaṃyojane se vante.|| ||</p>

					<p class="f4">So evam assa veditabbo: Ākiñ caññ'āyatanasaṃyojanena hi kho visaññutto N'eva-saññā-nāsaññāyatanādhimutto purisa-puggalo' ti.|| ||</p>

					<p class="f4">Ṭhānaṃ kho pan'etaṃ sunakkhatta,||<br />
					vijjati: yaṃ idh'ekacco purisa-puggalo sammāNibbān-ā-dhimutto assa,||<br />
					sammāNibbān-ā-dhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaṃ bhajati,||<br />
					tena ca vittiṃ āpajjati.|| ||</p>

					<p class="f4">N'eva-saññā-nā-saññ'āyatanapaṭisaññāttāya ca pana kathāya <a id="pg256"><span class="f2 g"><b>[256]</b></span></a> kaccha-mānāya na sussūsati,||<br />
					na sotaṃ odahati,||<br />
					na aññā-cittaṃ upaṭṭhapeti,||<br />
					na ca taṃ purisaṃ bhajati,||<br />
					na ca tena vittiṃ āpajjati.|| ||</p>

					<p class="f4">Seyyathā pi sunakkhatta,||<br />
					tālo matthakacchinno abhabbo puna virūḷhiyā.|| ||</p>

					<p class="f4">Evam eva kho sunakkhatta,||<br />
					sammāNibbān-ā-dhimuttassa purisa-puggalassa ye N'eva-saññā-nā-saññ'āyatanasaṃyojane se ucchinna-mūle tālā-vatthu-kate anabhāva-kate1 āyatiṃ anuppāda-dhamme.|| ||</p>

					<p class="f4">So evam assa veditabbo: 'N'eva-saññā-nā-saññ'āyatanasaṃyojanena hi kho visaññātto sammā Nibbān-ā-dhimutto purisa-puggalo' ti.|| ||</p>

					<p class="f4">Ṭhānaṃ kho pan'etaṃ sunakkhatta vijjati.|| ||</p>

					<p class="f4">Yaṃ idh'ekaccassa bhikkhuno evam assa: taṇhā kho sallaṃ samaṇena vuttaṃ avijjāvisadoso chanda-rāgavyāpādena ruppati.|| ||</p>

					<p class="f4">Taṃ me taṇhāsallaṃ pahīnaṃ,||<br />
					apanīto avijjāvisadoso,||<br />
					sammāNibbān-ā-dhimuttohamasmī' ti.|| ||</p>

					<p class="f4">Evaṃ mānī2 assa atathaṃ 'sa mānaṃ.|| ||</p>

					<p class="f4">So yāni sammā Nibbān-ā-dhimuttassa asappāyāni,||<br />
					tāni anuyuñjeyya: asappāyaṃ cakkhunā rūpa-dassanaṃ anuyuñjeyya,||<br />
					asappāyaṃ sotena saddaṃ anuyuñjeyya,||<br />
					asappāyaṃ ghānena gandhaṃ anuyuñjeyya,||<br />
					asappāyaṃ jivhāya rasaṃ anuyuñjeyya,||<br />
					asappāyaṃ kāyena phoṭṭhabbaṃ anuyuñjeyya,||<br />
					asappāyaṃ manasā dhammaṃ anuyuñjeyya.|| ||</p>

					<p class="f4">Tassa asappāyaṃ cakkhunā rūpa-dassanaṃ anuyuttassa,||<br />
					asappāyaṃ sotena saddaṃ anuyuttassa,||<br />
					asappāyaṃ ghāneta gandhaṃ anuyuttassa,||<br />
					asappāyaṃ jivhāya rasaṃ anuyuttassa,||<br />
					asappāyaṃ kāyena phoṭṭhabbaṃ anuyuttassa,||<br />
					asappāyaṃ manasā dhammaṃ anuyuttassa rāgo cittaṃ anuddhaṃseyya.|| ||</p>

					<p class="f4">So rāg'ānuddhaṃ-sitena cittena maraṇaṃ vā niga-c-cheyya maraṇa-mattaṃ vā dukkhaṃ.|| ||</p>

					<p class="f4">Seyyathā pi sunakkhatta,||<br />
					puriso sallena viddho assa savisena gā'hupalepanena.|| ||</p>

					<p class="f4">Tassa mitt-ā-maccā ñātisā-lohitā bhisakkaṃ salla-kattaṃ upaṭṭh-ā-peyyuṃ tassa so bhisakko salla-katto satthena vaṇa-mukhaṃ parikanteyya,||<br />
					satthena vaṇa-mukhaṃ parikantetvā esaniyā sallaṃ eseyya,||<br />
					esaniyā sallaṃ esetvā <a id="pg257"><span class="f2 g"><b>[257]</b></span></a> sallaṃ abbaheyya apaneyya visadosaṃ saupādisesaṃ saupādisesoti mañña-māno so evaṃ vadeyya: 'Ambho purisa,||<br />
					ubbhataṃ kho te sallaṃ,||<br />
					apanīto|| ||</p>

					<p class="f4">Visadoso saupādiseso,||<br />
					analañca te antarāyāya.|| ||</p>

					<p class="f4">Sappāyāni c'eva bhojanāni bhuñjeyyāsi,||<br />
					mā te asappāyāni bhojanāni bhuñjato vaṇo assāvi assa.|| ||</p>

					<p class="f4">Kālena ca kālaṃ vaṇaṃ dhoveyyāsi,||<br />
					kālena ca kālaṃ vaṇa-mukhaṃ ālimpeyyāsi,||<br />
					mā te na kālena kālaṃ vaṇaṃ dhovato na kālena kālaṃ vaṇa-mukhaṃ ālimpato pubbalohitaṃ vaṇa-mukhaṃ pariyonandhi,||<br />
					mā ca vāt'ātape cārittaṃ anuyuñji,||<br />
					mā te vāt'ātape cārittaṃ anuyuttassa rājosūkaṃ3 vaṇa-mukhaṃ anuddhaṃsesi,||<br />
					vaṇānurakkhī ca ambho purisa vihareyyāsi vaṇasāropī' ti.|| ||</p>

					<p class="f4">Tassa evam assa: 'ubbhataṃ kho me sallaṃ,||<br />
					apanīto visadoso anupādiseso,||<br />
					analañca me antarāyāyā' ti.|| ||</p>

					<p class="f4">So asappayāni c'eva bhojanāni bhuñjeyya.|| ||</p>

					<p class="f4">Tassa asappāyāni bhojanāni bhuñjato vaṇo assāvi assa.|| ||</p>

					<p class="f4">Na ca kālena kālaṃ vaṇaṃ dhoveyya.|| ||</p>

					<p class="f4">Na ca kālena kālaṃ vaṇa-mukhaṃ ālimpeyya.|| ||</p>

					<p class="f4">Tassa na kālena kālaṃ vaṇaṃ dhovato na kālena kālaṃ vaṇa-mukhaṃ ālimpato pubbalohitaṃ vaṇa-mukhaṃ pariyonandheyya.|| ||</p>

					<p class="f4">Vātātape ca cārittaṃ anuyuñjeyya.|| ||</p>

					<p class="f4">Tassa vāt'ātape cārittaṃ anuyuttassa rajosūkaṃ vaṇa-mukhaṃ anuddhaṃseyya na ca vaṇānurakkhī vihareyya na vaṇasāropī.|| ||</p>

					<p class="f4">Tassa imissā ca asappāya-kiriyāya,||<br />
					asu ca visa-dosā apanīto saupādiseso,||<br />
					tadubhayena vaṇo puthuttaṃ gaccheyya,||<br />
					so puthuttaṃ gatena vaṇena maraṇaṃ vā niga-c-cheyya maraṇa-mattaṃ vā dukkhaṃ.|| ||</p>

					<p class="f4">Evam eva kho sunakkhatta,||<br />
					ṭhāname taṃ vijjati yaṃ idh'ekaccassa bhikkhuno evam assa: taṇhā kho sallaṃ samaṇena vuttaṃ,||<br />
					avijjāvisadoso chanda-rāgavyāpādena ruppati,||<br />
					taṃ me taṇhāsallaṃ pahīnaṃ,||<br />
					<a id="pg258"><span class="f2 g"><b>[258]</b></span></a> apanīto avijjāvisadoso,||<br />
					sammā Nibbān-ā-dhimuttohama'smī'ti evaṃ māni assa.|| ||</p>

					<p class="f4">Atathaṃ'sa mānaṃ.|| ||</p>

					<p class="f4">So yāni sammāNibbān-ā-dhimuttassa asappāyāni tāni anuyuñjeyya: asappāyaṃ cakkhunā rūpa-dassanaṃ anuyuñjeyya,||<br />
					asappāyaṃ sotena saddaṃ anuyuñjeyya,||<br />
					asappāyaṃ ghānena gandhaṃ anuyuñjeyya,||<br />
					asappāyaṃ jivhāya rasaṃ anuyuñjeyya,||<br />
					asappāyaṃ kāyena phoṭṭhabbaṃ anuyuñjeyya,||<br />
					asappāyaṃ manasā dhammaṃ anuyuñjeyya.|| ||</p>

					<p class="f4">Tassa asappāyaṃ cakkhunā rūpa-dassanaṃ anuyuttassa,||<br />
					asappāyaṃ sotena saddaṃ anuyuttassa,||<br />
					asappāyaṃ ghānena gandhaṃ anuyuttassa,||<br />
					asappāyaṃ jivhāya rasaṃ anuyuttassa,||<br />
					asappāyaṃ kāyena voṭṭhabbaṃ anuyuttassa,||<br />
					asappāyaṃ manasā dhammaṃ anuyuttassa rāgo cittaṃ anuddhaṃseyya.|| ||</p>

					<p class="f4">So rāg'ānuddhaṃ-sitena cittena maraṇaṃ vā niga-c-cheyya,||<br />
					maraṇa mattaṃ vā dukkhaṃ.|| ||</p>

					<p class="f4">Maraṇaṃ h'etaṃ sunakkhatta,||<br />
					ariyassa vinaye yo sikkhaṃ pacca-k-khāya hīnāy-āvattati.|| ||</p>

					<p class="f4">Maraṇamattaṃ h'etaṃ sunakkhatta,||<br />
					dukkhaṃ yo aññataraṃ saṅkiliṭṭhaṃ āpattiṃ āpajjati.|| ||</p>

					<p class="f4">Ṭhānaṃ kho pan'etaṃ,||<br />
					sunakkhatta,||<br />
					vijjati yaṃ idh'ekaccassa bhikkhuno evam assa: 'taṇhā kho sallaṃ samaṇena vuttaṃ,||<br />
					avijjāvisadoso chanda-rāgavyāpādena ruppati.|| ||</p>

					<p class="f4">Taṃ me taṇhāsallaṃ pahīnaṃ apanīto avijjāvisadoso.|| ||</p>

					<p class="f4">Sammā Nibbān-ā-dhimuttohamasmī'ti sammā Nibbān-ā-dhimuttass'eva sato.|| ||</p>

					<p class="f4">So yāni sammāNibbān-ā-dhimuttassa asappāyāni,||<br />
					tāni nānuyuñjeyya,||<br />
					asappāyaṃ cakkhunā rūpa-dassanaṃ nānuyuñjeyya,||<br />
					asappāyaṃ sotena saddaṃ nānuyuñjeyya,||<br />
					asappāyaṃ ghānena gandhaṃ nānuyuñjeyya,||<br />
					asappāyaṃ jivhāya rasaṃ nānuyuñejayya,||<br />
					asappāyaṃ kāyena phoṭṭhabbaṃ nānuyuñjeyya: asappāyaṃ manasā dhammaṃ nānuyuñjeyya.|| ||</p>

					<p class="f4">Tassa asappāyaṃ cakkhunā rūpa-dassanaṃ nānuyuttassa,||<br />
					asappāyaṃ sotena saddaṃ nānuyuttassa,||<br />
					asappāyaṃ ghānena gandhaṃ nānuyuttassa,||<br />
					asappāyaṃ jivhāya rasaṃ nānuyuttassa,||<br />
					asappāyaṃ kāyena phoṭṭhabbaṃ nānuyuttassa rāgo cittaṃ nānuddhaṃseyya.|| ||</p>

					<p class="f4">So na <a id="pg259"><span class="f2 g"><b>[259]</b></span></a> rāg'ānuddhaṃ-sitena cittena n'eva maraṇaṃ vā niga-c-cheyya,||<br />
					na maraṇa-mattaṃ vā dukkhaṃ.|| ||</p>

					<p class="f4">Seyyathā pi sunakkhatta,||<br />
					puriso sallena viddho assa savisena gā'hūpalepanena.|| ||</p>

					<p class="f4">Tassa mitt-ā-maccā ñātisā-lohitā bhisakkaṃ salla-kattaṃ upaṭṭh-ā-peyyuṃ.|| ||</p>

					<p class="f4">Tassa so bhisakko salla-katto satthena vaṇa-mukhaṃ parikanteyya.|| ||</p>

					<p class="f4">Satthena vaṇa-mukhaṃ parikantetvā esaniyā sallaṃ eseyya.|| ||</p>

					<p class="f4">Esaniyā sallaṃ esetvā sallaṃ abbaheyya1 apaneyya visadosaṃ anupādisesaṃ.|| ||</p>

					<p class="f4">Anupādisesoti jānamāno.|| ||</p>

					<p class="f4">So evaṃ vadeyya: amho purisa,||<br />
					ubbhataṃ kho te sallaṃ apanīto visadoso anupādiseso,||<br />
					analañca te antarāyāya.|| ||</p>

					<p class="f4">Sappayāni c'eva bhojanāni bhuñjeyyāsi.|| ||</p>

					<p class="f4">Mā te asappāyāni bhojanāni bhuñjato vaṇo assāvī assa.|| ||</p>

					<p class="f4">Kālena ca kālaṃ vaṇaṃ dhoveyyāsi.|| ||</p>

					<p class="f4">Kālena ca kālaṃ vaṇa-mukhaṃ ālimpeyyāsi.|| ||</p>

					<p class="f4">Mā te na kālena kālaṃ vaṇaṃ dhevato na kālena kālaṃ vaṇa-mukhaṃ ālimpato pubbalohitaṃ vaṇa-mukhaṃ pariyonandhi.|| ||</p>

					<p class="f4">Mā ca vātā tape cārittaṃ anuyuñji.|| ||</p>

					<p class="f4">Mā te vāt'ātape cārittaṃ ananuyuttassa rajosūkaṃ vaṇa-mukhaṃ anuddhaṃsesi.|| ||</p>

					<p class="f4">Vaṇānurakkhī ca ambho purisa,||<br />
					vihareyyāsi vaṇasāropi' ti.|| ||</p>

					<p class="f4">Tassa evam assa: ubbhataṃ kho me sallaṃ apanīto visadoso anupādiseso,||<br />
					analañca me antarāyāyā' ti.|| ||</p>

					<p class="f4">So sappāyāni c'eva bhojanāni bhuñjeyya,||<br />
					tassa sappāyāni bhojanāni bhuñjato vaṇo na assāvī assa.|| ||</p>

					<p class="f4">Kālena ca kālaṃ vaṇaṃ dhoveyya,||<br />
					kālena ca kālaṃ vaṇa-mukhaṃ ālimpeyya,||<br />
					tassa kālena kālaṃ vaṇaṃ dhovato kālena kālaṃ vaṇa-mukhaṃ ālimpato pubbalohitaṃ vaṇa-mukhaṃ na pariyonandheyya,||<br />
					na ca vāt'ātape cārittaṃ anuyuñjeyya,||<br />
					tassa vāt'ātape cārittaṃ ananuyuttassa rajosūkaṃ vaṇa-mukhaṃ nānuddhaṃseyya,||<br />
					vaṇānurakkhī ca vihareyya vaṇasāropī.|| ||</p>

					<p class="f4">Tassa imissā ca sappāya kiriyāya asu ca visadoso apanīto anupādiseso.|| ||</p>

					<p class="f4">Tadūbhayena vaṇo virūheyya3 so rūḷhena vaṇena sañchavinā n'eva maraṇaṃ vā niga-c-cheyya,||<br />
					na maraṇa-mattaṃ vā dukkhaṃ.|| ||</p>

					<p class="f4">Evam eva kho sunakkhatta,||<br />
					ṭhāname taṃ vijjati yaṃ idh'ekaccassa bhikkhuno evam assa: taṇhā kho sallaṃ samaṇena <a id="pg260"><span class="f2 g"><b>[260]</b></span></a> vuttaṃ.|| ||</p>

					<p class="f4">Avijjā visadoso chanda-rāgavyāpādena ruppati.|| ||</p>

					<p class="f4">Taṃ me taṇhāsallaṃ pahīnaṃ,||<br />
					apanīto avijjāvisadoso.|| ||</p>

					<p class="f4">Sammā Nibbān-ā-dhimuttohamasmī'ti sammā Nibbān-ā-dhimuttass'eva sato so yāni sammā Nibbān-ā-dhimuttassa asappāyāni,||<br />
					tāni nānuyuñjeyya: asappāyaṃ cakkhunā rūpa-dassanaṃ nānuyuñjeyya,||<br />
					asappāyaṃ sotena saddaṃ nānuyuñjeyya,||<br />
					asappāyaṃ ghānena gandhaṃ nānuyuñjeyya,||<br />
					asappāyaṃ jivhāya rasaṃ nānuyuñjeyya,||<br />
					asappāyaṃ kāyena phoṭṭhabbaṃ nānuyuñjeyya,||<br />
					asappāyaṃ manasā dhammaṃ nānuyuñjeyya.|| ||</p>

					<p class="f4">Tassa asappāyaṃ cakkhunā rūpa-dassanaṃ nānuyuttassa asappāyaṃ sotena saddaṃ nānuyuttassa asappāyaṃ ghānena gandhaṃ nānuyuttassa asappāyaṃ jivhāya rasaṃ nānuyuttassa asappāyaṃ kāyena phoṭṭhabbaṃ nānuyuttassa asappāyaṃ manasā dhammaṃ nānuyuttassa rāgo cittaṃ nānuddhaṃseyya,||<br />
					so na rāg'ānuddhaṃ-sitena cīttena n'eva maraṇaṃ vā niga-c-cheyya,||<br />
					na maraṇa-mattaṃ vā dukkhaṃ.|| ||</p>

					<p class="f4">Upamā kho me ayaṃ sunakkhatta,||<br />
					katā atthassa viññāpanāya.|| ||</p>

					<p class="f4">Ayamevettha attho: vaṇoti kho sunakkhatta,||<br />
					chann'etaṃ ajjhattikānaṃ āyatanānaṃ adhivacanaṃ.|| ||</p>

					<p class="f4">Visadosoti kho sunakkhatta,||<br />
					avijjāyetaṃ adhivacanaṃ.|| ||</p>

					<p class="f4">Sallanti kho sunakkhatta,||<br />
					taṇhāyetaṃ adhivacanaṃ.|| ||</p>

					<p class="f4">Esanīti kho sunakkhatta,||<br />
					satiyāyetaṃ adhivacanaṃ.|| ||</p>

					<p class="f4">Satthanti kho sunakkhatta,||<br />
					ariyāyetaṃ paññāya adhivacanaṃ.BhiSakko salla-kattoti kho sunakkhatta,||<br />
					Tathāgatass'etaṃ adhivacanaṃ arahato Sammā Sambuddhassa.|| ||</p>

					<p class="f4">So vata sunakkhatta,||<br />
					bhikkhu chasu essāyatanesu saṃvutakārī.|| ||</p>

					<p class="f4">Upadhi dukkhassa mūlanti1 iti vidatvā nirupadhi,||<br />
					upadhi-saṅkhaye vimutto upadhismiṃ vā kāyaṃ upasaṃharissati cittaṃ vā uppādessatī'ti n'etaṃ ṭhānaṃ vijjati.|| ||</p>

					<p class="f4">|| ||</p>

					<p class="f4">Seyyathā pi sunakkhatta,||<br />
					āpāniyakaṃso vaṇṇa-sampanno gandha-sampanno rasa-sampanno,||<br />
					so ca kho visena saṃsaṭṭho.|| ||</p>

					<p class="f4">Atha puriso āgaccheyya jīvit-u-kāmo amarit-u-kāmo sukha-kāmo dukkha-paṭikkūlo.|| ||</p>

					<p class="f4">Taṃ kiṃ maññasi sunakkhatta,||<br />
					api nu so puriso amuṃ āpāniyakaṃsa piveyya.|| ||</p>

					<p class="f4">Yaṃ jaññā imāhaṃ pivitvā maraṇaṃ vā nigacchāmi,||<br />
					maraṇa-mattaṃ vā dukkha'nti?|| ||</p>

					<p class="f4">No h'etaṃ bhante.|| ||</p>

					<p class="f4"><a id="pg261"><span class="f2 g"><b>[261]</b></span></a> Evam eva kho sunakkhatta,||<br />
					so vata bhikkhu chasu phass'āyatanesu saṃvutakārī upadhi dukkhassa mūlanti iti viditvā nirupadhi,||<br />
					upadhi-saṅkhaye vimutto upadhismiṃ vā kāyaṃ upasaṃharissati,||<br />
					cittaṃ vā uppādessatī ti n'etaṃ ṭhānaṃ vijjati.|| ||</p>

					<p class="f4">Seyyathā pi sunakkhatta,||<br />
					āsīviso ghora-viso,||<br />
					atha puriso āgaccheyya jīvit-u-kāmo amarit-u-kāmo sukha-kāmo dukkha-paṭikkulo.|| ||</p>

					<p class="f4">Taṃ kiṃ maññasi sunakkhatta,||<br />
					api nu so puriso amussa āsīvisassa ghora-visassa hatthaṃ aṅguṭṭhaṃ vā yuñjeyya yaṃ jaññā imin-ā-haṃ daṭṭho maraṇaṃ vā nigacchāmi,||<br />
					maraṇa-mattaṃ vā dukkha'nti?|| ||</p>

					<p class="f4">No h'etaṃ bhante.|| ||</p>

					<p class="f4">Evam eva kho sunakkhatta,||<br />
					so vata bhikkhu chasu phass'āyatanesu saṃvutakārī,||<br />
					upadhi dukkhassa mūlanti iti viditvā nirupadhi,||<br />
					upadhi saṅkhaye vimutto upadhismiṃ vā kāyaṃ upasaṃharissati,||<br />
					cittaṃ vā uppādessatī' ti n'etaṃ ṭhānaṃ vijjatī ti.|| ||</p>

					<p class="f4">Idam avoca Bhagavā atta-mano sunakkhatto Licchavi-putto Bhagavato bhāsitaṃ abhinandī' ti.|| ||</p>

					<p class="ctr">Sunakkhatta Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>