<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 105. The Buddha shows Sunakkhatta a path to Nibbāna together with several similes to help illustrate his points." />
<title>MN 105: Sunakkhatta Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p105">Sutta 105</a></h4>

					<h1>Sunakkhatta Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.105.chlm.sbb.htm#p1">chlm</a>][<a href="../../../dhamma-vinaya/pts/mn/mn.105.horn.pts.htm#p1">pts</a>][<a href="../../../dhamma-vinaya/ati/mn/mn.105.than.ati.htm#p1">than</a>][<a href="../../../dhamma-vinaya/mnl/mn/mn.105.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Tena kho pana samayena sambahulehi bhikkhūhi Bhagavato santike aññā vyākatā hoti 'khīṇā jāti, vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmā' ti.|| ||</p>

					<p class="f4">Assosi kho sunakkhatto Licchaviputto 'sambahulehi kira bhikkhūhi Bhagavato santike aññā vyākatā hoti 'khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā'ti pajānāmā' ti.|| ||</p>

					<p class="f4">Atha kho sunakkhatto Licchaviputto yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho sunakkhatto Licchaviputto Bhagavantaɱ etad avoca:|| ||</p>

					<p class="f4">'Sutaɱ me taɱ bhante sambhahulehi kira bhikkhūhi Bhagavato santike aññā vyākatā 'khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattayā'ti pajānāmā' ti.|| ||</p>

					<p class="f4">Ye te bhante,||<br />
					bhikkhū Bhagavato santike aññaɱ vyākaɱsu 'khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattayā'ti pajānāmā' ti.|| ||</p>

					<p class="f4">Kacci te bhante,||<br />
					bhikkhū samma-d-eva aññaɱ vyākaɱsu udāhu santetthekacce bhikkhū adhimānena aññaɱ byākaɱsū' ti?|| ||</p>

					<p class="f4">Ye te sunakkhatta,||<br />
					bhikkhū mama santike aññaɱ vyākaɱsu 'khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmā' ti.|| ||</p>

					<p class="f4">Santetthekacce bhikkhū samma-d-eva aññaɱ vyākaɱsu,santi panidh'ekacce bhikkhū adhimānena pi aññaɱ vyākaɱsu.|| ||</p>

					<p class="f4">Tatra sunakkhatta,||<br />
					ye te bhikkhū samma-d-eva aññaɱ vyākaɱsu tesaɱ taɱ tath'eva hoti.|| ||</p>

					<p class="f4">Ye pana te bhikkhū adhimānena aññaɱ vyākaɱsu,||<br />
					tatra sunakkhatta,||<br />
					Tathāgatassa evaɱ hoti: 'dhammaɱ n'esaɱ desessan' ti.|| ||</p>

					<p class="f4">Evañc'ettha sunakkhatta,||<br />
					Tathāgatassa hoti: 'dhammaɱ n'esaɱ desessan' ti.|| ||</p>

					<p class="f4">Atha ca panidh'ekacce mogha-purisā pañhaɱ abhisankharitvā abhisankharitvā Tathāgataɱ upasankamitvā pucchanti.|| ||</p>

					<p class="f4">Tatra sunakkhatta,||<br />
					<a id="pg253"><span class="f2 g"><b>[253]</b></span></a> yampi Tathāgatassa evaɱ hoti: 'dhammaɱ n'esaɱ desessan' ti.|| ||</p>

					<p class="f4">Tassapi hoti aññathattanti.|| ||</p>

					<p class="f4">Etassa Bhagavā kālo,||<br />
					etassa Sugata kālo.|| ||</p>

					<p class="f4">'Yaɱ Bhagavā dhammaɱ deseyya,||<br />
					Bhagavato sutvā bhikkhū dhāre-s-santī' ti.|| ||</p>

					<p class="f4">Tena hi sunakkhatta,||<br />
					suṇohi sādhukaɱ manasi karohi bhāsissāmīti.|| ||</p>

					<p class="f4">Evaɱ bhantehi kho sunakkhatto Licchaviputto Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">Pañca kho ime sunakkhatta,||<br />
					kāma-guṇā.|| ||</p>

					<p class="f4">Katame pañca? cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Jvhāviññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					ime kho sunakkhatta pañca kāma-guṇā.|| ||</p>

					<p class="f4">Ṭhānaɱ kho pan'etaɱ sunakkhatta,||<br />
					vijjati yaɱ idh'ekacco purisa-puggalo lokāmisādhimutto assa,||<br />
					lokāmisādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaɱ bhajati,||<br />
					tena ca vittiɱ āpajjati.|| ||</p>

					<p class="f4">Āneñjapaṭisaɱyuttāya ca pana kathāya kaccha-mānāya na sussūsati,||<br />
					na sotaɱ odahati,||<br />
					na aññā-cittaɱ upaṭṭhapeti1,||<br />
					na ca taɱ purisaɱ bhajati,||<br />
					na ca tena vittiɱ āpajjati.|| ||</p>

					<p class="f4">Seyyathā pi sunakkhatta,||<br />
					puriso sakammā gāmā vā nigamā vā ciravippavutto assa,||<br />
					so aññataraɱ purisaɱ passeyya tamhā gāmā vā nigamā vā acira-pakkantaɱ,||<br />
					so taɱ purisaɱ tassa gāmassa vā nigamassa vā khematañ ca subhikkhatañ ca appābādhatañ ca puccheyya,||<br />
					tassa so puriso tassa gāmassa vā nigamassa vā khematañ ca subhikkhatañ ca <a id="pg254"><span class="f2 g"><b>[254]</b></span></a> appābādhatañ ca puccheyya,||<br />
					tassa so puriso tassa gāmassa vā nigamassa vā khematañ ca subhikkhatañ ca appābādhatañ ca saɱseyya.|| ||</p>

					<p class="f4">Taɱ kiɱ maññasi sunakkhatta,||<br />
					api nu so puriso tassa pūrisassa sussūseyyā, sotaɱ odaheyya,||<br />
					aññā-cittaɱ upaṭṭhapeyya,||<br />
					tañ ca purisaɱ bhajeyya,||<br />
					tena ca vittiɱ āpajjeyyā' ti?|| ||</p>

					<p class="f4">"Evaɱ bhante" ti.|| ||</p>

					<p class="f4">Evam eva kho,||<br />
					sunakkhatta,||<br />
					ṭhāname taɱ vijjati: yaɱ idh'ekacco purisa-puggalo lokāmisādhimutto assa,||<br />
					lokāmisādhimuttassa kho sunakkhatta,||<br />
					purisa-puggalassa tappatirūpi c'eva kathā saṇṭhāti.|| ||</p>

					<p class="f4">Tadanudhamamañ ca anuvitakketi,||<br />
					anuvicāreti,||<br />
					tañ ca purisaɱ bhajati,||<br />
					tena ca vittiɱ āpajjati.|| ||</p>

					<p class="f4">Āneñjapaṭisaññuttāya ca pana kathāya kaccha-mānāya na sussūsati,||<br />
					na sotaɱ odahati,||<br />
					na aññā-cittaɱ upaṭṭhapeti,1 na ca taɱ purisaɱ bhajati,||<br />
					na ca tena vittiɱ āpajjati.|| ||</p>

					<p class="f4">So evam assa veditabbo: āneñjasaŋyojanena hi kho visaɱyutto lokāmisādhimutto purisa-puggaloti.|| ||</p>

					<p class="f4">Ṭhānaɱ kho pan'etaɱ sunakkhatta,||<br />
					vijjati: yaɱ idh'ekacco purisa-puggalo āneñjādhimutto assa,||<br />
					āneñjādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaɱ bhajati,||<br />
					tena ca vittiɱ āpajjati.|| ||</p>

					<p class="f4">Lokāmisapaṭisaññuttāya ca pana kathāya kaccha-mānāya na sussūsati,||<br />
					na sotaɱ odahati,||<br />
					na aññā-cittaɱ upaṭṭhapeti1,||<br />
					na ca taɱ purisaɱ bhajati,||<br />
					na ca tena vittiɱ āpajjati.|| ||</p>

					<p class="f4">Seyyathā pi sunakkhatta,||<br />
					pāṇḍupalāso bandhanā pavutto abhabbo haritattāya.|| ||</p>

					<p class="f4">Evam eva kho sunakkhatta,||<br />
					āneñjādhimuttassa purisa-puggalassa ye lokāmisasaŋyojane se pavutte.|| ||</p>

					<p class="f4">So evam assa veditabbo: lokāmisasaŋyojanena hi kho visaññātto āneñjādhimutto purisa-puggalo' ti.|| ||</p>

					<p class="f4">Ṭhānaɱ kho pan'etaɱ sunakkhatta,||<br />
					vijjati: yaɱ idh'ekacco purisa-puggalo Ākiñ caññ'āyatanādhimutto assa,||<br />
					Ākiñ caññ'āyatanādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaɱ bhajati,||<br />
					tena ca vittiɱ <a id="pg255"><span class="f2 g"><b>[255]</b></span></a> āpajjati.|| ||</p>

					<p class="f4">Āneñjapaṭisaññuttāya ca pana kathāya kaccha-mānāya na sussūsati,||<br />
					na sotaɱ odahati,||<br />
					na aññā-cittaɱ upaṭṭhapeti,||<br />
					na ca taɱ purisaɱ bhajati,||<br />
					na ca tena vittiɱ āpajjati.|| ||</p>

					<p class="f4">Seyyathā pi sunakkhatta,||<br />
					puthu-sīlā dvedhā bhinnā appaṭisandhikā hoti.|| ||</p>

					<p class="f4">Evam eva kho sunakkhatta,||<br />
					Ākiñ caññ'āyatanādhimuttassa purisa-puggalassa ye āneñjasaŋyojane se bhinne.|| ||</p>

					<p class="f4">So evam assa veditabbo: āneñjasaŋyojanena hi kho visaññutto Ākiñ caññ'āyatanādhimutto purisa-puggalo' ti.|| ||</p>

					<p class="f4">Ṭhānaɱ kho pan'etaɱ sunakkhatta,||<br />
					vijjati: yaɱ idh'ekacco purisa-puggalo N'eva-saññā-nāsaññāyatanādhimutto assa,||<br />
					N'eva-saññā-nāsaññāyatanādhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaɱ bhajati,||<br />
					tena ca vittiɱ āpajjati.|| ||</p>

					<p class="f4">Ākiñ caññ'āyatanapaṭisaññuttāya ca pana kathāya kaccha-mānāya na sussūsati,||<br />
					na sotaɱ odahati,||<br />
					na aññā-cittaɱ upaṭṭhapeti,||<br />
					na ca taɱ purisaɱ bhajati,||<br />
					na ca tena vittiɱ āpajjati.|| ||</p>

					<p class="f4">Seyyathā pi sunakkhatta,||<br />
					puriso manuññabhojanaɱ bhuttāvi chaḍḍeyya.|| ||</p>

					<p class="f4">Taɱ kiɱ maññasi sunakkhatta,||<br />
					api nu tassa purisassa tasmiɱ bhante puna bhottukamyatā1 assā' ti?|| ||</p>

					<p class="f4">No h'etaɱ bhante,||<br />
					taɱ kissa hetu: aduɱ hi bhante,||<br />
					bhattaɱ paṭikkulasammatanti.|| ||</p>

					<p class="f4">Evam eva kho sunakkhatta,||<br />
					N'eva-saññā-nāsaññāyatanādhimuttassa purisa-puggalassa ye Ākiñ caññ'āyatanasaŋyojane se vante.|| ||</p>

					<p class="f4">So evam assa veditabbo: Ākiñ caññ'āyatanasaŋyojanena hi kho visaññutto N'eva-saññā-nāsaññāyatanādhimutto purisa-puggalo' ti.|| ||</p>

					<p class="f4">Ṭhānaɱ kho pan'etaɱ sunakkhatta,||<br />
					vijjati: yaɱ idh'ekacco purisa-puggalo sammānibbān-ā-dhimutto assa,||<br />
					sammānibbān-ā-dhimuttassa kho sunakkhatta,||<br />
					purisa-puggalassa tappatirūpī c'eva kathā saṇṭhāti,||<br />
					tadanuDhammañ ca anuvitakketi,||<br />
					anuvicāreti,||<br />
					tañ ca purisaɱ bhajati,||<br />
					tena ca vittiɱ āpajjati.|| ||</p>

					<p class="f4">N'eva-saññā-nā-saññ'āyatanapaṭisaññāttāya ca pana kathāya <a id="pg256"><span class="f2 g"><b>[256]</b></span></a> kaccha-mānāya na sussūsati,||<br />
					na sotaɱ odahati,||<br />
					na aññā-cittaɱ upaṭṭhapeti,||<br />
					na ca taɱ purisaɱ bhajati,||<br />
					na ca tena vittiɱ āpajjati.|| ||</p>

					<p class="f4">Seyyathā pi sunakkhatta,||<br />
					tālo matthakacchinno abhabbo puna virūḷhiyā.|| ||</p>

					<p class="f4">Evam eva kho sunakkhatta,||<br />
					sammānibbān-ā-dhimuttassa purisa-puggalassa ye N'eva-saññā-nā-saññ'āyatanasaŋyojane se ucchinna-mūle tālā-vatthu-kate anabhāva-kate1 āyatiɱ anuppāda-dhamme.|| ||</p>

					<p class="f4">So evam assa veditabbo: 'N'eva-saññā-nā-saññ'āyatanasaŋyojanena hi kho visaññātto sammā nibbān-ā-dhimutto purisa-puggalo' ti.|| ||</p>

					<p class="f4">Ṭhānaɱ kho pan'etaɱ sunakkhatta vijjati.|| ||</p>

					<p class="f4">Yaɱ idh'ekaccassa bhikkhuno evam assa: taṇhā kho sallaɱ samaṇena vuttaɱ avijjāvisadoso chanda-rāgavyāpādena ruppati.|| ||</p>

					<p class="f4">Taɱ me taṇhāsallaɱ pahīnaɱ,||<br />
					apanīto avijjāvisadoso,||<br />
					sammānibbān-ā-dhimuttohamasmī' ti.|| ||</p>

					<p class="f4">Evaɱ mānī2 assa atathaɱ 'sa mānaɱ.|| ||</p>

					<p class="f4">So yāni sammā nibbān-ā-dhimuttassa asappāyāni,||<br />
					tāni anuyuñjeyya: asappāyaɱ cakkhunā rūpa-dassanaɱ anuyuñjeyya,||<br />
					asappāyaɱ sotena saddaɱ anuyuñjeyya,||<br />
					asappāyaɱ ghānena gandhaɱ anuyuñjeyya,||<br />
					asappāyaɱ jivhāya rasaɱ anuyuñjeyya,||<br />
					asappāyaɱ kāyena phoṭṭhabbaɱ anuyuñjeyya,||<br />
					asappāyaɱ manasā dhammaɱ anuyuñjeyya.|| ||</p>

					<p class="f4">Tassa asappāyaɱ cakkhunā rūpa-dassanaɱ anuyuttassa,||<br />
					asappāyaɱ sotena saddaɱ anuyuttassa,||<br />
					asappāyaɱ ghāneta gandhaɱ anuyuttassa,||<br />
					asappāyaɱ jivhāya rasaɱ anuyuttassa,||<br />
					asappāyaɱ kāyena phoṭṭhabbaɱ anuyuttassa,||<br />
					asappāyaɱ manasā dhammaɱ anuyuttassa rāgo cittaɱ anuddhaɱseyya.|| ||</p>

					<p class="f4">So rāg'ānuddhaɱ-sitena cittena maraṇaɱ vā niga-c-cheyya maraṇa-mattaɱ vā dukkhaɱ.|| ||</p>

					<p class="f4">Seyyathā pi sunakkhatta,||<br />
					puriso sallena viddho assa savisena gā'hupalepanena.|| ||</p>

					<p class="f4">Tassa mitt-ā-maccā ñātisā-lohitā bhisakkaɱ salla-kattaɱ upaṭṭh-ā-peyyuɱ tassa so bhisakko salla-katto satthena vaṇa-mukhaɱ parikanteyya,||<br />
					satthena vaṇa-mukhaɱ parikantetvā esaniyā sallaɱ eseyya,||<br />
					esaniyā sallaɱ esetvā <a id="pg257"><span class="f2 g"><b>[257]</b></span></a> sallaɱ abbaheyya apaneyya visadosaɱ saupādisesaɱ saupādisesoti mañña-māno so evaɱ vadeyya: 'Ambho purisa,||<br />
					ubbhataɱ kho te sallaɱ,||<br />
					apanīto|| ||</p>

					<p class="f4">Visadoso saupādiseso,||<br />
					analañca te antarāyāya.|| ||</p>

					<p class="f4">Sappāyāni c'eva bhojanāni bhuñjeyyāsi,||<br />
					mā te asappāyāni bhojanāni bhuñjato vaṇo assāvi assa.|| ||</p>

					<p class="f4">Kālena ca kālaɱ vaṇaɱ dhoveyyāsi,||<br />
					kālena ca kālaɱ vaṇa-mukhaɱ ālimpeyyāsi,||<br />
					mā te na kālena kālaɱ vaṇaɱ dhovato na kālena kālaɱ vaṇa-mukhaɱ ālimpato pubbalohitaɱ vaṇa-mukhaɱ pariyonandhi,||<br />
					mā ca vāt'ātape cārittaɱ anuyuñji,||<br />
					mā te vāt'ātape cārittaɱ anuyuttassa rājosūkaɱ3 vaṇa-mukhaɱ anuddhaɱsesi,||<br />
					vaṇānurakkhī ca ambho purisa vihareyyāsi vaṇasāropī' ti.|| ||</p>

					<p class="f4">Tassa evam assa: 'ubbhataɱ kho me sallaɱ,||<br />
					apanīto visadoso anupādiseso,||<br />
					analañca me antarāyāyā' ti.|| ||</p>

					<p class="f4">So asappayāni c'eva bhojanāni bhuñjeyya.|| ||</p>

					<p class="f4">Tassa asappāyāni bhojanāni bhuñjato vaṇo assāvi assa.|| ||</p>

					<p class="f4">Na ca kālena kālaɱ vaṇaɱ dhoveyya.|| ||</p>

					<p class="f4">Na ca kālena kālaɱ vaṇa-mukhaɱ ālimpeyya.|| ||</p>

					<p class="f4">Tassa na kālena kālaɱ vaṇaɱ dhovato na kālena kālaɱ vaṇa-mukhaɱ ālimpato pubbalohitaɱ vaṇa-mukhaɱ pariyonandheyya.|| ||</p>

					<p class="f4">Vātātape ca cārittaɱ anuyuñjeyya.|| ||</p>

					<p class="f4">Tassa vāt'ātape cārittaɱ anuyuttassa rajosūkaɱ vaṇa-mukhaɱ anuddhaɱseyya na ca vaṇānurakkhī vihareyya na vaṇasāropī.|| ||</p>

					<p class="f4">Tassa imissā ca asappāya-kiriyāya,||<br />
					asu ca visadosā apanīto saupādiseso,||<br />
					tadubhayena vaṇo puthuttaɱ gaccheyya,||<br />
					so puthuttaɱ gatena vaṇena maraṇaɱ vā niga-c-cheyya maraṇa-mattaɱ vā dukkhaɱ.|| ||</p>

					<p class="f4">Evam eva kho sunakkhatta,||<br />
					ṭhāname taɱ vijjati yaɱ idh'ekaccassa bhikkhuno evam assa: taṇhā kho sallaɱ samaṇena vuttaɱ,||<br />
					avijjāvisadoso chanda-rāgavyāpādena ruppati,||<br />
					taɱ me taṇhāsallaɱ pahīnaɱ,||<br />
					<a id="pg258"><span class="f2 g"><b>[258]</b></span></a> apanīto avijjāvisadoso,||<br />
					sammā nibbān-ā-dhimuttohama'smī'ti evaɱ māni assa.|| ||</p>

					<p class="f4">Atathaɱ'sa mānaɱ.|| ||</p>

					<p class="f4">So yāni sammānibbān-ā-dhimuttassa asappāyāni tāni anuyuñjeyya: asappāyaɱ cakkhunā rūpa-dassanaɱ anuyuñjeyya,||<br />
					asappāyaɱ sotena saddaɱ anuyuñjeyya,||<br />
					asappāyaɱ ghānena gandhaɱ anuyuñjeyya,||<br />
					asappāyaɱ jivhāya rasaɱ anuyuñjeyya,||<br />
					asappāyaɱ kāyena phoṭṭhabbaɱ anuyuñjeyya,||<br />
					asappāyaɱ manasā dhammaɱ anuyuñjeyya.|| ||</p>

					<p class="f4">Tassa asappāyaɱ cakkhunā rūpa-dassanaɱ anuyuttassa,||<br />
					asappāyaɱ sotena saddaɱ anuyuttassa,||<br />
					asappāyaɱ ghānena gandhaɱ anuyuttassa,||<br />
					asappāyaɱ jivhāya rasaɱ anuyuttassa,||<br />
					asappāyaɱ kāyena voṭṭhabbaɱ anuyuttassa,||<br />
					asappāyaɱ manasā dhammaɱ anuyuttassa rāgo cittaɱ anuddhaɱseyya.|| ||</p>

					<p class="f4">So rāg'ānuddhaɱ-sitena cittena maraṇaɱ vā niga-c-cheyya,||<br />
					maraṇa mattaɱ vā dukkhaɱ.|| ||</p>

					<p class="f4">Maraṇaɱ h'etaɱ sunakkhatta,||<br />
					ariyassa vinaye yo sikkhaɱ pacca-k-khāya hīnāy-āvattati.|| ||</p>

					<p class="f4">Maraṇamattaɱ h'etaɱ sunakkhatta,||<br />
					dukkhaɱ yo aññataraɱ saŋkiliṭṭhaɱ āpattiɱ āpajjati.|| ||</p>

					<p class="f4">Ṭhānaɱ kho pan'etaɱ,||<br />
					sunakkhatta,||<br />
					vijjati yaɱ idh'ekaccassa bhikkhuno evam assa: 'taṇhā kho sallaɱ samaṇena vuttaɱ,||<br />
					avijjāvisadoso chanda-rāgavyāpādena ruppati.|| ||</p>

					<p class="f4">Taɱ me taṇhāsallaɱ pahīnaɱ apanīto avijjāvisadoso.|| ||</p>

					<p class="f4">Sammā nibbān-ā-dhimuttohamasmī'ti sammā nibbān-ā-dhimuttass'eva sato.|| ||</p>

					<p class="f4">So yāni sammānibbān-ā-dhimuttassa asappāyāni,||<br />
					tāni nānuyuñjeyya,||<br />
					asappāyaɱ cakkhunā rūpa-dassanaɱ nānuyuñjeyya,||<br />
					asappāyaɱ sotena saddaɱ nānuyuñjeyya,||<br />
					asappāyaɱ ghānena gandhaɱ nānuyuñjeyya,||<br />
					asappāyaɱ jivhāya rasaɱ nānuyuñejayya,||<br />
					asappāyaɱ kāyena phoṭṭhabbaɱ nānuyuñjeyya: asappāyaɱ manasā dhammaɱ nānuyuñjeyya.|| ||</p>

					<p class="f4">Tassa asappāyaɱ cakkhunā rūpa-dassanaɱ nānuyuttassa,||<br />
					asappāyaɱ sotena saddaɱ nānuyuttassa,||<br />
					asappāyaɱ ghānena gandhaɱ nānuyuttassa,||<br />
					asappāyaɱ jivhāya rasaɱ nānuyuttassa,||<br />
					asappāyaɱ kāyena phoṭṭhabbaɱ nānuyuttassa rāgo cittaɱ nānuddhaɱseyya.|| ||</p>

					<p class="f4">So na <a id="pg259"><span class="f2 g"><b>[259]</b></span></a> rāg'ānuddhaɱ-sitena cittena n'eva maraṇaɱ vā niga-c-cheyya,||<br />
					na maraṇa-mattaɱ vā dukkhaɱ.|| ||</p>

					<p class="f4">Seyyathā pi sunakkhatta,||<br />
					puriso sallena viddho assa savisena gā'hūpalepanena.|| ||</p>

					<p class="f4">Tassa mitt-ā-maccā ñātisā-lohitā bhisakkaɱ salla-kattaɱ upaṭṭh-ā-peyyuɱ.|| ||</p>

					<p class="f4">Tassa so bhisakko salla-katto satthena vaṇa-mukhaɱ parikanteyya.|| ||</p>

					<p class="f4">Satthena vaṇa-mukhaɱ parikantetvā esaniyā sallaɱ eseyya.|| ||</p>

					<p class="f4">Esaniyā sallaɱ esetvā sallaɱ abbaheyya1 apaneyya visadosaɱ anupādisesaɱ.|| ||</p>

					<p class="f4">Anupādisesoti jānamāno.|| ||</p>

					<p class="f4">So evaɱ vadeyya: amho purisa,||<br />
					ubbhataɱ kho te sallaɱ apanīto visadoso anupādiseso,||<br />
					analañca te antarāyāya.|| ||</p>

					<p class="f4">Sappayāni c'eva bhojanāni bhuñjeyyāsi.|| ||</p>

					<p class="f4">Mā te asappāyāni bhojanāni bhuñjato vaṇo assāvī assa.|| ||</p>

					<p class="f4">Kālena ca kālaɱ vaṇaɱ dhoveyyāsi.|| ||</p>

					<p class="f4">Kālena ca kālaɱ vaṇa-mukhaɱ ālimpeyyāsi.|| ||</p>

					<p class="f4">Mā te na kālena kālaɱ vaṇaɱ dhevato na kālena kālaɱ vaṇa-mukhaɱ ālimpato pubbalohitaɱ vaṇa-mukhaɱ pariyonandhi.|| ||</p>

					<p class="f4">Mā ca vātā tape cārittaɱ anuyuñji.|| ||</p>

					<p class="f4">Mā te vāt'ātape cārittaɱ ananuyuttassa rajosūkaɱ vaṇa-mukhaɱ anuddhaɱsesi.|| ||</p>

					<p class="f4">Vaṇānurakkhī ca ambho purisa,||<br />
					vihareyyāsi vaṇasāropi' ti.|| ||</p>

					<p class="f4">Tassa evam assa: ubbhataɱ kho me sallaɱ apanīto visadoso anupādiseso,||<br />
					analañca me antarāyāyā' ti.|| ||</p>

					<p class="f4">So sappāyāni c'eva bhojanāni bhuñjeyya,||<br />
					tassa sappāyāni bhojanāni bhuñjato vaṇo na assāvī assa.|| ||</p>

					<p class="f4">Kālena ca kālaɱ vaṇaɱ dhoveyya,||<br />
					kālena ca kālaɱ vaṇa-mukhaɱ ālimpeyya,||<br />
					tassa kālena kālaɱ vaṇaɱ dhovato kālena kālaɱ vaṇa-mukhaɱ ālimpato pubbalohitaɱ vaṇa-mukhaɱ na pariyonandheyya,||<br />
					na ca vāt'ātape cārittaɱ anuyuñjeyya,||<br />
					tassa vāt'ātape cārittaɱ ananuyuttassa rajosūkaɱ vaṇa-mukhaɱ nānuddhaɱseyya,||<br />
					vaṇānurakkhī ca vihareyya vaṇasāropī.|| ||</p>

					<p class="f4">Tassa imissā ca sappāya kiriyāya asu ca visadoso apanīto anupādiseso.|| ||</p>

					<p class="f4">Tadūbhayena vaṇo virūheyya3 so rūḷhena vaṇena sañchavinā n'eva maraṇaɱ vā niga-c-cheyya,||<br />
					na maraṇa-mattaɱ vā dukkhaɱ.|| ||</p>

					<p class="f4">Evam eva kho sunakkhatta,||<br />
					ṭhāname taɱ vijjati yaɱ idh'ekaccassa bhikkhuno evam assa: taṇhā kho sallaɱ samaṇena <a id="pg260"><span class="f2 g"><b>[260]</b></span></a> vuttaɱ.|| ||</p>

					<p class="f4">Avijjā visadoso chanda-rāgavyāpādena ruppati.|| ||</p>

					<p class="f4">Taɱ me taṇhāsallaɱ pahīnaɱ,||<br />
					apanīto avijjāvisadoso.|| ||</p>

					<p class="f4">Sammā nibbān-ā-dhimuttohamasmī'ti sammā nibbān-ā-dhimuttass'eva sato so yāni sammā nibbān-ā-dhimuttassa asappāyāni,||<br />
					tāni nānuyuñjeyya: asappāyaɱ cakkhunā rūpa-dassanaɱ nānuyuñjeyya,||<br />
					asappāyaɱ sotena saddaɱ nānuyuñjeyya,||<br />
					asappāyaɱ ghānena gandhaɱ nānuyuñjeyya,||<br />
					asappāyaɱ jivhāya rasaɱ nānuyuñjeyya,||<br />
					asappāyaɱ kāyena phoṭṭhabbaɱ nānuyuñjeyya,||<br />
					asappāyaɱ manasā dhammaɱ nānuyuñjeyya.|| ||</p>

					<p class="f4">Tassa asappāyaɱ cakkhunā rūpa-dassanaɱ nānuyuttassa asappāyaɱ sotena saddaɱ nānuyuttassa asappāyaɱ ghānena gandhaɱ nānuyuttassa asappāyaɱ jivhāya rasaɱ nānuyuttassa asappāyaɱ kāyena phoṭṭhabbaɱ nānuyuttassa asappāyaɱ manasā dhammaɱ nānuyuttassa rāgo cittaɱ nānuddhaɱseyya,||<br />
					so na rāg'ānuddhaɱ-sitena cīttena n'eva maraṇaɱ vā niga-c-cheyya,||<br />
					na maraṇa-mattaɱ vā dukkhaɱ.|| ||</p>

					<p class="f4">Upamā kho me ayaɱ sunakkhatta,||<br />
					katā atthassa viññāpanāya.|| ||</p>

					<p class="f4">Ayamevettha attho: vaṇoti kho sunakkhatta,||<br />
					chann'etaɱ ajjhattikānaɱ āyatanānaɱ adhivacanaɱ.|| ||</p>

					<p class="f4">Visadosoti kho sunakkhatta,||<br />
					avijjāyetaɱ adhivacanaɱ.|| ||</p>

					<p class="f4">Sallanti kho sunakkhatta,||<br />
					taṇhāyetaɱ adhivacanaɱ.|| ||</p>

					<p class="f4">Esanīti kho sunakkhatta,||<br />
					satiyāyetaɱ adhivacanaɱ.|| ||</p>

					<p class="f4">Satthanti kho sunakkhatta,||<br />
					ariyāyetaɱ paññāya adhivacanaɱ.BhiSakko salla-kattoti kho sunakkhatta,||<br />
					Tathāgatass'etaɱ adhivacanaɱ arahato Sammā-Sam-Buddhassa.|| ||</p>

					<p class="f4">So vata sunakkhatta,||<br />
					bhikkhu chasu essāyatanesu saɱvutakārī.|| ||</p>

					<p class="f4">Upadhi dukkhassa mūlanti1 iti vidatvā nirupadhi,||<br />
					upadhi-sankhaye vimutto upadhismiɱ vā kāyaɱ upasaŋharissati cittaɱ vā uppādessatī'ti n'etaɱ ṭhānaɱ vijjati.|| ||</p>

					<p class="f4">|| ||</p>

					<p class="f4">Seyyathā pi sunakkhatta,||<br />
					āpāniyakaɱso vaṇṇa-sampanno gandha-sampanno rasa-sampanno,||<br />
					so ca kho visena saɱsaṭṭho.|| ||</p>

					<p class="f4">Atha puriso āgaccheyya jīvitukāmo amaritukāmo sukha-kāmo dukkha-paṭikkūlo.|| ||</p>

					<p class="f4">Taɱ kiɱ maññasi sunakkhatta,||<br />
					api nu so puriso amuɱ āpāniyakaɱsa piveyya.|| ||</p>

					<p class="f4">Yaɱ jaññā imāhaɱ pivitvā maraṇaɱ vā nigacchāmi,||<br />
					maraṇa-mattaɱ vā dukkha'nti?|| ||</p>

					<p class="f4">No h'etaɱ bhante.|| ||</p>

					<p class="f4"><a id="pg261"><span class="f2 g"><b>[261]</b></span></a> Evam eva kho sunakkhatta,||<br />
					so vata bhikkhu chasu phass'āyatanesu saɱvutakārī upadhi dukkhassa mūlanti iti viditvā nirupadhi,||<br />
					upadhi-sankhaye vimutto upadhismiɱ vā kāyaɱ upasaŋharissati,||<br />
					cittaɱ vā uppādessatī ti n'etaɱ ṭhānaɱ vijjati.|| ||</p>

					<p class="f4">Seyyathā pi sunakkhatta,||<br />
					āsīviso ghora-viso,||<br />
					atha puriso āgaccheyya jīvitukāmo amaritukāmo sukha-kāmo dukkha-paṭikkulo.|| ||</p>

					<p class="f4">Taɱ kiɱ maññasi sunakkhatta,||<br />
					api nu so puriso amussa āsīvisassa ghora-visassa hatthaɱ aŋguṭṭhaɱ vā yuñjeyya yaɱ jaññā imināhaɱ daṭṭho maraṇaɱ vā nigacchāmi,||<br />
					maraṇa-mattaɱ vā dukkha'nti?|| ||</p>

					<p class="f4">No h'etaɱ bhante.|| ||</p>

					<p class="f4">Evam eva kho sunakkhatta,||<br />
					so vata bhikkhu chasu phass'āyatanesu saɱvutakārī,||<br />
					upadhi dukkhassa mūlanti iti viditvā nirupadhi,||<br />
					upadhi saŋkhaye vimutto upadhismiɱ vā kāyaɱ upasaŋharissati,||<br />
					cittaɱ vā uppādessatī'ti n'etaɱ ṭhānaɱ vijjatī ti.|| ||</p>

					<p class="f4">Idam avoca Bhagavā atta-mano sunakkhatto Licchaviputto Bhagavato bhāsitaɱ abhinandī' ti.|| ||</p>

					<p class="f4 ctr">Sunakkhatta suttaɱ pañcamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>