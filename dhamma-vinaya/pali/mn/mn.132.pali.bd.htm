 <!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 132. Ānanda repeats a lucky charm. A sutta describing a lucky night as being one in which one does not hanker after the past, yearn for the future, and in which one remains detached among things present." />
<title>MN 132: Ānanda Bhaddekaratta Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaŋga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p132">Sutta 132</a></h4>

					<h1>Ānanda Bhaddekaratta Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.132.chlm.sbb.htm#p1">chlm</a>][<a href="../../../dhamma-vinaya/pts/mn/mn.132.horn.pts.htm#p1">pts</a>][<a href="../../../dhamma-vinaya/mnl/mn/mn.132.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme. Tena kho pana samayen'āyasmā Ānando upaṭṭhāna-sālayaɱ bhikkhū1 dhammiyā kathāya sandasseti. Samādapeti samuttejeti <a id="pg190"><span class="f2 g"><b>[190]</b></span></a> samp'ahaɱseti bhaddekarattassa uddesañca vibhaŋgañca bhāsati.|| ||</p>

					<p class="f4">Atha kho Bhagavā sāyaṇha-samayaɱ patisallānaɱ vuṭṭhito yena upaṭṭhānasālā, ten'upasankami. Upasaŋkamitvā paññatte āsane nisīdi. Nisajja kho Bhagavā bhikkhū āmantesi 'ko nu kho bhikkhave upaṭṭhāna-sālāyaɱ bhikkhū1 dhammiyā kathāya sandassesi samādapesi samuttejesi samp'ahaɱsesi bhaddekarattassa uddesañca vibhaŋgañca abhāsī' ti.|| ||</p>

					<p class="f4">Āyasmā bhante, Ānando upāṭṭhānasālāyaɱ bhikkhū dhammiyā kathāya sandassesi samādapesi samuttejesi samp'ahaɱsesi bhaddekarattassa uddesañca vibhaŋgañca abhāsī' ti.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi 'yathā kathaɱ pana tvaɱ Ānanda, bhikkhū dhammiyā kathāya sandassesi samādapesi samuttejesi samp'ahaɱsesi bhaddekarattassa uddesañca vibhaŋgañca abhāsī' ti?|| ||</p>

					<p class="f4">Evaɱ kho ahaɱ bhante, bhikkhū dhammiyā kathāya sandassesiɱ samādapesiɱ samuttejesiɱ samp'ahaɱsesiɱ bhaddekarattassa uddesañca vibhaŋgañca abhāsiɱ:|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Kathañcāvuso atītaɱ anvāgameti: eva-rūpo ahosiɱ atītam addhānanti tattha nandiɱ samanvāneti. Evaɱvedano ahosiɱ atītam addhānanti tattha nandiɱ samanvāneti. Evaɱsañño ahosiɱ atītam addhānanti tattha nandiɱ samanvāneti. Evaɱsankhāro ahosiɱ atītam addhānanti tattha nandiɱ samanvāneti. Evaɱviññāṇo ahosiɱ atītam addhānanti tattha nandiɱ samanvāneti. Evaɱ kho āvuso atītaɱ anvāgameti.|| ||</p>

					<p class="f4">Kathañcāvuso atītaɱ nānvāgameti: evaɱ-rūpo ahosiɱ atītam addhānanti tattha nandiɱ na samanvāneti. Evaɱvedano ahosiɱ atītam addhānanti tattha nandiɱ na samanvāneti. Evaɱsañño ahosiɱ atītam addhānanti tattha nandiɱ na samanvāneti. Evaɱsankhāro ahosiɱ atītam addhānanti tattha nandiɱ na samanvāneti. Evaɱviññāṇo ahosiɱ atītam addhānanti tattha nandiɱ na samanvāneti. Evaɱ kho āvuso atītaɱ nānvāgameti.|| ||</p>

					<p class="f4">Kathañcāvuso anāgataɱ paṭikankhati: eva-rūpo siyaɱ anāgatam addhānanti tattha nandiɱ samanvāneti. Evaɱvedano siyaɱ anāgatam addhānanti tattha nandiɱ samanvāneti.|| ||</p>

					<p class="f4">Evaɱsañño siyaɱ anāgatam addhānanti tattha nandiɱ samanvāneti. Evaɱsankhāro siyaɱ anāgatam addhānanti tattha nandiɱ samanvāneti. Evaɱviññāṇo siyaɱ anāgatam addhānanti tattha nandiɱ samanvāneti. Evaɱ kho āvuso anāgataɱ paṭikankhati.|| ||</p>

					<p class="f4">Kathañcāvuso anāgataɱ nappaṭikankhati: evaɱ-rūpo siyaɱ anāgatam addhānanti tattha nandiɱ na samanvāneti. Evaɱvedano siyaɱ anāgatam addhānanti tattha nandiɱ na samanvāneti. Evaɱsañño siyaɱ anāgatam addhānanti tattha nandiɱ na samanvāneti. Evaɱsankhāro siyaɱ anāgatam addhānanti tattha nandiɱ na samanvāneti. Evaɱviññāṇo siyaɱ anāgatam addhānanti tattha nandiɱ na samanvāneti. Evaɱ kho āvuso anāgataɱ nappaṭikankhati1.|| ||</p>

					<p class="f4">Kathañcāvuso pacc'uppannesu dhammesu saɱhīrati: idh'āvuso a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto sappurisānaɱ adassāvī sappurisa-Dhammassa akovido sappurisa-Dhamme avinīto rūpaɱ attato samanupassati, rūpa-vantaɱ vā attānaɱ, attani vā rūpaɱ, rūpasmiɱ vā attānaɱ. Vedanaɱ attato samanupassati, vedanā-vantaɱ vā attānaɱ, attani vā vedanaɱ, vedanāya vā attānaɱ. Saññaɱ attato samanupassati, saññā-vantaɱ vā attānaɱ, attani vā saññaɱ, saññāya vā attānaɱ. Sankhāre attato samanupassati, saŋkāravantaɱ vā attānaɱ, attani vā sankhāre, sankhāresu vā attānaɱ. Viññāṇaɱ attato samanupassati, viññāṇa-vantaɱ vā attānaɱ, attani vā viññāṇaɱ, viññāṇasmiɱ vā attānaɱ. Evaɱ kho āvuso pacc'uppannesu dhammesu saɱhīrati.|| ||</p>

					<p class="f4">Kathañcāvuso, pacc'uppannesu dhammesu na saɱhīrati: idh'āvuso, sutavā ariya-sāvako ariyānaɱ dassāvi ariya-Dhammassa kovido ariya-Dhamme suvinīto2 sappurisānaɱ dassāvī sappurisa-Dhammassa kovido sappurisa-Dhamme suvinīto2 na rūpaɱ attato samanupassati. Na rūpa-vantaɱ vā attānaɱ, nāttani vā rūpaɱ na rūpasmiɱ vā attānaɱ. Na vedanaɱ attato samanupassati, vedanā-vantaɱ vā attānaɱ, na attani vā vedanaɱ, na vedanāya vā attānaɱ. Na saññaɱ attato samanupassati, na saññā-vantaɱ vā attānaɱ, na attani vā saññaɱ, na saññāya vā attānaɱ. Na sankhāre attato samanupassati, na saŋkāravantaɱ vā attānaɱ, na attani vā sankhāre, na sankhāresu vā attānaɱ. Na viññāṇaɱ attato samanupassati, na viññāṇa-vantaɱ vā attānaɱ, na attani vā na viññāṇaɱ, na viññāṇasmiɱ vā attānaɱ. Evaɱ kho āvuso pacc'uppannesu dhammesu na saɱhīrati. <a id="pg191"><span class="f2 g"><b>[191]</b></span></a> atītaɱ nānvāgameyya nappaṭikaŋkhe anāgataɱ, yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Evaɱ kho ahaɱ bhante, bhikkhū dhammiyā kathāya sandassesiɱ samādapesiɱ samuttejesiɱ samp'ahaɱsesiɱ, bhaddekarattassa uddesañca vibhaŋgañca abhāsinti.|| ||</p>

					<p class="f4">Sādhu sādhu Ānanda sādhu kho tvaɱ Ānanda bhikkhū dhammiyā kathāya sandassesi samādapesi samuttejesi samp'ahaɱsesi. Bhaddekarattassa uddesañca vibhaŋgañca abhāsi.|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">KathañcĀnanda, atītaɱ anvāgameti?|| ||</p>

					<p class="f4">Evaɱ rūpo ahosiɱ atītam addhānanti tattha nandiɱ samanvāneti. Evaɱvedano ahosiɱ atītam addhānanti tattha nandiɱ samanvāneti. Evaɱsañño ahosiɱ atītam addhānanti tattha nandiɱ samanvāneti. Evaɱsankhāro ahosiɱ atitamaddhānanti tattha nandiɱ samanvāneti. Evaɱviññāṇo ahosiɱ atītāmaddhānanti tattha nandiɱ samanvāneti. Evaɱ kho Ānanda atītaɱ anvāgameti.|| ||</p>

					<p class="f4">KathañcĀnanda, atītā nānvāgameti?|| ||</p>

					<p class="f4">Evaɱrūpo ahosiɱ atītam addhānanti tattha nandiɱ na samanvāneti. Evaɱvedano ahosiɱ atitamaddhānanti tattha nandiɱ na samanvāneti. Evaɱsañño ahosiɱ atītam addhānanti tattha nandiɱ na samanvāneti. Evaɱsankhāro ahosiɱ atītam addhānanti tattha nandiɱ na samanvāneti. Evaɱviññāṇo ahosiɱ atītam addhānanti tattha nandiɱ na samanvāneti. Evaɱ kho Ānanda, atitaɱ nānvāgameti.|| ||</p>

					<p class="f4">KatañcĀnanda, anāgataɱ paṭikankhati?|| ||</p>

					<p class="f4">Evaɱrūpo siyaɱ anāgatam addhānanti tattha nandiɱ samanvāneti. Evaɱvedano siyaɱ anāgatam addhānanti tattha nandiɱ samanvāneti. Evaɱsañño siyaɱ anāgatam addhānanti tattha nandiɱ samanvāneti. Evaɱsankhāro siyaɱ anāgatam addhānanti tattha nandiɱ samanvāneti. Evaɱviññāṇo siyaɱ anāgatam addhānanti tattha nandiɱ samanvāneti. Evaɱ kho Ānanda, anāgataɱ paṭikankhati.|| ||</p>

					<p class="f4">KathañcĀnanda, anāgataɱ nappaṭikankhati?|| ||</p>

					<p class="f4">Evaɱrūpo siyaɱ anāgatmaddhānanti tattha nandiɱ na samanvāneti. Evaɱvedano siyaɱ anāgatam addhānanti tattha nandiɱ na samanvāneti. Evaɱsañño siyaɱ anāgatmaddhānanti tattha nandiɱ na samanvāneti. Evaɱsankhāro siyaɱ anāgatam addhānanti tattha nandiɱ na samanvāneti. Evaɱviññāṇo siyaɱ anāgatmaddhānanti tattha nandiɱ na samanvāneti. Evaɱ kho Ānanda, anāgataɱ nappaṭikankhati.|| ||</p>

					<p class="f4">KathañcĀnanda, pacc'uppannesu dhammesu saɱhīrati: idha bhikkhave a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto sappurisānaɱ adassāvī sappurisa-Dhammassa akovido sappurisa-Dhamme avinīto rūpaɱ attato samanupassati, rūpa-vantaɱ vā attānaɱ, attani vā rūpaɱ, rūpasmiɱ vā attānaɱ.Vedanaɱ attato samanupassati, vedanā-vantaɱ vā attānaɱ, attani vā vedanaɱ. Vedanāya vā attānaɱ. Saññaɱ attato samanupassati, saññavantaɱ vā attānaɱ, attani vā saññaɱ, saññāya vā attānaɱ. Sankhāre attato samanupassati, sankhāra-vantaɱ vā attānaɱ, attani vā sankhāre, sankhāresu vā attānaɱ. Viññāṇaɱ attato samanupassati viññāṇa-vantaɱ vā attānaɱ, attani vā viññāṇaɱ, viññāṇasmiɱ vā attānaɱ. Evaɱ kho Ānanda, pacc'uppannesu dhammesu saɱhīrati.|| ||</p>

					<p class="f4">KathañcĀnanda, pacc'uppannesu dhammesu na saɱhīrati: idha bhikkhave sutavā ariya-sāvako ariyānaɱ dassāvī ariya-Dhammassa kovido ariya-Dhamme suvinīto sappurisānaɱ dassāvī sappurisa-Dhammassa kovido sappurisa-Dhamme suvinīto na rūpaɱ attato samanupassati. Na rūpa-vantaɱ vā attānaɱ, na attanī vā rūpaɱ, na rūpasmiɱ vā attānaɱ, na vedanaɱ attato samanupassati. Na vedavantaɱ vā attānaɱ, na attani vā vedanaɱ, na vedanāya vā attānaɱ. Na saññaɱ attato samanupassati, na saññā-vantaɱ vā attānaɱ, na attani vā saññaɱ, na saññāya vā attānaɱ. Na sankhāre attato samanupassati, na sankhāra-vantaɱ vā attānaɱ, na attani vā sankhāre, na sankhāresu vā attānaɱ. Na viññāṇaɱ attato samanupassati na viññāṇa-vantaɱ vā attānaɱ, na attani vā viññāṇaɱ, na viññāṇasmiɱ vā attānaɱ.Evaɱ kho Ānanda, pacc'uppannesu dhammesu na saɱhīrati.|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Idam avoca Bhagavā, atta-mano āyasmā Ānando Bhagavato bhāsitaɱ abhinandīti.|| ||</p>

					<p class="f4 ctr">Ānanda bhaddekaratta suttaɱ dutiyaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>