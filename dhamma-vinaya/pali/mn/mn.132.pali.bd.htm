 <!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 132. Ānanda repeats a lucky charm. A sutta describing a lucky night as being one in which one does not hanker after the past, yearn for the future, and in which one remains detached among things present." />
<title>MN 132: Ānanda Bhadd'Eka-Ratta Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṅga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p132">Sutta 132</a></h4>

					<h1>Ānanda Bhadd'Eka-Ratta Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg189"><span class="f2 g"><b>[189]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.132.chlm.sbb.htm#p1">chlm</a>][<a href="../../../dhamma-vinaya/pts/mn/mn.132.horn.pts.htm#p1">pts</a>][<a href="../../../dhamma-vinaya/mnl/mn/mn.132.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme. Tena kho pana samayen'āyasmā Ānando upaṭṭhāna-sālayaɱ bhikkhū1 dhammiyā kathāya sandasseti. Samādapeti samuttejeti <a id="pg190"><span class="f2 g"><b>[190]</b></span></a> samp'ahaɱseti bhaddekarattassa uddesañca vibhaṅgañca bhāsati.|| ||</p>

					<p class="f4">Atha kho Bhagavā sāyaṇha-samayaɱ patisallānaɱ vuṭṭhito yena upaṭṭhānasālā, ten'upasaṅkami. Upasaṅkamitvā paññatte āsane nisīdi. Nisajja kho Bhagavā bhikkhū āmantesi 'ko nu kho bhikkhave upaṭṭhāna-sālāyaɱ bhikkhū1 dhammiyā kathāya sandassesi samādapesi samuttejesi samp'ahaɱsesi bhaddekarattassa uddesañca vibhaṅgañca abhāsī' ti.|| ||</p>

					<p class="f4">Āyasmā bhante, Ānando upāṭṭhānasālāyaɱ bhikkhū dhammiyā kathāya sandassesi samādapesi samuttejesi samp'ahaɱsesi bhaddekarattassa uddesañca vibhaṅgañca abhāsī' ti.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi 'yathā kathaɱ pana tvaɱ Ānanda, bhikkhū dhammiyā kathāya sandassesi samādapesi samuttejesi samp'ahaɱsesi bhaddekarattassa uddesañca vibhaṅgañca abhāsī' ti?|| ||</p>

					<p class="f4">Evaɱ kho ahaɱ bhante, bhikkhū dhammiyā kathāya sandassesiɱ samādapesiɱ samuttejesiɱ samp'ahaɱsesiɱ bhaddekarattassa uddesañca vibhaṅgañca abhāsiɱ:|| ||</p>

					<p class="f4">Atītaɱ nānvāgameyya nappaṭikankhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaṅkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saṅgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Kathañcāvuso atītaɱ anvāgameti: eva-rūpo ahosiɱ atītam addhānanti tattha nandiɱ samanvāneti. Evaɱvedano ahosiɱ atītam addhānanti tattha nandiɱ samanvāneti. Evaɱsañño ahosiɱ atītam addhānanti tattha nandiɱ samanvāneti. Evaɱsaṅkhāro ahosiɱ atītam addhānanti tattha nandiɱ samanvāneti. Evaɱviññāṇo ahosiɱ atītam addhānanti tattha nandiɱ samanvāneti. Evaɱ kho āvuso atītaɱ anvāgameti.|| ||</p>

					<p class="f4">Kathañcāvuso atītaɱ nānvāgameti: evaɱ-rūpo ahosiɱ atītam addhānanti tattha nandiɱ na samanvāneti. Evaɱvedano ahosiɱ atītam addhānanti tattha nandiɱ na samanvāneti. Evaɱsañño ahosiɱ atītam addhānanti tattha nandiɱ na samanvāneti. Evaɱsaṅkhāro ahosiɱ atītam addhānanti tattha nandiɱ na samanvāneti. Evaɱviññāṇo ahosiɱ atītam addhānanti tattha nandiɱ na samanvāneti. Evaɱ kho āvuso atītaɱ nānvāgameti.|| ||</p>

					<p class="f4">Kathañcāvuso anāgataɱ paṭikaṅkhati: eva-rūpo siyaɱ anāgatam addhānanti tattha nandiɱ samanvāneti. Evaɱvedano siyaɱ anāgatam addhānanti tattha nandiɱ samanvāneti.|| ||</p>

					<p class="f4">Evaɱsañño siyaɱ anāgatam addhānanti tattha nandiɱ samanvāneti. Evaɱsaṅkhāro siyaɱ anāgatam addhānanti tattha nandiɱ samanvāneti. Evaɱviññāṇo siyaɱ anāgatam addhānanti tattha nandiɱ samanvāneti. Evaɱ kho āvuso anāgataɱ paṭikaṅkhati.|| ||</p>

					<p class="f4">Kathañcāvuso anāgataɱ nappaṭikaṅkhati: evaɱ-rūpo siyaɱ anāgatam addhānanti tattha nandiɱ na samanvāneti. Evaɱvedano siyaɱ anāgatam addhānanti tattha nandiɱ na samanvāneti. Evaɱsañño siyaɱ anāgatam addhānanti tattha nandiɱ na samanvāneti. Evaɱsaṅkhāro siyaɱ anāgatam addhānanti tattha nandiɱ na samanvāneti. Evaɱviññāṇo siyaɱ anāgatam addhānanti tattha nandiɱ na samanvāneti. Evaɱ kho āvuso anāgataɱ nappaṭikaṅkhati1.|| ||</p>

					<p class="f4">Kathañcāvuso pacc'uppannesu dhammesu saɱhīrati: idh'āvuso a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto sappurisānaɱ adassāvī sappurisa-Dhammassa akovido sappurisa-Dhamme avinīto rūpaɱ attato samanupassati, rūpa-vantaɱ vā attāṇaɱ, attani vā rūpaɱ, rūpasmiɱ vā attāṇaɱ. Vedanaɱ attato samanupassati, vedanā-vantaɱ vā attāṇaɱ, attani vā vedanaɱ, vedanāya vā attāṇaɱ. Saññaɱ attato samanupassati, saññā-vantaɱ vā attāṇaɱ, attani vā saññaɱ, saññāya vā attāṇaɱ. Saṅkhāre attato samanupassati, saṅkāravantaɱ vā attāṇaɱ, attani vā saṅkhāre, saṅkhāresu vā attāṇaɱ. Viññāṇaɱ attato samanupassati, viññāṇa-vantaɱ vā attāṇaɱ, attani vā viññāṇaɱ, viññāṇasmiɱ vā attāṇaɱ. Evaɱ kho āvuso pacc'uppannesu dhammesu saɱhīrati.|| ||</p>

					<p class="f4">Kathañcāvuso, pacc'uppannesu dhammesu na saɱhīrati: idh'āvuso, sutavā ariya-sāvako ariyānaɱ dassāvi ariya-Dhammassa kovido ariya-Dhamme suvinīto2 sappurisānaɱ dassāvī sappurisa-Dhammassa kovido sappurisa-Dhamme suvinīto2 na rūpaɱ attato samanupassati. Na rūpa-vantaɱ vā attāṇaɱ, nāttani vā rūpaɱ na rūpasmiɱ vā attāṇaɱ. Na vedanaɱ attato samanupassati, vedanā-vantaɱ vā attāṇaɱ, na attani vā vedanaɱ, na vedanāya vā attāṇaɱ. Na saññaɱ attato samanupassati, na saññā-vantaɱ vā attāṇaɱ, na attani vā saññaɱ, na saññāya vā attāṇaɱ. Na saṅkhāre attato samanupassati, na saṅkāravantaɱ vā attāṇaɱ, na attani vā saṅkhāre, na saṅkhāresu vā attāṇaɱ. Na viññāṇaɱ attato samanupassati, na viññāṇa-vantaɱ vā attāṇaɱ, na attani vā na viññāṇaɱ, na viññāṇasmiɱ vā attāṇaɱ. Evaɱ kho āvuso pacc'uppannesu dhammesu na saɱhīrati. <a id="pg191"><span class="f2 g"><b>[191]</b></span></a> atītaɱ nānvāgameyya nappaṭikankhe anāgataɱ, yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaṅkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saṅgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Evaɱ kho ahaɱ bhante, bhikkhū dhammiyā kathāya sandassesiɱ samādapesiɱ samuttejesiɱ samp'ahaɱsesiɱ, bhaddekarattassa uddesañca vibhaṅgañca abhāsinti.|| ||</p>

					<p class="f4">Sādhu sādhu Ānanda sādhu kho tvaɱ Ānanda bhikkhū dhammiyā kathāya sandassesi samādapesi samuttejesi samp'ahaɱsesi. Bhaddekarattassa uddesañca vibhaṅgañca abhāsi.|| ||</p>

					<p class="f4">Atītaɱ nānvāgameyya nappaṭikankhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati||<br />
					Asaɱhīraɱ asaṅkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saṅgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">KathañcĀnanda, atītaɱ anvāgameti?|| ||</p>

					<p class="f4">Evaɱ rūpo ahosiɱ atītam addhānanti tattha nandiɱ samanvāneti. Evaɱvedano ahosiɱ atītam addhānanti tattha nandiɱ samanvāneti. Evaɱsañño ahosiɱ atītam addhānanti tattha nandiɱ samanvāneti. Evaɱsaṅkhāro ahosiɱ atitamaddhānanti tattha nandiɱ samanvāneti. Evaɱviññāṇo ahosiɱ atītāmaddhānanti tattha nandiɱ samanvāneti. Evaɱ kho Ānanda atītaɱ anvāgameti.|| ||</p>

					<p class="f4">KathañcĀnanda, atītā nānvāgameti?|| ||</p>

					<p class="f4">Evaɱrūpo ahosiɱ atītam addhānanti tattha nandiɱ na samanvāneti. Evaɱvedano ahosiɱ atitamaddhānanti tattha nandiɱ na samanvāneti. Evaɱsañño ahosiɱ atītam addhānanti tattha nandiɱ na samanvāneti. Evaɱsaṅkhāro ahosiɱ atītam addhānanti tattha nandiɱ na samanvāneti. Evaɱviññāṇo ahosiɱ atītam addhānanti tattha nandiɱ na samanvāneti. Evaɱ kho Ānanda, atitaɱ nānvāgameti.|| ||</p>

					<p class="f4">KatañcĀnanda, anāgataɱ paṭikaṅkhati?|| ||</p>

					<p class="f4">Evaɱrūpo siyaɱ anāgatam addhānanti tattha nandiɱ samanvāneti. Evaɱvedano siyaɱ anāgatam addhānanti tattha nandiɱ samanvāneti. Evaɱsañño siyaɱ anāgatam addhānanti tattha nandiɱ samanvāneti. Evaɱsaṅkhāro siyaɱ anāgatam addhānanti tattha nandiɱ samanvāneti. Evaɱviññāṇo siyaɱ anāgatam addhānanti tattha nandiɱ samanvāneti. Evaɱ kho Ānanda, anāgataɱ paṭikaṅkhati.|| ||</p>

					<p class="f4">KathañcĀnanda, anāgataɱ nappaṭikaṅkhati?|| ||</p>

					<p class="f4">Evaɱrūpo siyaɱ anāgatmaddhānanti tattha nandiɱ na samanvāneti. Evaɱvedano siyaɱ anāgatam addhānanti tattha nandiɱ na samanvāneti. Evaɱsañño siyaɱ anāgatmaddhānanti tattha nandiɱ na samanvāneti. Evaɱsaṅkhāro siyaɱ anāgatam addhānanti tattha nandiɱ na samanvāneti. Evaɱviññāṇo siyaɱ anāgatmaddhānanti tattha nandiɱ na samanvāneti. Evaɱ kho Ānanda, anāgataɱ nappaṭikaṅkhati.|| ||</p>

					<p class="f4">KathañcĀnanda, pacc'uppannesu dhammesu saɱhīrati: idha bhikkhave a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto sappurisānaɱ adassāvī sappurisa-Dhammassa akovido sappurisa-Dhamme avinīto rūpaɱ attato samanupassati, rūpa-vantaɱ vā attāṇaɱ, attani vā rūpaɱ, rūpasmiɱ vā attāṇaɱ.Vedanaɱ attato samanupassati, vedanā-vantaɱ vā attāṇaɱ, attani vā vedanaɱ. Vedanāya vā attāṇaɱ. Saññaɱ attato samanupassati, saññavantaɱ vā attāṇaɱ, attani vā saññaɱ, saññāya vā attāṇaɱ. Saṅkhāre attato samanupassati, saṅkhāra-vantaɱ vā attāṇaɱ, attani vā saṅkhāre, saṅkhāresu vā attāṇaɱ. Viññāṇaɱ attato samanupassati viññāṇa-vantaɱ vā attāṇaɱ, attani vā viññāṇaɱ, viññāṇasmiɱ vā attāṇaɱ. Evaɱ kho Ānanda, pacc'uppannesu dhammesu saɱhīrati.|| ||</p>

					<p class="f4">KathañcĀnanda, pacc'uppannesu dhammesu na saɱhīrati: idha bhikkhave sutavā ariya-sāvako ariyānaɱ dassāvī ariya-Dhammassa kovido ariya-Dhamme suvinīto sappurisānaɱ dassāvī sappurisa-Dhammassa kovido sappurisa-Dhamme suvinīto na rūpaɱ attato samanupassati. Na rūpa-vantaɱ vā attāṇaɱ, na attanī vā rūpaɱ, na rūpasmiɱ vā attāṇaɱ, na vedanaɱ attato samanupassati. Na vedavantaɱ vā attāṇaɱ, na attani vā vedanaɱ, na vedanāya vā attāṇaɱ. Na saññaɱ attato samanupassati, na saññā-vantaɱ vā attāṇaɱ, na attani vā saññaɱ, na saññāya vā attāṇaɱ. Na saṅkhāre attato samanupassati, na saṅkhāra-vantaɱ vā attāṇaɱ, na attani vā saṅkhāre, na saṅkhāresu vā attāṇaɱ. Na viññāṇaɱ attato samanupassati na viññāṇa-vantaɱ vā attāṇaɱ, na attani vā viññāṇaɱ, na viññāṇasmiɱ vā attāṇaɱ.Evaɱ kho Ānanda, pacc'uppannesu dhammesu na saɱhīrati.|| ||</p>

					<p class="f4">Atītaɱ nānvāgameyya nappaṭikankhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaṅkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve||<br />
					Na hi no saṅgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Idam avoca Bhagavā, atta-mano āyasmā Ānando Bhagavato bhāsitaɱ 'abhinandī' ti.|| ||</p>

					<p class="ctr">Ānanda Bhadd'Eka-Ratta Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>