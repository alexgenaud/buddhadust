<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 16. Five things that are like spikes through the heart." />
<title>MN 16: ceto-khila Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p16">Sutta 16</a></h4>

					<h1>Ceto-Khila Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/bs/mn.016.rhyt.bs_5.htm#p1">bs</a>][<a href="../../../dhamma-vinaya/chlm/mn/mn.016.chlm.sbb.htm#p1">chlm</a>][<a href="../../../dhamma-vinaya/pts/mn/mn.016.horn.pts.htm#p1">pts</a>][<a href="../../../dhamma-vinaya/mnl/mn/mn.016.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.</p>

					<p class="f4">"Bhadante" ti te bhikkhū Bhagavato paccassosuɱ||<br />
					Bhagavā etad avoca:|| ||</p>

					<p class="f4">2. "Yassa kassa ci bhikkhave bhikkhuno pañca ceto-khilā appahīnā,||<br />
					pañca cetaso vinibandhā asamucchinnā,||<br />
					so vat'imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī ti||<br />
					n'etaɱ ṭhānaɱ vijjati.|| ||</p>

					<p class="f4">3. Katam'assa pañca ceto-khilā appahīnā honti?|| ||</p>

					<p class="f4">Idha, bhikkhave, bhikkhu Satthari kankhati||<br />
					vici-kicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave bhikkhu Satthari kankhati||<br />
					vici-kicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ paṭhamo ceto-khilo appahīno hoti.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave bhikkhu dhamme kankhati||<br />
					vici-kicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave bhikkhu dhamme kankhati||<br />
					vici-kicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ dutiyo ceto-khilo appahīno hoti.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave bhikkhu saŋghe kankhati||<br />
					vici-kicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave bhikkhu saŋghe kankhati||<br />
					vici-kicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati,||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ tatiyo ceto-khilo appahīno hoti.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhikkhu sikkhāya kankhati||<br />
					vici-kicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave bhikkhu sikkhāya kankhati||<br />
					vici-kicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ catuttho ceto-khilo appahīno hoti.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave bhikkhu sabrahma-cārīsu kupito hoti||<br />
					anatta-mano||<br />
					āhata-citto||<br />
					khila-jāto.</p>

					<p class="f4">Yo so bhikkhave bhikkhu sabrahma-cārīsu kupito hoti||<br />
					anatta-mano||<br />
					āhata-citto||<br />
					khila-jāto,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.|| ||</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ pañcamo ceto-khilo appahīno hoti.|| ||</p>

					<p class="f4">Imassa pañca ceto-khilā appahīnā honti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">8. Katam'assa pañca cetaso vinibandhā asamucchinnā honti?|| ||</p>

					<p class="f4">Idha, bhikkhave, bhikkhu kāme avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho.</p>

					<p class="f4">Yo so bhikkhave bhikkhu kāme avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhātāya.</p>

					<p class="f4">Yassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya,||<br />
					evam assāyaɱ paṭhamo cetaso vinibandho asamucchinno hoti.</p>

					<p class="ctr c">&#9632;</p>

					<p class="f4"><a id="pg102"><span class="f2 g"><b>[102]</b></span></a> 9. Puna ca paraɱ bhikkhave bhikkhu kāye avīta-rāgo||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho.</p>

					<p class="f4">Yo so bhikkhave bhikkhu kāye avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya.</p>

					<p class="f4">Yassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya,||<br />
					evam assāyaɱ dutiyo cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhave bhikkhu rūpe avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho.</p>

					<p class="f4">Yo so bhikkhave bhikkhu rūpe avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ tatiyo cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4">11. Puna ca paraɱ bhikkhave bhikkhu yāva-datthaɱ||<br />
					udarāvadehakaɱ,||<br />
					bhuñjitvā,||<br />
					seyya-sukhaɱ,||<br />
					phassa-sukhaɱ,||<br />
					middha-sukhaɱ||<br />
					anuyutto viharati.</p>

					<p class="f4">Yo so bhikkhave bhikkhu yāva-datthaɱ||<br />
					udarāvadehakaɱ||<br />
					bhuñjitvā,||<br />
					seyya-sukhaɱ,||<br />
					phassa-sukhaɱ,||<br />
					middha-sukhaɱ,||<br />
					anuyutto viharati,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya.</p>

					<p class="f4">Yassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya,||<br />
					evam assāyaɱ catuttho cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4">12. Puna ca paraɱ bhikkhave bhikkhu aññataraɱ||<br />
					deva-nikāyaɱ||<br />
					paṇidhāya Brahma-cariyaɱ carati:||<br />
					imināhaɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vāti.</p>

					<p class="f4">Yo so bhikkhave bhikkhu aññataraɱ deva-nikāyaɱ paṇidhāya Brahma-cariyaɱ carati: imināhaɱ sīlena vā vatena vā tapena vā brahma-cariye vā devo vā bhavissāmi deva-ñ-ñataro vāti,||<br />
					tassa cittaɱ na namati ātappāya anuyogāya sāta-c-cāya padhānāya.</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evamassāyaɱ pañcamo cetaso vinibandho asamucchinno hoti.|| ||</p>

					<p class="f4">Im'assa pañca cetaso vinibandhā asamucchinnā honti.|| ||</p>

					<p class="f4">13. Yassa kassaci bhikkhave bhikkhuno ime pañca ceto-khilā appahīnā,||<br />
					ime pañca cetaso vinibandhā asamucchinnā,||<br />
					so vat'imasmiɱ Dhamma-Vinaye vuḍḍhiɱ virūḷhiɱ āpajjissatī ti||<br />
					n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">14. Yassa kassa ci bhikkhave bhikkhuno pañca ceto-khilā pahīnā,||<br />
					pañca cetaso vinibandhā susamucchinnā,||<br />
					so vat'imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī ti||<br />
					ṭhāname taɱ vijjati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">15. Katam'assa pañca ceto-khilā pahīnā honti?|| ||</p>

					<p class="f4">Idha, bhikkhave, bhikkhu satthari na kankhati||<br />
					na vici-kicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu satthari na kankhati||<br />
					na vici-kicchati||<br />
					adhimuccati,||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ paṭhamo ceto-khilo pahīno hoti.|| ||</p>

					<p class="ctr c">&#9632;</p>

					<p class="f4">16. Puna ca paraɱ bhikkhave bhikkhu dhamme na kankhati||<br />
					na vici-kicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu dhamme na kankhati||<br />
					na vici-kicchati||<br />
					adhimuccati||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ dutiyo ceto-khilo pahīno hoti.|| ||</p>

					<p class="ctr c">&#9632;</p>

					<p class="f4">17. Puna ca paraɱ bhikkhave bhikkhu saŋghe na kankhati||<br />
					na vici-kicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu saŋghe na kankhati||<br />
					na vici-kicchati||<br />
					adhimuccati||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ tatiyo ceto-khilo pahīno hoti.|| ||</p>

					<p class="ctr c">&#9632;</p>

					<p class="f4">18. Puna ca paraɱ bhikkhave bhikkhu sikkhāya na kankhati||<br />
					na vici-kicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu sikkhāya na kankhati||<br />
					na vici-kicchati||<br />
					adhimuccati||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātap- <a id="pg103"><span class="f2 g"><b>[103]</b></span></a> pāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ catuttho ceto-khilo pahīno hoti.|| ||</p>

					<p class="ctr c">&#9632;</p>

					<p class="f4">19. Puna ca paraɱ bhikkhave bhikkhu sabrahma-cārīsu na kupito hoti||<br />
					atta-mano||<br />
					anāhata-citto||<br />
					akhila-jāto.|| ||</p>

					<p class="f4">Yo so bhikkhave bhikkhu sabrahma-cārīsu na kupito hoti||<br />
					atta-mano||<br />
					anāhata-citto||<br />
					akhila-jāto,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ pañcamo ceto-khilo pahīno hoti.|| ||</p>

					<p class="f4">Imassa pañca ceto-khilā pahīnā honti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">20. Katam'assa pañca cetaso vinibandhā susamucchinnā honti?|| ||</p>

					<p class="f4">Idha, bhikkhave, bhikkhu kāme vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho.</p>

					<p class="f4">Yo so bhikkhave bhikkhu kāme vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho,||<br />
					tassa cittaɱ namati||<br />
					ātappāya||<br />
					anuyogāya||<br />
					sātacacāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya||<br />
					evam assāyaɱ paṭhamo cetaso vinibandho susamucchinno hoti.|| ||</p>

					<p class="f4">21. Puna ca paraɱ bhikkhave bhikkhu kāye vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho.</p>

					<p class="f4">Yo so bhikkhave bhikkhu kāye vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Evam assāyaɱ dutiyo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4">22. Puna ca paraɱ bhikkhave bhikkhu rūpe vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho.</p>

					<p class="f4">Yo so bhikkhave bhikkhu rūpe vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya||<br />
					evam assāyaɱ tatiyo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4">23. Puna ca paraɱ bhikkhave bhikkhu na yāva-datthaɱ||<br />
					udarāvadehakaɱ||<br />
					bhuñjitvā||<br />
					seyya-sukhaɱ||<br />
					phassa-sukhaɱ||<br />
					middha-sukhaɱ||<br />
					anuyutto viharati.</p>

					<p class="f4">Yo so bhikkhave bhikkhu na yāva-datthaɱ||<br />
					udarāvadehakaɱ||<br />
					bhuñjitvā||<br />
					seyya-sukhaɱ||<br />
					phassa-sukhaɱ||<br />
					middha-sukhaɱ||<br />
					anuyutto viharati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya||<br />
					evam assāyaɱ catuttho cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4">24. Puna ca paraɱ bhikkhave bhikkhu na aññataraɱ||<br />
					deva-nikāyaɱ||<br />
					paṇidhāya||<br />
					Brahma-cariyaɱ carati:||<br />
					imināhaɱ sīlena vā||<br />
					vatena vā||<br />
					tapena vā||<br />
					brahma-cariyena vā||<br />
					devo vā||<br />
					bhavissāmi deva-ñ-ñataro vā ti.</p>

					<p class="f4">Yo so bhikkhave bhikkhu na aññataraɱ||<br />
					deva-nikāyaɱ||<br />
					paṇidhāya||<br />
					Brahma-cariyaɱ carati:||<br />
					imināhaɱ sīlena vā||<br />
					vatena vā||<br />
					tapena vā||<br />
					brahma-cariye vā||<br />
					devo vā||<br />
					bhavissāmi deva-ñ-ñataro vā ti,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ pañcamo cetaso vinibandho susamucchinno hoti.|| ||</p>

					<p class="f4">Imassa pañca cetaso vinibandhā susamucchinnā honti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">25. Yassa kassa ci bhikkhave bhikkhuno ime pañca ceto-khilā pahīnā,||<br />
					ime pañca cetaso vinibandhā susumucchinnā,||<br />
					so vat'imasmiɱ Dhamma-Vinaye vuḍḍhiɱ||<br />
					virūḷhiɱ||<br />
					vepullaɱ||<br />
					āpajjissatī ti ṭhāname taɱ vijjati.|| ||</p>

					<p class="f4">26. So chanda-samādhi-padhāna-sankhāra-samannāgataɱ iddhi-pādaɱ bhāveti.</p>

					<p class="f4">Viriya-samādhi-padhāna-sankhāra-samannāgataɱ iddhi-pādaɱ bhāveti.</p>

					<p class="f4">Citta-samādhi-padhāna-sankhāra-samannāgataɱ iddhi-pādaɱ bhāveti.</p>

					<p class="f4">Vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.</p>

					<p class="f4">Ussoḷhiyeva pañcamī.|| ||</p>

					<p class="f4">27. Sa kho so bhikkhave evaɱ ussoḷhī pannarasaŋga- <a id="pg104"><span class="f2 g"><b>[104]</b></span></a> samannāgato bhikkhu bhabbo abhinibbhidāya,||<br />
					bhabbo sambodhāya,||<br />
					bhabbo anuttarassa yoga-k-khemassa adhigamāya.</p>

					<p class="f4">Seyyathā pi, bhikkhave, kukkuṭiyā aṇḍāni aṭṭha vā dasa va dvādasa vā,||<br />
					tān'assu kukkuṭiyā sammā adhisayitāni,||<br />
					sammā pariseditāni,||<br />
					sammā paribhāvitāni,||<br />
					kiñcā pi tassā kukkuṭiyā na evaɱ icchā uppajjeyya:|| ||</p>

					<p class="f4">'Aho vatime kukkuṭapotakā pādanakha-sikhāya vā mukhatuṇḍakena vā aṇḍakosaɱ padāletvā sotthinā abhinibbhijjeyyun' ti.</p>

					<p class="f4">Atha kho bhabbā va te kukkuṭa potakā pādanakha-sikhāya vā mukhatuṇḍakena vā aṇḍakosaɱ padāletvā sotthinā abhinibbhijjituɱ.</p>

					<p class="f4">Evam eva kho bhikkhave evaɱ ussoḷhī pannarasaŋgasamannāgato bhikkhu bhabbo sambodhāya,||<br />
					bhabbo abhinibbhidāya,||<br />
					bhabbo anuttarassa yoga-k-khemassa adhigamāyā" ti.|| ||</p>

					<p class="f4">Idam avoca Bhagavā.</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">ceto-khila Suttaɱ chaṭṭhaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>