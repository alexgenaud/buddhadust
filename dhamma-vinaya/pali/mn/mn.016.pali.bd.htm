<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 16. Five things that are like spikes through the heart." />
<title>MN 16: Ceto-Khila Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p16">Sutta 16</a></h4>

					<h1>Ceto-Khila Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg101"><span class="f2 g"><b>[101]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/bs/mn.016.rhyt.bs_5.htm#p1">bs</a>][<a href="../../../dhamma-vinaya/chlm/mn/mn.016.chlm.sbb.htm#p1">chlm</a>][<a href="../../../dhamma-vinaya/pts/mn/mn.016.horn.pts.htm#p1">pts</a>][<a href="../../../dhamma-vinaya/mnl/mn/mn.016.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.</p>

					<p class="f4">"Bhadante" ti te bhikkhū Bhagavato paccassosuɱ||<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Yassa kassaci bhikkhave||<br />
					bhikkhuno pañca ceto-khilā a-p-pahīnā,||<br />
					pañca cetaso vinibandhā asamucchinnā,||<br />
					so vat'imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissat-ī-ti||<br />
					n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p3">3</a>]</span> Katam'assa pañca ceto-khilā a-p-pahīnā honti?|| ||</p>

					<p class="f4"><span class="f2"><i>[1]</i></span> Idha, bhikkhave,||<br />
					bhikkhu Satthari kaṅkhati||<br />
					vicikicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave||<br />
					bhikkhu Satthari kaṅkhati||<br />
					vicikicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ paṭhamo ceto-khilo a-p-pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Puna ca paraɱ bhikkhave||<br />
					bhikkhu dhamme kaṅkhati||<br />
					vicikicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave||<br />
					bhikkhu dhamme kaṅkhati||<br />
					vicikicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ dutiyo ceto-khilo a-p-pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Puna ca paraɱ bhikkhave||<br />
					bhikkhu saṅghe kaṅkhati||<br />
					vicikicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave||<br />
					bhikkhu saṅghe kaṅkhati||<br />
					vicikicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati,||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ tatiyo ceto-khilo a-p-pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Puna ca paraɱ bhikkhave||<br />
					bhikkhu sikkhāya kaṅkhati||<br />
					vicikicchati||<br />
					nādhi-muccati||<br />
					na sampasīdati.</p>

					<p class="f4">Yo so bhikkhave||<br />
					bhikkhu sikkhāya kaṅkhati||<br />
					vicikicchati||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ catuttho ceto-khilo a-p-pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> Puna ca paraɱ bhikkhave||<br />
					bhikkhu sabrahma-cārīsu kupito hoti||<br />
					anatta-mano||<br />
					āhata-citto||<br />
					khila-jāto.</p>

					<p class="f4">Yo so bhikkhave||<br />
					bhikkhu sabrahma-cārīsu kupito hoti||<br />
					anatta-mano||<br />
					āhata-citto||<br />
					khila-jāto,||<br />
					tassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.|| ||</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ pañcamo ceto-khilo a-p-pahīno hoti.|| ||</p>

					<p class="f4">Imassa pañca ceto-khilā a-p-pahīnā honti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p4">4</a>]</span> Katam'assa pañca cetaso vinibandhā asamucchinnā honti?|| ||</p>

					<p class="f4"><span class="f2"><i>[1]</i></span> Idha, bhikkhave, bhikkhu kāme avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho.</p>

					<p class="f4">Yo so bhikkhave bhikkhu kāme avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhātāya.</p>

					<p class="f4">Yassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya,||<br />
					evam assāyaɱ paṭhamo cetaso vinibandho asamucchinno hoti.</p>

					<p class="ctr c">&#9632;</p>

					<p class="f4"><a id="pg102"><span class="f2 g"><b>[102]</b></span></a> <span class="f2"><i>[2]</i></span> Puna ca paraɱ bhikkhave bhikkhu kāye avīta-rāgo||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho.</p>

					<p class="f4">Yo so bhikkhave bhikkhu kāye avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya.</p>

					<p class="f4">Yassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya,||<br />
					evam assāyaɱ dutiyo cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Puna ca paraɱ bhikkhave bhikkhu rūpe avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho.</p>

					<p class="f4">Yo so bhikkhave bhikkhu rūpe avīta-rāgo hoti||<br />
					avigata-chando,||<br />
					avigata-pemo,||<br />
					avigata-pipāso,||<br />
					avigata-pariḷāho,||<br />
					avigata-taṇho,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya.</p>

					<p class="f4">Yassa cittaɱ na namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ tatiyo cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Puna ca paraɱ bhikkhave bhikkhu yāva-datthaɱ||<br />
					udarāvadehakaɱ,||<br />
					bhuñjitvā,||<br />
					seyya-sukhaɱ,||<br />
					phassa-sukhaɱ,||<br />
					middha-sukhaɱ||<br />
					anuyutto viharati.</p>

					<p class="f4">Yo so bhikkhave bhikkhu yāva-datthaɱ||<br />
					udarāvadehakaɱ||<br />
					bhuñjitvā,||<br />
					seyya-sukhaɱ,||<br />
					phassa-sukhaɱ,||<br />
					middha-sukhaɱ,||<br />
					anuyutto viharati,||<br />
					tassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya.</p>

					<p class="f4">Yassa cittaɱ na namati||<br />
					ātappāya,||<br />
					anuyogāya,||<br />
					sāta-c-cāya,||<br />
					padhānāya,||<br />
					evam assāyaɱ catuttho cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> Puna ca paraɱ bhikkhave bhikkhu aññataraɱ||<br />
					deva-nikāyaɱ||<br />
					paṇidhāya Brahma-cariyaɱ carati:||<br />
					imin-ā-haɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vāti.</p>

					<p class="f4">Yo so bhikkhave bhikkhu aññataraɱ deva-nikāyaɱ paṇidhāya Brahma-cariyaɱ carati: imin-ā-haɱ sīlena vā vatena vā tapena vā brahma-cariye vā devo vā bhavissāmi deva-ñ-ñataro vāti,||<br />
					tassa cittaɱ na namati ātappāya anuyogāya sāta-c-cāya padhānāya.</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ pañcamo cetaso vinibandho asamucchinno hoti.|| ||</p>

					<p class="f4">Im'assa pañca cetaso vinibandhā asamucchinnā honti.|| ||</p>

					<p class="f4"><span class="f3">[<a id="p5">5</a>]</span> Yassa kassaci bhikkhave bhikkhuno ime pañca ceto-khilā a-p-pahīnā,||<br />
					ime pañca cetaso vinibandhā asamucchinnā,||<br />
					so vat'imasmiɱ Dhamma-Vinaye vuḍḍhiɱ virūḷhiɱ āpajjissat-ī-ti||<br />
					n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p6">6</a>]</span> Yassa kassaci bhikkhave||<br />
					bhikkhuno pañca ceto-khilā pahīnā,||<br />
					pañca cetaso vinibandhā susamucchinnā,||<br />
					so vat'imasmiɱ Dhamma-Vinaye||<br />
					vuḍḍhiɱ||<br />
					virūḷhiɱ||<br />
					vepullaɱ āpajjissat-ī-ti||<br />
					ṭhāname taɱ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p7">7</a>]</span> Katam'assa pañca ceto-khilā pahīnā honti?|| ||</p>

					<p class="f4"><span class="f2"><i>[1]</i></span> Idha, bhikkhave, bhikkhu satthari na kaṅkhati||<br />
					na vicikicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu satthari na kaṅkhati||<br />
					na vicikicchati||<br />
					adhimuccati,||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ paṭhamo ceto-khilo pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Puna ca paraɱ bhikkhave bhikkhu dhamme na kaṅkhati||<br />
					na vicikicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu dhamme na kaṅkhati||<br />
					na vicikicchati||<br />
					adhimuccati||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ dutiyo ceto-khilo pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Puna ca paraɱ bhikkhave bhikkhu saṅghe na kaṅkhati||<br />
					na vicikicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu saṅghe na kaṅkhati||<br />
					na vicikicchati||<br />
					adhimuccati||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ tatiyo ceto-khilo pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Puna ca paraɱ bhikkhave bhikkhu sikkhāya na kaṅkhati||<br />
					na vicikicchati||<br />
					adhimuccati||<br />
					sampasīdati.</p>

					<p class="f4">Yo so bhikkhave bhikkhu sikkhāya na kaṅkhati||<br />
					na vicikicchati||<br />
					adhimuccati||<br />
					sampasīdati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātap- <a id="pg103"><span class="f2 g"><b>[103]</b></span></a> pāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ catuttho ceto-khilo pahīno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> Puna ca paraɱ bhikkhave bhikkhu sabrahma-cārīsu na kupito hoti||<br />
					atta-mano||<br />
					anāhata-citto||<br />
					akhila-jāto.|| ||</p>

					<p class="f4">Yo so bhikkhave bhikkhu sabrahma-cārīsu na kupito hoti||<br />
					atta-mano||<br />
					anāhata-citto||<br />
					akhila-jāto,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ pañcamo ceto-khilo pahīno hoti.|| ||</p>

					<p class="f4">Imassa pañca ceto-khilā pahīnā honti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p8">8</a>]</span> Katam'assa pañca cetaso vinibandhā susamucchinnā honti?|| ||</p>

					<p class="f4"><span class="f2"><i>[1]</i></span> Idha, bhikkhave, bhikkhu kāme vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho.</p>

					<p class="f4">Yo so bhikkhave bhikkhu kāme vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho,||<br />
					tassa cittaɱ namati||<br />
					ātappāya||<br />
					anuyogāya||<br />
					sātacacāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya||<br />
					evam assāyaɱ paṭhamo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Puna ca paraɱ bhikkhave bhikkhu kāye vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho.</p>

					<p class="f4">Yo so bhikkhave bhikkhu kāye vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Evam assāyaɱ dutiyo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Puna ca paraɱ bhikkhave bhikkhu rūpe vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho.</p>

					<p class="f4">Yo so bhikkhave bhikkhu rūpe vīta-rāgo hoti||<br />
					vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya||<br />
					evam assāyaɱ tatiyo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Puna ca paraɱ bhikkhave bhikkhu na yāva-datthaɱ||<br />
					udarāvadehakaɱ||<br />
					bhuñjitvā||<br />
					seyya-sukhaɱ||<br />
					phassa-sukhaɱ||<br />
					middha-sukhaɱ||<br />
					anuyutto viharati.</p>

					<p class="f4">Yo so bhikkhave bhikkhu na yāva-datthaɱ||<br />
					udarāvadehakaɱ||<br />
					bhuñjitvā||<br />
					seyya-sukhaɱ||<br />
					phassa-sukhaɱ||<br />
					middha-sukhaɱ||<br />
					anuyutto viharati,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya||<br />
					evam assāyaɱ catuttho cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> Puna ca paraɱ bhikkhave bhikkhu na aññataraɱ||<br />
					deva-nikāyaɱ||<br />
					paṇidhāya||<br />
					Brahma-cariyaɱ carati:||<br />
					imin-ā-haɱ sīlena vā||<br />
					vatena vā||<br />
					tapena vā||<br />
					brahma-cariyena vā||<br />
					devo vā||<br />
					bhavissāmi deva-ñ-ñataro vā ti.</p>

					<p class="f4">Yo so bhikkhave bhikkhu na aññataraɱ||<br />
					deva-nikāyaɱ||<br />
					paṇidhāya||<br />
					Brahma-cariyaɱ carati:||<br />
					imin-ā-haɱ sīlena vā||<br />
					vatena vā||<br />
					tapena vā||<br />
					brahma-cariye vā||<br />
					devo vā||<br />
					bhavissāmi deva-ñ-ñataro vā ti,||<br />
					tassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya.</p>

					<p class="f4">Yassa cittaɱ namati||<br />
					ātappāya||<br />
					anuyogāya||<br />
					sāta-c-cāya||<br />
					padhānāya,||<br />
					evam assāyaɱ pañcamo cetaso vinibandho susamucchinno hoti.|| ||</p>

					<p class="f4">Imassa pañca cetaso vinibandhā susamucchinnā honti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p9">9</a>]</span> Yassa kassaci bhikkhave bhikkhuno||<br />
					ime pañca ceto-khilā pahīnā,||<br />
					ime pañca cetaso vinibandhā susumucchinnā,||<br />
					so vat'imasmiɱ Dhamma-Vinaye vuḍḍhiɱ||<br />
					virūḷhiɱ||<br />
					vepullaɱ||<br />
					āpajjissat-ī-ti ṭhāname taɱ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p10">10</a>]</span> <span class="f2"><i>[1]</i></span> So chanda-samādhi-padhāna-saṅkhāra-samannāgataɱ iddhi-pādaɱ bhāveti.</p>

					<p class="f4"><span class="f2"><i>[2]</i></span> Viriya-samādhi-padhāna-saṅkhāra-samannāgataɱ iddhi-pādaɱ bhāveti.</p>

					<p class="f4"><span class="f2"><i>[3]</i></span> Citta-samādhi-padhāna-saṅkhāra-samannāgataɱ iddhi-pādaɱ bhāveti.</p>

					<p class="f4"><span class="f2"><i>[4]</i></span> Vīmaɱsā-samādhi-padhāna-saṅkhāra-samannāgataɱ iddhi-pādaɱ bhāveti.</p>

					<p class="f4">Ussoḷhi yeva pañcamī.|| ||</p>

					<p class="f4"><span class="f3">[<a id="p11">11</a>]</span> Sa kho so bhikkhave evaɱ ussoḷhī pannaras-aṅga- <a id="pg104"><span class="f2 g"><b>[104]</b></span></a> samannāgato bhikkhu bhabbo abhinibbhidāya,||<br />
					bhabbo sambodhāya,||<br />
					bhabbo anuttarassa yoga-k-khemassa adhigamāya.</p>

					<p class="f4">Seyyathā pi, bhikkhave,||<br />
					kukkuṭiyā aṇḍāni aṭṭha vā||<br />
					dasa va||<br />
					dvādasa vā,||<br />
					tān'assu kukkuṭiyā||<br />
					sammā adhisayitāni,||<br />
					sammā pariseditāni,||<br />
					sammā paribhāvitāni,||<br />
					kiñcā pi tassā kukkuṭiyā||<br />
					na evaɱ icchā uppajjeyya:|| ||</p>

					<p class="f4">'Aho vatime kukkuṭa-potakā||<br />
					pādanakha-sikhāya vā||<br />
					mukha-tuṇḍakena vā||<br />
					aṇḍakosaɱ padāletvā sotthinā abhinibbhijjeyyun' ti.</p>

					<p class="f4">Atha kho bhabbā va||<br />
					te kukkuṭa potakā pādanakha-sikhāya vā||<br />
					mukha-tuṇḍakena vā||<br />
					aṇḍakosaɱ padāletvā sotthinā abhinibbhijjituɱ.</p>

					<p class="f4">Evam eva kho bhikkhave||<br />
					evaɱ ussoḷhī pannaras-aṅga-samannāgato||<br />
					bhikkhu bhabbo sambodhāya,||<br />
					bhabbo abhinibbhidāya,||<br />
					bhabbo anuttarassa yoga-k-khemassa adhigamāyā" ti.|| ||</p>

					<p class="f4">Idam avoca Bhagavā.</p>

					<p class="f4">Attamanā te bhikkhū Bhagavato bhāsitaɱ "abhinandun" ti.|| ||</p>

					<p class="f4 ctr">Ceto-Khila Suttaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>