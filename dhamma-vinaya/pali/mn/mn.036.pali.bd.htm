<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 36. The Buddha teaches Saccaka about training the body and training the heart." />
<title>MN 36: Mahā Saccaka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					4. Mahā Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p36">Sutta 36</a></h4>

					<h1>Mahā Saccaka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg237"><span class="f2 g"><b>[237]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.036.chlm.sbb.htm#p1">chlm</a>][<a href="../../../dhamma-vinaya/pts/mn/mn.036.horn.pts.htm">pts</a>][<a href="../../../dhamma-vinaya/ati/mn/mn.036.than.ati.htm#p1">than</a>][<a href="../../../dhamma-vinaya/wp/mn/mn.036.ntbb.wp.htm">ntbb</a>][<a href="../../../dhamma-vinaya/mnl/mn/mn.036.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgārasālayaṃ.|| ||</p>

					<p class="f4">Tena kho pana samayena Bhagavā pubbaṇha-samayaṃ sunivattho hoti patta-cīvaraṃ ādāya Vesāliṃ piṇḍāya pavisitukāmo.|| ||</p>

					<p class="f4">Atha kho Saccako Nigaṇṭha-putto jaṇghā-vihāraṃ anucaṇkamamāno anuvicaramāno yena Mahāvanaṃ Kūṭāgarasālā ten'upasaṇkami.|| ||</p>

					<p class="f4">Addasā kho āyasmā Ānando Saccakaṃ Nigaṇṭha-puttaṃ dūrato va āga-c-chantaṃ,||<br />
					disvāna Bhagavantaṃ etad avoca:|| ||</p>

					<p class="f4">"Ayaṃ bhante Saccako Nigaṇṭha-putto āgacchati bhassappavādiko paṇḍitavādo,||<br />
					sādhusammato bahu-janassa.|| ||</p>

					<p class="f4">Eso kho bhante avaṇṇakāmo Buddhassa,||<br />
					avaṇṇakāmo Dhammassa,||<br />
					avaṇṇakāmo Saṇghassa.|| ||</p>

					<p class="f4">Sādhu bhante Bhagavā muhuttaṃ nisīdatu anukampaṃ upādāyā" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Atha kho Saccako Nigaṇḍa-putto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Saccako Nigaṇṭha-putto Bhagavantaṃ etad avoca:|| ||</p>

					<p class="f4">2. "Santi bho Gotama eke samaṇa-brāhmaṇā kāya-bhāvanānuyogam-anuyuttā viharanti||<br />
					no citta-bhāvanaṃ.|| ||</p>

					<p class="f4">Phusanti hi te bho Gotama sārīrikaṃ dukkhaṃ vedanaṃ.|| ||</p>

					<p class="f4">Bhūta-pubbaṃ bho Gotama sārīrikāya dukkhāya vedanāya puṭṭhassa sato ūrukkhambho pi nāma bhavissati,||<br />
					hadayam pi nāma phālissati||<br />
					uṇham pi lohitaṃ mukhato uggamissati,||<br />
					ummādam pi pāpuṇissati citta-k-khepaṃ.|| ||</p>

					<p class="f4">Tassa kho etaṃ bho Gotama kāyanv'ayaṃ cittaṃ hoti,||<br />
					kāyassa vasena vattati.|| ||</p>

					<p class="f4">Taṃ kissa hetu?|| ||</p>

					<p class="f4"><a id="pg238"><span class="f2 g"><b>[238]</b></span></a> Abhāvitattā cittassa.|| ||</p>

					<p class="f4">Santi pana bho Gotama eke samaṇa-brāhmaṇā citta-bhāvanānuyogam-anuyuttā viharanti,||<br />
					no kāya-bhāvanaṃ.|| ||</p>

					<p class="f4">Phusanti hi te bho Gotama cetasikaṃ dukkhaṃ vedanaṃ.|| ||</p>

					<p class="f4">Bhūta-pubbaṃ bho Gotama cetasikāya dukkhāya vedanāya phuṭṭhassa sato ūrukkhambho pi nāma bhavissati,||<br />
					hadayam pi nāma phālissati,||<br />
					uṇham pi lohitaṃ mukhato uggamissati,||<br />
					ummādam pi pāpuṇissati citta-k-khepaṃ.|| ||</p>

					<p class="f4">Tassa kho eso bho Gotama cittanvayo kāyo hoti,||<br />
					cittassa vasena vattati.|| ||</p>

					<p class="f4">Taṃ kissa hetu?|| ||</p>

					<p class="f4">Abhāvitattā kāyassa.|| ||</p>

					<p class="f4">Tassa mayhaṃ bho Gotama evaṃ hoti:|| ||</p>

					<p class="f4">Addhā bhoto Gotamassa sāvakā citta-bhāvanānuyogam-anuyuttā viharanti,||<br />
					no kāya-bhāvanan" ti.|| ||</p>

					<p class="f4">3. "Kinti pana te Aggivessana kāya-bhāvanā sutā" ti?|| ||</p>

					<p class="f4">"Seyyath'īdaṃ:||<br />
					Nando Vaccho,||<br />
					Kiso Saṃkicco,||<br />
					Makkhali Gosālo -||<br />
					ete hi bho Gotama acelakā mutt'ācārā hatth-ā-palekhanā,||<br />
					na ehi-bhadantikā,||<br />
					na tiṭṭha-bhadantikā,||<br />
					na abhihaṭaṃ||<br />
					na uddissa-kaṭaṃ||<br />
					na nimantaṇaṃ sādiyanti.|| ||</p>

					<p class="f4">Te na kumbhi-mukhā patigaṇhanti,||<br />
					na kaḷopi-mukhā patigaṇhanti,||<br />
					na eḷaka-mantaraṃ,||<br />
					na daṇḍa-mantaraṃ,||<br />
					na musalamantaraṃ,||<br />
					na dvinnaṃ bhuñjamānānaṃ,||<br />
					na gabbhiniyā,||<br />
					na pāyamānāya,||<br />
					na purisantaragatāya,||<br />
					na saṇkittīsu,||<br />
					na yattha sā upaṭṭhito hoti,||<br />
					na yattha makkhikā saṇḍacārinī,||<br />
					na macchaṃ,||<br />
					na maṃsaṃ||<br />
					na suraṃ||<br />
					na merayaṃ||<br />
					na thusodakaṃ pipanti.|| ||</p>

					<p class="f4">Te ekāgārikā vā honti ekālopikā,||<br />
					dvāgārikā vā honti dvālopikā,||<br />
					sattāgārikā vā honti sattālopikā.|| ||</p>

					<p class="f4">Ekissā pi dattiyā yāpenti,||<br />
					dvīhi pi dattīhi yāpenti,||<br />
					sattahi pi dantīhi yāpenti.|| ||</p>

					<p class="f4">Ekāhikam pi āhāraṃ āhārenti,||<br />
					dvīhikam pi āhāraṃ āhārenti,||<br />
					sattāhikam pi āhāraṃ āhārenti.|| ||</p>

					<p class="f4">Iti eva-rūpaṃ addhamāsikam pi pariyāya-bhatta-bhojanānuyogam-anuyuttā viharantī" ti.|| ||</p>

					<p class="f4">4. "Kiṃ pana te Aggivessana tāvataken'eva yāpentī" ti?|| ||</p>

					<p class="f4">"No h'idaṃ bho Gotama.|| ||</p>

					<p class="f4">App'ekadā bho Gotama uḷārāni uḷārāni khādanīyānī khādanni||<br />
					uḷārāni uḷārāni bhojanīyāni bhuñjanti||<br />
					uḷārāni uḷārāni sāyaniyāni sāyanti||<br />
					uḷārāni uḷārāni pānāni pivanti.|| ||</p>

					<p class="f4">Te imehi kāyaṃ balaṃ gāhenti nāma,||<br />
					brūhenti nāma,||<br />
					medenti nāmā" ti.|| ||</p>

					<p class="f4">"Yaṃ kho te Aggivessana purimaṃ pahāya pacchā upacinanti.|| ||</p>

					<p class="f4">Evaṃ imassa kāyassa ācayāpacayo hoti.|| ||</p>

					<p class="f4">5. Kinni pana te Aggivessana citta-bhāvanā sutā" ti?|| ||</p>

					<p class="f4">Citta-bhāvanāya <a id="pg239"><span class="f2 g"><b>[239]</b></span></a> kho Saccako Nigaṇṭha-putto Bhagavatā puṭṭho samāno na sampāyāsi.|| ||</p>

					<p class="f4">6. Atha kho Bhagavā Saccakaṃ Nigaṇṭha-puttaṃ etad avoca:</p>

					<p class="f4">"Yā pi kho te esā Aggivessana purimā kāya-bhāvanā bhāsitā,||<br />
					sā pi ariyassa vinaye no dhammikā kāya-bhāvanā.|| ||</p>

					<p class="f4">Kāya-bhāvanaṃ hi kho tvaṃ Aggivessana na aññāsi,||<br />
					kuto pana tvaṃ citta-bhāvanaṃ jānissasi.|| ||</p>

					<p class="f4">Api ca Aggivessana yathā abhāvita-kāyo ca hoti abhāvita-citto ca,||<br />
					bhāvita-kāyo ca bhāvita-citto ca,||<br />
					taṃ suṇāhi,||<br />
					sādhukaṃ mana-sikarohi,||<br />
					bhāsissāmī" ti.|| ||</p>

					<p class="f4">"Evaṃ bho" ti kho Saccako Nigaṇṭha-putto Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">7. "Kathañ ca Aggivessana abhāvita-kāyo ca hoti abhāvita-citto ca?|| ||</p>

					<p class="f4">Idha Aggivessana a-s-sutavato puthu-j-janassa uppajjati sukhā vedanā.|| ||</p>

					<p class="f4">So sukhāya vedanāya phuṭṭho samāno sukhasārāgī ca hoti,||<br />
					sukhasārāgitañ ca āpajjati||<br />
					tassa sā sukhā vedanā nirujjhati.|| ||</p>

					<p class="f4">Sukhāya vedanāya nirodhā uppajjati dukkhā vedanā.|| ||</p>

					<p class="f4">So dukkhāya vedanāya phuṭṭho samāno||<br />
					socati||<br />
					kilamati||<br />
					paridevati||<br />
					urattāḷiṃ kandati,||<br />
					sammohaṃ āpajjati.|| ||</p>

					<p class="f4">Tassa kho esā Aggivessana uppannā pi sukhā vedanā cittaṃ pariyādāya tiṭṭhati abhāvitattā kāyassa.|| ||</p>

					<p class="f4">Uppannā pi dukkhā vedanā cittaṃ pariyādāya tiṭṭhati abhāvitattā cittassa.|| ||</p>

					<p class="f4">Yassa kassaci Aggivessana evaṃ ubhatopakkhaṃ uppannā pi sukhā vedanā cittaṃ pariyādāya tiṭṭhati abhāvitattā kāyassa,||<br />
					uppannā pi dukkhā vedanā cittaṃ pariyādāya tiṭṭhati abhāvitattā cittassa,||<br />
					evaṃ kho Aggivessana abhāvita-kāyo ca hoti abhāvita-citto ca.|| ||</p>

					<p class="f4">8. Kathañ ca Aggivessana abhāvita-kāyo ca hoti abhāvita-citto ca?|| ||</p>

					<p class="f4">Idha Aggivessana sutavato ariya-sāvakassa uppajjati sukhā vedanā.|| ||</p>

					<p class="f4">So sukhāya vedanāya phuṭṭho samāno no sukhasārāgī hoti,||<br />
					na sukhasārāgitaṃ āpajjati||<br />
					tassa sā sukhā vedanā nirujjhati.|| ||</p>

					<p class="f4">Sukhāya vedanāya nirodhā uppajjati dukkhā vedanā.|| ||</p>

					<p class="f4">So dukkhāya vedanāya phuṭṭho samāno||<br />
					na socati||<br />
					na kilamati||<br />
					na paridevati||<br />
					na urattāḷiṃ kandati,||<br />
					na sammohaṃ āpajjati.|| ||</p>

					<p class="f4">Tassa kho esā Aggivessana uppannā pi sukhā vedanā cittaṃ na pariyādāya tiṭṭhati bhāvitattā kāyassa.|| ||</p>

					<p class="f4">Uppannā pi dukkhā vedanā cittaṃ na pariyādāya tiṭṭhati bhāvitattā cittassa.|| ||</p>

					<p class="f4">Yassa kassaci Aggivessana evaṃ ubhatopakkhaṃ uppannā pi sukhā vedanā <a id="pg240"><span class="f2 g"><b>[240]</b></span></a> cittaṃ na pariyādāya tiṭṭhati bhāvitattā kāyassa,||<br />
					uppannā pi dukkhā vedanā cittaṃ na pariyādāya tiṭṭhati bhāvitattā cittassa.|| ||</p>

					<p class="f4">Evaṃ kho Aggivessana bhāvitakāyo ca hoti bhāvita-citto cā" ti.|| ||</p>

					<p class="f4">9. "Evaṃ pasanno ahaṃ bhoto Gotamassa:||<br />
					bhavaṃ hi Gotamo bhāvita-kāyo ca bhāvita-citto cā" ti.|| ||</p>

					<p class="f4">"Addhā kho te ayaṃ Aggivessana āsajja upanīya vācā bhāsitā.|| ||</p>

					<p class="f4">Api ca te ahaṃ vyākarissāmi:|| ||</p>

					<p class="f4">Yato kho ahaṃ Aggivessana kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jito,||<br />
					taṃ vata me uppannā vā sukhā vedanā cittaṃ pariyādāya ṭhassati,||<br />
					uppannā vā dukkhā vedanā cittaṃ pariyādāya ṭhassatīti n'etaṃ kho ṭhānaṃ vijjatī" ti.|| ||</p>

					<p class="f4">"Na ha nūna bhoto Gotamassa uppajjati tathā-rūpā sukhā vedanā yathā-rūpā uppannā sukhā vedanā cittaṃ pariyādāya tiṭheyya,||<br />
					na ha nūna bhoto Gotamassa uppajjati tathā-rūpā dukkhā vedanā,||<br />
					yathā-rūpā uppannā dukkhā vedanā cittaṃ pariyādāya tiṭṭheyyā" ti?|| ||</p>

					<p class="f4">"Kiṃ hi no siyā Aggivessana?|| ||</p>

					<p class="f4">10. Idha me Aggivessana pubbe va sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā||<br />
					na'y'daṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṇkha-likhitaṃ Brahma-cariyaṃ carituṃ.|| ||</p>

					<p class="f4">Yan'nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="f4">So kho ahaṃ Aggivessana aparena samayena daharova samāno susu kāḷakeso bhaddena yobbanena samannāgato paṭhamena vayasā,||<br />
					akāmakānaṃ mātā-pitunnaṃ assumukhānaṃ rudantānaṃ,||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajiṃ.|| ||</p>

					<p class="f4">So evaṃ pabba-jito samāno kiṃkusalagavesī anuttaraṃ santivarapadaṃ pariyesamāno yena Āḷāro Kālāmo ten'upasaṇkamiṃ,||<br />
					upasaṇkamitvā Āḷāraṃ Kālāmaṃ etad avocaṃ:|| ||</p>

					<p class="f4">'Icchām'ahaṃ āvuso Kālāma imasmiṃ Dhamma-Vinaye Brahma-cariyaṃ caritun' ti.|| ||</p>

					<p class="f4">Evaṃ vutte Aggivessana Āḷāro Kālāmo maṃ etad avoca:|| ||</p>

					<p class="f4">'Viharat'āyasmā, tādiso ayaṃ dhammo yattha viññū puriso nacirass'eva sakaṃ ācariyakaṃ sayaṃ abhiññā sacchi-katvā upasampajja vihareyyā' ti.|| ||</p>

					<p class="f4">So kho ahaṃ Aggivessana nacirass'eva khippam'eva taṃ dhammaṃ pariyāpuṇiṃ.|| ||</p>

					<p class="f4">So kho ahaṃ Aggivessana tāvataken'eva oṭṭhapahatamattena lapita-lāpana-mattena ñāṇa-vādañ ca vadāmi Theravādañ ca,||<br />
					jānāmi passāmīti ca paṭijānāmi ahañ c'eva aññe ca.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Na kho Āḷāro Kālāmo imaṃ dhammaṃ kevalaṃ saddhā-mattakena:||<br />
					sayaṃ abhiññā sacchi-katvā upasampajja viharāmīti pavedeti||<br />
					addhā Āḷāro Kālāmo imaṃ dhammaṃ jānaṃ passaṃ viharatī' ti.|| ||</p>

					<p class="f4">Atha khv'āhaṃ Aggivessana yena Āḷāro Kālāmo ten'upasaṇkamiṃ.|| ||</p>

					<p class="f4">Upasaṇkamitvā Āḷāraṃ Kālāmaṃ etad avoca:|| ||</p>

					<p class="f4">'Kittāvatā no āvuso Kālāma imaṃ dhammaṃ sayaṃ abhiññā sacchi-katvā upasampajja pavedesī' ti?|| ||</p>

					<p class="f4">Evaṃ vutte Aggivessana Āḷāro Kālāmo Ākiñcaññ'āyatanaṃ pavedesi.||<br />
					|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Na kho Āḷārass'eva Kālāmassa atthi saddhā,||<br />
					mayham p'atthi saddhā,||<br />
					na kho Āḷārass'eva Kālāmassa atthi viriyaṃ,||<br />
					mayham p'atthi viriyaṃ,||<br />
					na kho Āḷārass'eva Kālāmassa atthi sati,||<br />
					mayham p'atthi sati,.|| ||</p>

					<p class="f4">Na kho Āḷārass'eva Kālāmassa atthi samādhi,||<br />
					mayham p'atthi samādhi.|| ||</p>

					<p class="f4">Na kho Āḷārass'eva Kālāmassa atthi paññā,||<br />
					mayham p'atthi paññā.|| ||</p>

					<p class="f4">Yan'nūn-ā-haṃ yaṃ dhammaṃ Āḷāro Kālāmo:|| ||</p>

					<p class="f4">'Sayaṃ abhiññā sacchi-katvā upasampajja viharāmīti pavedeti tassa Dhammassa sacchi-kiriyāya padaheyyan' ti.|| ||</p>

					<p class="f4">So kho ahaṃ Aggivessana nacirass'eva khippam'eva taṃ dhammaṃ sayaṃ abhiññā sacchi-katvā upasampajja vihāsiṃ.|| ||</p>

					<p class="f4">Atha khv'āhaṃ Aggivessana yena Āḷāro Kālāmo ten'upasaṇkamiṃ.|| ||</p>

					<p class="f4">Upasaṇkamitvā Āḷāraṃ Kālāmaṃ etad avocaṃ:|| ||</p>

					<p class="f4">'Ettāvatā no āvuso Kālāma imaṃ dhammaṃ sayaṃ abhiññā sacchi-katvā upasampajja pavedesī' ti.|| ||</p>

					<p class="f4">'Ettāvatā kho ahaṃ āvuso imaṃ dhammaṃ sayaṃ abhiññā sacchi-katvā upasampajja pavedemī' ti.|| ||</p>

					<p class="f4">Aham pi kho āvuso ettāvatā imaṃ dhammaṃ sayaṃ abhiññā sacchi-katvā upasampajja viharāmīti.|| ||</p>

					<p class="f4">Lābhā no āvuso,||<br />
					su-laddhaṃ no āvuso,||<br />
					ye mayaṃ āyasmantaṃ tādisaṃ sabrahma-cāriṃ passāma.|| ||</p>

					<p class="f4">Iti yāhaṃ dhammaṃ sayaṃ abhiññā sacchi-katvā upasampajja pavedemi,||<br />
					taṃ tvaṃ dhammaṃ sayaṃ abhiññā sacchi-katvā upasampajja viharasi.|| ||</p>

					<p class="f4">Yaṃ tvaṃ dhammaṃ sayaṃ abhiññā sacchi-katvā upasampajja viharasi,||<br />
					tam ahaṃ dhammaṃ sayaṃ abhiññā sacchi-katvā upasampajja pavedemi.|| ||</p>

					<p class="f4">Iti yāhaṃ dhammaṃ jānāmi,||<br />
					taṃ tvaṃ dhammaṃ jānāsi.|| ||</p>

					<p class="f4">Yaṃ tvaṃ dhammaṃ jānāsi,||<br />
					tam ahaṃ dhammaṃ jānāmi.|| ||</p>

					<p class="f4">Iti yādiso ahaṃ,||<br />
					tādiso tvaṃ.|| ||</p>

					<p class="f4">Yādiso tvaṃ,||<br />
					tādiso ahaṃ.|| ||</p>

					<p class="f4">Ehi dāni āvuso,||<br />
					ubho va santā imaṃ gaṇaṃ pariharāmā' ti.|| ||</p>

					<p class="f4">Iti kho Aggivessana Āḷāro Kālāmo ācariyo me samāno antevāsiṃ maṃ samānaṃ attano samasamaṃ ṭhapesi,||<br />
					uḷārāya ca maṃ pūjāya pūjesi.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Nāyaṃ dhammo nibbidāya na virāgāya na nirodhāya na upasamāya na abhiññāya na sambodhāya na Nibbānāya saṃvaṭṭati,||<br />
					yāva-d-eva Ākiñ caññ'āyatanūpapattiyā' ti.|| ||</p>

					<p class="f4">So kho ahaṃ Aggivessana taṃ dhammaṃ analaṃkaritvā tasmā dhammā nibbijja apakkamiṃ.|| ||</p>

					<p class="f4">So kho ahaṃ Aggivessana kiṃ kusalagavesī anuttaraṃ santivarapadaṃ pariyesamāno yena Uddako Rāmaputto ten'upasaṇkamiṃ.|| ||</p>

					<p class="f4">Upasaṇkamitvā Uddakaṃ Rāmaputtaṃ etad avocaṃ:|| ||</p>

					<p class="f4">'Icchām'ahaṃ āvuso imasmiṃ Dhamma-Vinaye Brahma-cariyaṃ caritun' ti.|| ||</p>

					<p class="f4">Evaṃ vutte Aggivessana Uddako Rāmaputto maṃ etad avoca:|| ||</p>

					<p class="f4">'Viharat'āyasmā, tādiso ayaṃ dhammo yattha viññū puriso nacirass'eva sakaṃ ācariyakaṃ sayaṃ abhiññā sacchi-katvā upasampajja vihareyyā' ti.|| ||</p>

					<p class="f4">So kho ahaṃ Aggivessana nacirass'eva khippam'eva taṃ dhammaṃ pariyāpuṇiṃ.|| ||</p>

					<p class="f4">So kho ahaṃ Aggivessana tāvataken'eva oṭṭhapahatamattena lapita-lāpana-mattena ñāṇa-vādañ ca vadāmi Theravādañ ca||<br />
					'jānāmi, passāmī' ti ca paṭijānāmi ahañ c'eva aññe ca.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Na kho Rāmo imaṃ dhammaṃ kevalaṃ saddhā-mattakena:||<br />
					sayaṃ abhiññā sacchi-katvā upasampajja viharāmīti pavedesi,||<br />
					addhā Rāmo imaṃ dhammaṃ jānaṃ passaṃ vihāsīti.|| ||</p>

					<p class="f4">Atha khv'āhaṃ Aggivessana yena Uddako Rāmaputto ten'upasaṇkamiṃ.|| ||</p>

					<p class="f4">Upasaṇkamitvā Uddakaṃ Rāmaputtaṃ etad avocaṃ:|| ||</p>

					<p class="f4">'Kittāvatā no āvuso Rāmo imaṃ dhammaṃ sayaṃ abhiññā sacchi-katvā upasampajja pavedesī' ti?|| ||</p>

					<p class="f4">Evaṃ vutte Aggivessana Uddako Rāmaputto N'eva-saññā-nā-saññ'āyatanaṃ pavedesi.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Na kho Rāmass'eva ahosi saddhā,||<br />
					mayham p'atthi saddhā.|| ||</p>

					<p class="f4">Na kho Rāmass'eva ahosi viriyaṃ,||<br />
					mayham p'atthi viriyaṃ.|| ||</p>

					<p class="f4">Na kho Rāmass'eva ahosi sati,||<br />
					mayham p'atthi sati.|| ||</p>

					<p class="f4">Na kho Rāmass'eva ahosi samādhi,||<br />
					mayham p'atthi samādhi.|| ||</p>

					<p class="f4">Na kho Rāmass'eva ahosi paññā,||<br />
					mayham p'atthi paññā.|| ||</p>

					<p class="f4">Yan'nūn-ā-haṃ yaṃ dhammaṃ Rāmo:||<br />
					sayaṃ abhiññā sacchi-katvā upasampajja viharāmīti pavedesi,||<br />
					tassa Dhammassa sacchi-kiriyāya padaheyyan" ti.|| ||</p>

					<p class="f4">So kho ahaṃ Aggivessana nacirass'eva khippam'eva taṃ dhammaṃ sayaṃ abhiññā sacchi-katvā upasampajja vihāsiṃ.|| ||</p>

					<p class="f4">Atha khv'āhaṃ Aggivessana yena Uddako Rāmaputto ten'upasaṇkamiṃ.|| ||</p>

					<p class="f4">Upasaṇkamitvā Uddakaṃ Rāmaputtaṃ etad avocaṃ:|| ||</p>

					<p class="f4">'Ettāvatā no āvuso Rāmo imaṃ dhammaṃ sayaṃ abhiññā sacchi-katvā upasampajja pavedesī' ti?|| ||</p>

					<p class="f4">'Ettāvatā kho Rāmo āvuso imaṃ dhammaṃ sayaṃ abhiññā sacchi-katvā upasampajja pavedesī' ti.|| ||</p>

					<p class="f4">'Aham pi kho āvuso ettāvatā imaṃ dhammaṃ sayaṃ abhiññā sacchi-katvā upasampajja viharāmīti.|| ||</p>

					<p class="f4">Lābhā no āvuso,||<br />
					su-laddhaṃ no āvuso,||<br />
					ye mayaṃ āyasmantaṃ tādisaṃ sabrahma-cāriṃ passāma.|| ||</p>

					<p class="f4">Iti yaṃ dhammaṃ Rāmo sayaṃ abhiññā sacchi-katvā upasampajja pavedesi,||<br />
					taṃ tvaṃ dhammaṃ sayaṃ abhiññā sacchi-katvā upasampajja viharasi.|| ||</p>

					<p class="f4">Yaṃ tvaṃ dhammaṃ sayaṃ abhiññā sacchi-katvā upasampajja viharasi,||<br />
					taṃ dhammaṃ Rāmo sayaṃ abhiññā sacchi-katvā upasampajja pavedesi.|| ||</p>

					<p class="f4">Iti yaṃ dhammaṃ Rāmo aññāsi,||<br />
					taṃ tvaṃ dhammaṃ jānāsi||<br />
					yaṃ tvaṃ dhammaṃ jānāsi||<br />
					taṃ dhammaṃ Rāmo aññāsi.|| ||</p>

					<p class="f4">Iti yādiso Rāmo ahosi,||<br />
					tādiso tvaṃ,||<br />
					yādiso tvaṃ,||<br />
					tādiso Rāmo ahosi.|| ||</p>

					<p class="f4">Ehi dāni āvuso,||<br />
					tvaṃ imaṃ gaṇaṃ pariharā' ti.</p>

					<p class="f4">Iti kho Aggivessana Uddako Rāmaputto sabrahma-cārī me samāno ācariyaṭṭhāne va maṃ ṭhapesi||<br />
					uḷārāya ca maṃ pūjāya pūjesi.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Nāyaṃ dhammo nibbidāya na virāgāya na nirodhāya na Nibbānāya saṃvaṭṭati,||<br />
					yāva-d-eva N'eva-saññā-nāsaññāyatanūpapattiyā' ti.|| ||</p>

					<p class="f4">So kho ahaṃ Aggivessana taṃ dhammaṃ analaṃkaritvā tasmā dhammā nibbijja apakkamiṃ.|| ||</p>

					<p class="f4">So kho ahaṃ Aggivessana kiṃkusalagavesī anuttaraṃ santivarapadaṃ pariyesamāno Magadhesu anupubbena cārikaṃ caramāno yena Uruvelā senānigamo tad'avasariṃ.|| ||</p>

					<p class="f4">Tatth'addasaṃ rāmaṇīyaṃ bhūmibhāgaṃ,||<br />
					pāsādikañ ca vana-saṇḍaṃ,||<br />
					nadiñ ca sandantiṃ setakaṃ supatitthaṃ rāmaṇīyaṃ,||<br />
					samantā ca gocaragāmaṃ.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Rāmaṇīyo vata bhūmibhāgo pāsādiko ca vana-saṇḍo,||<br />
					nadī ca sandati setakā supatitthā rāmaṇīyā,||<br />
					samantā ca gocaragāmo;||<br />
					alaṃ vat'idaṃ kula-puttassa padhān'atthikassa padhānāyā" ti.|| ||</p>

					<p class="f4">So kho ahaṃ Aggivessana tatth'eva nisīdiṃ alam'idaṃ padhānāyāti.|| ||</p>

					<p class="f4">23. Api'ssu maṃ Aggivessana tisso upamā paṭibhaṃsu anacchariyā pubbe a-s-suta-pubbā:|| ||</p>

					<p class="f4">Seyyathā pi Aggivessana allaṃ kaṭṭhaṃ sasnehaṃ udake nikkhittaṃ,||<br />
					atha puriso āgaccheyya uttarāraṇiṃ ādāya:|| ||</p>

					<p class="f4">'Aggiṃ abhinibbattessāmi,||<br />
					tejo pātu-karissāmī' ti.|| ||</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Api nu so puriso amuṃ allaṃ kaṭṭhaṃ sasnehaṃ udake nikkhittaṃ uttarāraṇiṃ ādāya abhimanthento aggiṃ abhinibbatteyya,||<br />
					tejo pātu kareyyā" ti?|| ||</p>

					<p class="f4">"No h'idaṃ bho Gotama.|| ||</p>

					<p class="f4">Taṃ kissa hetu?|| ||</p>

					<p class="f4">Aduṃ hi bho Gotama allaṃ kaṭṭhaṃ sasnehaṃ.|| ||</p>

					<p class="f4">Tañ ca pana <a id="pg241"><span class="f2 g"><b>[241]</b></span></a> udake nikkhittaṃ.|| ||</p>

					<p class="f4">Yāvad eva ca pana so puriso kilamathassa vighātassa bhāgī assā" ti.|| ||</p>

					<p class="f4">"Evam eva kho Aggivessana ye hi keci samaṇā vā brāhmaṇā vā kāyena c'eva kāmehi avūpakaṭṭhā viharanti,||<br />
					yo ca n'esaṃ kāmesu kāma-c-chando kāmasneho kāmamucchā kāmapipāsā kāma pariḷāho,||<br />
					so ca ajjhattaṃ na suppahīno hoti na suppaṭi-p-passaddho.|| ||</p>

					<p class="f4">Opakkamikā ce pi te bhonto samaṇa-brāhmaṇā dukkhā tippā kaṭukā vedanā vediyanti,||<br />
					Abhabbā va te ñāṇāya dassanāya anuttarāya sambodhāya.|| ||</p>

					<p class="f4">No ce pi te bhonto samaṇa-brāhmaṇā opakkamikā dukkhā tippā kaṭukā vedanā vediyanti,||<br />
					abhabbā va te ñāṇāya dassanāya anuttarāya sambodhāya.|| ||</p>

					<p class="f4">Ayaṃ kho maṃ Aggivessana paṭhamā upamā paṭibhāsi anacchariyā pubbe a-s-suta-pubbā.|| ||</p>

					<p class="f4">24. Aparā pi kho maṃ Aggivessana dutiyā upamaṃ paṭibhāsi anacchariyā pubbe a-s-suta-pubbā:|| ||</p>

					<p class="f4">Seyyathā pi Aggivessana allaṃ kaṭṭhaṃ sasnehaṃ ārakā udakā thale nikkhittaṃ,||<br />
					atha puriso āgaccheyya uttarāraṇiṃ ādāya:|| ||</p>

					<p class="f4">'Aggiṃ abhinibbattessāmi,||<br />
					tejo pātu karissāmī' ti.|| ||</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Api nu so puriso amuṃ allaṃ kaṭṭhaṃ sasnehaṃ ārakā udakā thale nikkhittaṃ uttarāraṇiṃ ādāya abhimanthento aggiṃ abhinibbatteyya,||<br />
					tejo pātu kareyyā" ti?|| ||</p>

					<p class="f4">"No h'idaṃ bho Gotama.|| ||</p>

					<p class="f4">Taṃ kissa hetu?|| ||</p>

					<p class="f4">Aduṃ hi bho Gotama allaṃ kaṭṭhaṃ sasnehaṃ,||<br />
					kiñ cāpi ārakā udakā thale nikkhittaṃ,||<br />
					yāva-d-eva ca pana so puriso kilamathassa vighātassa bhāgī assā" ti.|| ||</p>

					<p class="f4">"Evam eva kho Aggivessana ye hi keci samaṇā vā brāhmaṇā vā kāyena c'eva kāmehi avūpakaṭṭhā viharanti,||<br />
					yo ca n'esaṃ kāmesu kāma-c-chando kāmasneho kāmamucchā kāmapipāsā kāma-pariḷāho so ca ajjhattaṃ na suppahīno hoti na suppaṭi-p-passaddho.|| ||</p>

					<p class="f4">Opakkamikā ce pi te bhonto samaṇa-brāhmaṇā dukkhā tippā kaṭukā vedanā vediyanti||<br />
					abhabbā va te ñāṇāya dassanāya anuttarāya sambodhāya.|| ||</p>

					<p class="f4">No ce pi te bhonto samaṇa-brāhmaṇā opakkamikā dukkhā tippā kaṭukā vedanā vediyanti,||<br />
					abhabbā va te ñāṇāya dassanāya anuttarāya sambodhāya.|| ||</p>

					<p class="f4">Ayaṃ kho maṃ Aggivessana dutiyā upamā paṭibhāsi anacchariyā pubbe a-s-suta-pubbā.|| ||</p>

					<p class="f4">25. Aparā pi kho maṃ Aggivessana tatiyā upamā paṭibhāsi <a id="pg242"><span class="f2 g"><b>[242]</b></span></a> anacchariyā pubbe a-s-suta-pubbā:|| ||</p>

					<p class="f4">Seyyathā pi Aggivessana sukkhaṃ kaṭṭhaṃ koḷāpaṃ ārakā udakā thale nikkhittaṃ,||<br />
					atha puriso āgaccheyya uttarāraṇiṃ ādāya:|| ||</p>

					<p class="f4">'Aggiṃ abhinibbattessāmi,||<br />
					tejo pātu karissāmī' ti.|| ||</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Api nu so puriso amuṃ sukkhaṃ kaṭṭhaṃ koḷāpaṃ ārakā udakā thale nikkhittaṃ uttarāraṇiṃ ādāya abhimanthento aggiṃ abhinibbatteyya,||<br />
					tejo pātu kareyyā" ti?|| ||</p>

					<p class="f4">"Evaṃ bho Gotama.|| ||</p>

					<p class="f4">Taṃ kissa hetu?|| ||</p>

					<p class="f4">Aduṃ hi bho Gotama sukkhaṃ kaṭṭhaṃ koḷāpaṃ,||<br />
					tañ ca pana ārakā udakā thale nikkhittan" ti.|| ||</p>

					<p class="f4">"Evam eva kho Aggivessana ye hi keci samaṇā vā brāhmaṇā vā kāyena c'eva kāmehi vūpakaṭṭhā viharanti,||<br />
					yo ca n'esaṃ kāmesu||<br />
					kāma-c-chando||<br />
					kāmasneho||<br />
					kāma-mucchā||<br />
					kāma-pipāsā||<br />
					kāma pariḷāho,||<br />
					so ca ajjhattaṃ suppahīno hoti suppaṭi-p-passaddho.|| ||</p>

					<p class="f4">Opakkamikā ce pi te bhonto samaṇa-brāhmaṇā dukkhā tippā kaṭukā vedanā vediyanti||<br />
					bhabbā va te ñāṇāya dassanāya anuttarāya sambodhāya||<br />
					no ce pi te bhonto samaṇa-brāhmaṇā opakkamikā dukkhā tippā kaṭukā vedanā vediyanti,||<br />
					bhabbā va te ñāṇāya dassanāya anuttarāya sambodhāya.|| ||</p>

					<p class="f4">Ayaṃ kho maṃ Aggivessana tatiyā upamā paṭibhāsi anacchariyā pubbe a-s-suta-pubbā.|| ||</p>

					<p class="f4">Imā kho maṃ Aggivessana tisso upamā paṭibhaṃsu anacchariyā pubbe a-s-suta-pubbā.|| ||</p>

					<p class="f4">26. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ dantehi danta-m-ādhāya jivhāya tāluṃ āhacca cetasā cittaṃ abhiniggaṇheyyaṃ abhinippīḷeyyaṃ abhisantāpeyyan' ti?|| ||</p>

					<p class="f4">So kho ahaṃ Aggivessana dantehi danta-m-ādhāya jivhāya tāluṃ āhacca cetasā cittaṃ abhiniggaṇhāmi abhinippīḷemi abhisantāpemi.|| ||</p>

					<p class="f4">Tassa mayhaṃ Aggivessana dantehi danta-m-ādhāya jivhāya tāluṃ āhacca cetasā cittaṃ abhiniggaṇhayato abhinippīḷayato abhisantāpayato kacchehi sedā muccanti.|| ||</p>

					<p class="f4">Seyyathā pi Aggivessana balavā puriso dubbalataraṃ purisaṃ sīse vā gahetvā khandhe vā gahetvā abhiniggaṇheyya abhinippīḷeyya abhisantāpeyya,||<br />
					evam eva kho me Aggivessana dantehi danta-m-ādhāya jivhāya tāluṃ āhacca cetasā cittaṃ abhiniggaṇhayato abhinippīḷayato abhisantāpayato kacchehi sedā muccanti.|| ||</p>

					<p class="f4">Āraddhaṃ kho pana me Aggivessana viriyaṃ hoti asallīnaṃ||<br />
					upaṭṭhitā sati asammuṭṭhā,||<br />
					sāraddho ca pana me <a id="pg243"><span class="f2 g"><b>[243]</b></span></a> kāyo hoti appaṭi-p-passaddho ten'eva dukkhappadhānena padhānābhitunnassa sato.|| ||</p>

					<p class="f4">Eva-rūpā pi kho me Aggivessana uppannā dukkhā vedanā cittaṃ na paridāya tiṭṭha" ti.</p>

					<p class="f4">27. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ appāṇakaṃ jhānaṃ jhāyeyyan' ti?|| ||</p>

					<p class="f4">"So kho ahaṃ Aggivessana mukhato ca nāsato ca assāsapassāse uparundhiṃ.|| ||</p>

					<p class="f4">Tassa mayhaṃ Aggivessana mukhato ca nāsato ca assāsapassāsesu uparuddhesu kaṇṇasotehi vātānaṃ ni-k-khamantānaṃ adhimatto saddo hoti.|| ||</p>

					<p class="f4">Seyyathā pi nāma kammāragaggariyā dhamamānāya adhimatto saddo hoti,||<br />
					evam eva kho me Aggivessana mukhato ca nāsato ca assāsapassāsesu uparuddhesu kaṇṇasotehi vātānaṃ ni-k-khamantānaṃ adhimatto saddo hoti.|| ||</p>

					<p class="f4">Āraddhaṃ kho pana me Aggivessana viriyaṃ hoti asallīnaṃ,||<br />
					upaṭṭhitā sati asammuṭṭhā,||<br />
					sāraddho ca pana me kāyo hoti appaṭi-p-passaddho ten'eva dukkhappadhānena padhānābhitunnassa sato.|| ||</p>

					<p class="f4">Eva-rūpā pi kho me Aggivessana uppannā dukkhā vedanā cittaṃ na pariyādāya tiṭṭha" ti.|| ||</p>

					<p class="f4">28. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ appāṇakaṃ yeva jhānaṃ jhāyeyyan' ti?|| ||</p>

					<p class="f4">So kho ahaṃ Aggivessana mukhato ca nāsato ca kaṇṇato ca assāsapassāse uparundhiṃ.|| ||</p>

					<p class="f4">Tassa mayhaṃ Aggivessana mukhato ca nāsato ca kaṇṇato ca assāsapassāsesu uparuddhesu adhimattā vātā muddhānaṃ ūhananti.|| ||</p>

					<p class="f4">Seyyathā pi Aggivessana balavā puriso tiṇhena sikharena muddhāni abhimantheyya,||<br />
					evam eva kho me Aggivessana mukhato ca nāsato ca kaṇṇato ca assāsapassāsesu uparuddhesu adhimattā vātā muddhānaṃ ūhananti.|| ||</p>

					<p class="f4">Āraddhaṃ kho pana me Aggivessana viriyaṃ hoti asallīnaṃ,||<br />
					upaṭṭhitā sati asammuṭṭhā,||<br />
					sāraddho ca pana me kāyo hoti appaṭi-p-passaddho tene ca dukkhappadhānena padhānābhitunnassa sato.|| ||</p>

					<p class="f4">Eva-rūpā pi kho me Aggivessana uppannā dukkhā vedanā cittaṃ na pariyādāya tiṭṭhati.|| ||</p>

					<p class="f4">29. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ appāṇakaṃ yeva jhānaṃ jhāyeyyan' ti?|| ||</p>

					<p class="f4">So kho ahaṃ Aggivessana mukhato ca nāsato ca kaṇṇato ca assāsapassāse uparundhiṃ.|| ||</p>

					<p class="f4">Tassa mayhaṃ Aggivessana mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti.|| ||</p>

					<p class="f4">Seyyathā pi Aggivessana balavā puriso <a id="pg244"><span class="f2 g"><b>[244]</b></span></a> daḷhena varattakabaṇḍhanena sīse sīsaveṭhaṃ dadeyya,||<br />
					evam eva kho me Aggivessana mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti.|| ||</p>

					<p class="f4">Āraddhaṃ kho pana me Aggivessana viriyaṃ hoti asallīnaṃ,||<br />
					upaṭṭhitā sati asammuṭṭhā,||<br />
					sāraddho ca pana me kāyo hoti appaṭi-p-passaddho tene ca dukkhappadhānena padhānābhitunnassa sato.|| ||</p>

					<p class="f4">Eva-rūpā pi kho me Aggivessana uppannā dukkhā vedanā cittaṃ na pariyādāya tiṭṭhati.|| ||</p>

					<p class="f4">30. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ appāṇakaṃ yeva jhānaṃ jhāyeyyan' ti?|| ||</p>

					<p class="f4">So kho ahaṃ Aggivessana mukhato ca nāsato ca kaṇṇato ca assāsapassāse uparundhiṃ.|| ||</p>

					<p class="f4">Tassa mayhaṃ Aggivessana mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṃ parikantanti.|| ||</p>

					<p class="f4">Seyyathā pi Aggivessana dakkho go-ghātako vā go-ghātakantevāsī vā tiṇhena govikantanena kucchiṃ parikanteyya,||<br />
					evam eva kho me Aggivessana mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṃ parikantanti.|| ||</p>

					<p class="f4">Āraddhaṃ kho pana me Aggivessana viriyaṃ hoti asallīnaṃ,||<br />
					upaṭṭhitā sati asammuṭṭhā,||<br />
					sāraddho ca pana me kāyo hoti appaṭi-p-passaddho ten'eva dukkhappadhānena padhānābhitunnassa sato.|| ||</p>

					<p class="f4">Eva-rūpā pi kho me Aggivessana uppannā dukkhā vedanā cittaṃ na pariyādāya tiṭṭhati.|| ||</p>

					<p class="f4">31. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ appāṇakaṃ yeva jhānaṃ jhāyeyyan' ti?|| ||</p>

					<p class="f4">So kho ahaṃ Aggivessana mukhato ca nāsato ca kaṇṇato ca assāsapassāse uparundhiṃ.|| ||</p>

					<p class="f4">Tassa mayhaṃ Aggivessana mukhato ca nāsato ca kaṇṇato ca assāsapassāsesu uparuddhesu adhimatto kāyasmiṃ ḍāho hoti.|| ||</p>

					<p class="f4">Seyyathā pi Aggivessana,||<br />
					dve balavanto purisā dubbalataraṃ purisaṃ nānā bāhāsu gahetvā aṇg'ārakāsuyā santāpeyyuṃ samparitāpeyyuṃ.|| ||</p>

					<p class="f4">Evam eva kho me Aggivessana mukhato ca nāsato ca kaṇṇato ca assāsapassāsesu uparuddhesu adhimatto kāyasmiṃ ḍāho hoti.|| ||</p>

					<p class="f4">Āraddhaṃ kho pana me Aggivessana viriyaṃ hoti asallīnaṃ,||<br />
					upaṭṭhitā sati asammuṭṭhā,||<br />
					sāraddho ca pana me kāyo hoti appaṭi-p-passaddho tene va dukkhappadhānena padhānābhitunnassa sato.|| ||</p>

					<p class="f4">Eva-rūpāpi kho me Aggivessana uppannā dukkhā vedanā cittaṃ na pariyādāya tiṭṭhati.|| ||</p>

					<p class="f4">Api'ssu maṃ Aggivessana <a id="pg245"><span class="f2 g"><b>[245]</b></span></a> devatā disvā evam āhaṃsu:|| ||</p>

					<p class="f4">'Kālakato Samaṇo Gotamo' ti.|| ||</p>

					<p class="f4">Ekaccā devatā evam āhaṃsu:|| ||</p>

					<p class="f4">'Na kāla-kato Samaṇo Gotamo,||<br />
					api ca kālaṃ karotī' ti.|| ||</p>

					<p class="f4">Ekaccā devatā evam āhaṃsu:|| ||</p>

					<p class="f4">'Na kāla-kato Samaṇo Gotamo,||<br />
					na pi kālaṃ karoti.|| ||</p>

					<p class="f4">Arahaṃ Samaṇo Gotamo.|| ||</p>

					<p class="f4">Vihāro tv'eve so arahato eva-rūpo hotī' ti.|| ||</p>

					<p class="f4">32. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ sabbaso āhārūpacchedāya paṭipajjeyyan' ti.|| ||</p>

					<p class="f4">Atha kho maṃ Aggivessana devatā upasaṇkamitvā etad avocuṃ:</p>

					<p class="f4">'Mā kho tvaṃ mārisa sabbaso āhārūpacchedāya paṭipajji,||<br />
					sace kho tvaṃ mārisa sabbaso āhārūpacchedāya paṭipajjissasi,||<br />
					tassa te mayaṃ dibbaṃ ojaṃ lomakūpehi ajjhohāressāma,||<br />
					tāva tvaṃ yāpessasī' ti.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Ahañ c'eva kho pana sabbaso ajaddhukā paṭijāneyyaṃ,||<br />
					imā ca me devatā dibbaṃ ojaṃ lomakūpehi ajjhohāreyyuṃ,||<br />
					tāya c'āhaṃ yāpeyyaṃ,||<br />
					taṃ mama assa musā' ti.|| ||</p>

					<p class="f4">So kho ahaṃ Aggivessana tā devatā paccācikkhāmi,||<br />
					'Halan' ti vadāmi.|| ||</p>

					<p class="f4">33. Tassa mayhaṃ Aggivessana etad ahosi:|| ||</p>

					<p class="f4">'Yan nūn-ā-haṃ thokaṃ thokaṃ āhāraṃ āhāreyyaṃ pasataṃ pasataṃ -||<br />
					yadi vā muggayūsaṃ||<br />
					yadi vā kulatthayūsaṃ||<br />
					yadi vā kaḷāyayūsaṃ||<br />
					yadi vā hareṇukayūsan' ti?|| ||</p>

					<p class="f4">So kho ahaṃ Aggivessana thokaṃ thokaṃ āhāraṃ āhāresiṃ pasataṃ pasataṃ -||<br />
					yadi vā muggayūsaṃ||<br />
					yadi vā kulatthayūsaṃ||<br />
					yadi vā kaḷāyayūsaṃ||<br />
					yadi vā hareṇukayūsaṃ.|| ||</p>

					<p class="f4">Tassa mayhaṃ Aggivessana thokaṃ thokaṃ āhāraṃ āhārayato pasataṃ pasataṃ -||<br />
					yadi vā muggayūsaṃ||<br />
					yadi vā kulatthayūsaṃ||<br />
					yadi vā kaḷāyayūsaṃ||<br />
					yadi vā hareṇukayūsaṃ,||<br />
					adhimattakasimānaṃ patto kāyo hoti.|| ||</p>

					<p class="f4">Seyyathā pi nāma āsītikapabbāni vā kālāpabbāni vā,||<br />
					evam eva'ssu me aṇgapaccaṇgāni bhavanti tāy'ev'appāhāratāya.|| ||</p>

					<p class="f4">Seyyathā pi nāma oṭṭhapadaṃ,||<br />
					evam eva'ssu me ānisadaṃ hoti tāy'ev'appāhāratāya.|| ||</p>

					<p class="f4">Seyyathā pi nāma vaṭṭanāvaḷī,||<br />
					evam eva'ssu me piṭṭhikaṇṭako unnatāvanato hoti,||<br />
					tāy'ev'appāhāratāya.|| ||</p>

					<p class="f4">Seyyathā pi nāma jarasālāya gopānasiyo olugga-viluggā bhavanti,||<br />
					evam eva'ssu me phāsuḷiyo olugga-viluggā bhavanti tāy'ev'appāhāratāya.|| ||</p>

					<p class="f4">Seyyathā pi nāma gambhīre udapāne udakatārakā gambhīragatā okkhāyikā dissanti,||<br />
					evam eva'ssu me akkhikūpesu akkhitārakā gambhīragatā okkhāyikā dissanti tāy'ev'appāhāratāya.|| ||</p>

					<p class="f4">Seyyathā pi nāma titta- <a id="pg246"><span class="f2 g"><b>[246]</b></span></a> kālāpu āmakacchinno vāt'ātapena sampuṭito hoti sammilāto,||<br />
					evam eva'ssu me sīsacchavi sampuṭitā hoti sammilātā tāy'ev'appāhāratāya.|| ||</p>

					<p class="f4">34. So kho ahaṃ Aggivessana udaracchaviṃ parāmasissāmīti pi-ṭ-ṭhikaṇṭakaṃ yeva parigaṇhāmi,||<br />
					pi-ṭ-ṭhikaṇṭakaṃ parāmasissāmīti udaracchaviṃ yeva parigaṇhāmi .|| ||</p>

					<p class="f4">Yāva'ssu me Aggivessana udaracchavi pi-ṭ-ṭhikaṇṭakaṃ allīnā hoti tāy'ev'appāhāratāya.|| ||</p>

					<p class="f4">So kho ahaṃ Aggivessana:||<br />
					vaccaṃ vā muttaṃ vā karissāmīti tatth'eva avakujjo papatāmi tāy'ev'appāhāratāya.|| ||</p>

					<p class="f4">So kho ahaṃ Aggivessana imam eva kāyaṃ assāsento pāṇinā gattāni anumajjāmi.|| ||</p>

					<p class="f4">Tassa mayhaṃ Aggivessana pāṇinā gattāni anumajjato pūtimūlāni lo-māni kāyasmā papatanti tāy'ev'appāhāratāya.|| ||</p>

					<p class="f4">Api'ssu maṃ Aggivessana manussā disvā evam āhaṃsu:</p>

					<p class="f4">'Kāḷo Samaṇo Gotamo' ti.|| ||</p>

					<p class="f4">Ekacce manussā evam āhaṃsu:|| ||</p>

					<p class="f4">'Na kāḷo Samaṇo Gotamo,||<br />
					sāmo Samaṇo Gotamo' ti.|| ||</p>

					<p class="f4">Ekacce manussā evam āhaṃsu:|| ||</p>

					<p class="f4">'Na kāḷo Samaṇo Gotamo na pi sāmo,||<br />
					maṇguracchavī Samaṇo Gotamo' ti.|| ||</p>

					<p class="f4">Yāva'ssu me Aggivessana tāva parisuddho chavivaṇṇo pariyodāto upahato hoti tāy'ev'appāhāratāya.|| ||</p>

					<p class="f4">35. Tassa mayhaṃ Aggivessana etad ahosi:|| ||</p>

					<p class="f4">"Ye kho keci atītam addhānaṃ samaṇā vā brāhmaṇā vā opakkamikā dukkhā tippā kaṭukā vedanā vediyiṃsu,||<br />
					etāvaparamaṃ na-y-ito bhiyyo.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā opakkamikā dukkhā tippā kaṭukā vedanā vediyissanti,||<br />
					etāvaparamaṃ,||<br />
					na-y-ito bhiyyo.|| ||</p>

					<p class="f4">Ye pi hi keci etarahi samaṇā vā brāhmaṇā vā opakkamikā dukkhā tippā kaṭukā vedanā vediyanti,||<br />
					etāvaparamaṃ,||<br />
					na-y-ito bhiyyo.|| ||</p>

					<p class="f4">Na kho panāhaṃ imāya kaṭukāya du-k-kara-kāri-kāya adhigacchāmi uttariṃ manussa-dhammā alam-ariya-ñāṇa-dassana-visesaṃ,||<br />
					siyā nu kho añño Maggo bodhāyāti.|| ||</p>

					<p class="f4">36. Tassa mayhaṃ Aggivessana etad ahosi:|| ||</p>

					<p class="f4">'Abhijānāmi kho paṇāhaṃ pitu Sakkassa kammante sītāya jambucchāyāya nisinno||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharitā.|| ||</p>

					<p class="f4">Siyā nu kho eso Maggo bodhāyā' ti.|| ||</p>

					<p class="f4">Tassa mayhaṃ Aggivessana satānusāriviññāṇaṃ ahosi:|| ||</p>

					<p class="f4">'Eso va Maggo bodhāyā' ti.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Kin nu kho <a id="pg247"><span class="f2 g"><b>[247]</b></span></a> ahaṃ tassa sukhassa bhāyāmi yan taṃ sukhaṃ aññatr'eva kāmehi aññatra akusalehi dhammehī' ti.|| ||</p>

					<p class="f4">37. Tassa mayhaṃ Aggivessana etad ahosi:|| ||</p>

					<p class="f4">'Na kho ahaṃ tassa sukhassa bhāyāmi yan taṃ sukhaṃ aññatr'eva kāmehi aññatra akusalehi dhammehī' ti.|| ||</p>

					<p class="f4">Tassa mayhaṃ Aggivessana etad ahosi:|| ||</p>

					<p class="f4">'Na kho taṃ sukaraṃ sukhaṃ adhigantuṃ evaṃ adhimattakasimānaṃ pattakāyena,||<br />
					yan nūn-ā-haṃ oḷārikaṃ āhāraṃ āhāreyya odanakummāsan' ti.|| ||</p>

					<p class="f4">So kho ahaṃ Aggivessana oḷārikaṃ āhāraṃ āhāresiṃ odanakummāsaṃ.|| ||</p>

					<p class="f4">Tena kho pana maṃ Aggivessana samayena pañca bhikkhū pacc'upaṭṭhitā honti:|| ||</p>

					<p class="f4">'Yaṃ kho Samaṇo Gotamo dhammaṃ adhigamissati taṃ no ārocessatī' ti.|| ||</p>

					<p class="f4">Yato kho ahaṃ Aggivessana oḷārikaṃ āhāraṃ āhāresiṃ odanakummāsaṃ,||<br />
					atha me te pañca bhikkhū nibbijja pakkamiṃsu:|| ||</p>

					<p class="f4">'Bāhuliko Samaṇo Gotamo padhāna-vibbhanto āvatto bāhullāyā' ti.|| ||</p>

					<p class="f4">38. So kho ahaṃ Aggivessana oḷārikaṃ āhāraṃ āhārito balaṃ gahetvā||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja vihāsiṃ.|| ||</p>

					<p class="f4">Eva-rūpā pi kho me Aggivessana uppannā sukhā vedanā cittaṃ na pariyādāya tiṭṭhati.|| ||</p>

					<p class="f4">39. Vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja vihāsiṃ.|| ||</p>

					<p class="f4">Eva-rūpā pi kho me Aggivessana uppannā sukhā vedanā cittaṃ na pariyādāya tiṭṭhati.|| ||</p>

					<p class="f4">40. Pītiyā ca virāgā||<br />
					upekkhako ca vihāsiṃ||<br />
					sato ca sampajāno||<br />
					sukhañ ca kāyena paṭisaṃvedesiṃ||<br />
					yaṃ taṃ ariyā ācikkhanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja vihāsiṃ.|| ||</p>

					<p class="f4">Eva-rūpā pi kho me Aggivessana uppannā sukhā vedanā cittaṃ na pariyādāya tiṭṭhati.|| ||</p>

					<p class="ctr c">&#9632;</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja vihāsiṃ.|| ||</p>

					<p class="f4">Eva-rūpā pi kho me Aggivessana uppannā sukhā vedanā cittaṃ na pariyādāya tiṭṭhati.</p>

					<p class="f4">So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte <a id="pg248"><span class="f2 g"><b>[248]</b></span></a> pubbe nivās'ānu-s-sati-ñāṇāya cittaṃ abhininnāmesiṃ.|| ||</p>

					<p class="f4">So aneka-vihitaṃ pubbe-nivāsaṃ anussarāmi seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto,||<br />
					so tato cuto||<br />
					amutra udapādiṃ.</p>

					<p class="f4">Tatrā p'āsiṃ||<br />
					evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarāmi.|| ||</p>

					<p class="f4">Ayaṃ kho me brāhmaṇa rattiyā paṭhame yāme paṭhamā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4">Eva-rūpāpi kho me Aggivessana uppannā sukhā vedanā cittaṃ na pariyādāya tiṭṭhati.|| ||</p>

					<p class="ctr c">&#9632;</p>

					<p class="f4">So evaṃ samāhite citte parisuddhe,||<br />
					pariyodāte,||<br />
					an-aṇgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					sattāṇaṃ cut'ūpapātañāṇāya cittaṃ abhininnāmesiṃ.|| ||</p>

					<p class="f4">So dibbena cakkhunā visuddhena atikkanta-mānusakena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kamm'ūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā.</p>

					<p class="f4">Ime vā pana bhonto sattā||<br />
					kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannāti.</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā-kamm'ūpage satte pajānāmi.|| ||</p>

					<p class="f4">Ayaṃ kho me brāhmaṇa rattiyā majjhime yāme dutiyā vijjā adhigatā,||<br />
					avijjā vihatā,||<br />
					<a id="pg249"><span class="f2 g"><b>[249]</b></span></a> vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4">Eva-rūpāpi kho me Aggivessana uppannā sukhā vedanā cittaṃ na pariyādāya tiṭṭhati.|| ||</p>

					<p class="ctr c">&#9632;</p>

					<p class="f4">So evaṃ samāhite citte parisuddhe,||<br />
					pariyodāte,||<br />
					an-aṇgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					āsavānaṃ khaya-ñāṇāya cittaṃ abhininnāmesiṃ.</p>

					<p class="f4">So:|| ||</p>

					<p class="f4">'Idaṃ dukkhan' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">'Ime āsavā' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">32. Tassa me evaṃ jānato||<br />
					evaṃ passato kām'āsavā pi cittaṃ vimuccittha.</p>

					<p class="f4">Bhavāsavā pi cittaṃ vimuccittha.</p>

					<p class="f4">Avijjāsavā pi cittaṃ vimuccittha.</p>

					<p class="f4">Vimuttasmiṃ vimuttam-iti ñāṇaṃ ahosi:</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti abbhaññāsiṃ.|| ||</p>

					<p class="f4">Ayaṃ kho me brāhmaṇa rattiyā pacchime yāme tatiyā vijjā adhigatā,||<br />
					avijjā vihatā,||<br />
					vijjā uppannā tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato."|| ||</p>

					<p class="f4">Eva-rūpāpi kho me Aggivessana uppannā sukhā vedanā cittaṃ na pariyādāya tiṭṭhati.|| ||</p>

					<p class="f4">45. Abhijānāmi kho panāhaṃ Aggivessana anekasatāya parisāya dhammaṃ desetā.|| ||</p>

					<p class="f4">Api'ssu maṃ ekameko evaṃ maññati:|| ||</p>

					<p class="f4">'Mam'ev'ārabbha Samaṇo Gotamo dhammaṃ desetī' ti.|| ||</p>

					<p class="f4">Na kho pan'etaṃ Aggivessana evaṃ daṭṭhabbaṃ.|| ||</p>

					<p class="f4">Yāvad eva viññāpanatthāya Tathāgato paresaṃ dhammaṃ deseti.|| ||</p>

					<p class="f4">So kho ahaṃ Aggivessana tassā yeva kathāya pariyosāne tasmiṃ yeva purimasmiṃ samādhinimitte ajjhattam'eva cittaṃ saṇṭhapemi sannisīdāpemi ekodiṃ karomi samādahāmi,||<br />
					yena sudaṃ niccakappaṃ viharāmī" ti.|| ||</p>

					<p class="f4">46. "Okappaniyam etaṃ bhoto Gotamassa yathā taṃ arahato Sammā Sambuddhassa.|| ||</p>

					<p class="f4">Abhijānāti pana bhavaṃ Gotamo divā supitā" ti.|| ||</p>

					<p class="f4">"Abhijānām'ahaṃ Aggivessana gimhānaṃ pacchime māse pacchā-bhattaṃ piṇḍa-pāta-paṭikkanto catugguṇaṃ saṇghāṭiṃ paññā-petvā dakkhiṇena passena sato sampajāno niddaṃ okkamitā" ti.|| ||</p>

					<p class="f4">"Etaṃ kho bho Gotama eke samaṇa-brahmaṇā sa-m-moha-vihārasmiṃ <a id="pg250"><span class="f2 g"><b>[250]</b></span></a> vadantī" ti.|| ||</p>

					<p class="f4">"Na kho Aggivessana ettāvatā sammūḷho vā hoti asa-m-mūḷho vā.|| ||</p>

					<p class="f4">Api ca Aggivessana yathā ca sammūḷho ca hoti asa-m-mūḷho ca,||<br />
					taṃ suṇāhi,||<br />
					sādhukaṃ manasi karohi,||<br />
					bhāsissāmī" ti.|| ||</p>

					<p class="f4">"Evaṃ bho Gotamā" ti kho Saccako Nigaṇṭha-putto Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">47. "Yassa kassaci Aggivessana ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā a-p-pahīnā,||<br />
					tam'ahaṃ sammūḷho ti vadāmi.|| ||</p>

					<p class="f4">Āsavānaṃ hi Aggivessana appahānā sammūḷho hoti.|| ||</p>

					<p class="f4">Yassa kassaci Aggivessana ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā pahīnā,||<br />
					tam'ahaṃ asa-m-mūḷho ti vadāmi.|| ||</p>

					<p class="f4">Āsavānaṃ hi Aggivessana pahānā asa-m-mūḷho hoti.|| ||</p>

					<p class="f4">Tathāgatassa kho Aggivessana ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā pahīnā ucchinna-mūlā tālavatthu-katā anabhāva-katā āyatiṃ anuppāda-dhammā.|| ||</p>

					<p class="f4">Seyyathā pi Aggivessana tālo matthakacchinno abhabbo puna virūḷhiyā,||<br />
					evam eva kho Aggivessana Tathāgatassa ye āsavā saṇkilesikā pono-bhavikā sadarā dukkha-vipākā āyatiṃ jāti jarāmaraṇīyā pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā" ti.|| ||</p>

					<p class="f4">48. Evaṃ vutte Saccako Nigaṇṭha-putto Bhagavantaṃ etad avoca:|| ||</p>

					<p class="f4">"Acchariyaṃ bho Gotama,||<br />
					abbhutaṃ bho Gotama,||<br />
					yāvañ c'idaṃ bhoto Gotamassa evaṃ āsajja āsajja vuccamānassa upanītehi upanītehi vacana-pathehi samudācariyamānassa chavivaṇṇo c'eva pariyodāyati,||<br />
					mukha-vaṇṇo ca vippasīdati,||<br />
					yathā taṃ arahato Sammā Sambuddhassa.|| ||</p>

					<p class="f4">49. Abhijānām'ahaṃ bho Gotama Pūraṇaṃ Kassapaṃ vādena vādaṃ samārabhitā||<br />
					so pi mayā vādena vādaṃ samāraddho aññena aññaṃ paṭicari,||<br />
					bahiddhā kathaṃ apanāmesi,||<br />
					kopañ ca dosañ ca a-p-paccayañ ca pātvākāsi.|| ||</p>

					<p class="f4">Bhoto kho pana Gotamassa evaṃ āsajja āsajja vuccamānassa upanītehi upanītehi vacana-pathehi samudācariyamānassa chavivaṇṇo c'eva pariyodāyati,||<br />
					mukha-vaṇṇo ca vippasīdati,||<br />
					yathā taṃ arahato Sammā Sambuddhassa.|| ||</p>

					<p class="f4">50. Abhijānāmahaṃ bho Gotama Makkhaliṃ Gosālaṃ vādena vādaṃ samārabhitā||<br />
					so pi mayā vādena vādaṃ samāraddho aññena aññaṃ paṭicari,||<br />
					bahiddhā kathaṃ apanāmesi,||<br />
					kopañ ca dosañ ca a-p-paccayañ ca pātvākāsi.|| ||</p>

					<p class="f4">Bhoto kho pana Gotamassa evaṃ āsajja āsajja vuccamānassa upanītehi upanītehi vacana-pathehi samudācariyamānassa chavivaṇṇo c'eva pariyodāyati,||<br />
					mukha-vaṇṇo ca vippasīdati,||<br />
					yathā taṃ arahato Sammā Sambuddhassa.|| ||</p>

					<p class="f4">Abhijānāmahaṃ bho Gotama Ajitaṃ Kesakambalaṃ vādena vādaṃ samārabhitā||<br />
					so pi mayā vādena vādaṃ samāraddho aññena aññaṃ paṭicari,||<br />
					bahiddhā kathaṃ apanāmesi,||<br />
					kopañ ca dosañ ca a-p-paccayañ ca pātvākāsi.|| ||</p>

					<p class="f4">Bhoto kho pana Gotamassa evaṃ āsajja āsajja vuccamānassa upanītehi upanītehi vacana-pathehi samudācariyamānassa chavivaṇṇo c'eva pariyodāyati,||<br />
					mukha-vaṇṇo ca vippasīdati,||<br />
					yathā taṃ arahato Sammā Sambuddhassa.|| ||</p>

					<p class="f4">Abhijānāmahaṃ bho Gotama Pakudhaṃ Kaccāyanaṃ vādena vādaṃ samārabhitā,||<br />
					so pi mayā vādena vādaṃ samāraddho aññena aññaṃ paṭicari,||<br />
					bahiddhā kathaṃ apanāmesi,||<br />
					kopañ ca dosañ ca a-p-paccayañ ca pātvākāsi.|| ||</p>

					<p class="f4">Bhoto kho pana Gotamassa evaṃ āsajja āsajja vuccamānassa upanītehi upanītehi vacana-pathehi samudācariyamānassa chavivaṇṇo c'eva pariyodāyati,||<br />
					mukha-vaṇṇo ca vippasīdati,||<br />
					yathā taṃ arahato Sammā Sambuddhassa.|| ||</p>

					<p class="f4">Abhijānāmahaṃ bho Gotama Sañjayaṃ Belaṭṭhiputtaṃ vādena vādaṃ samārabhitā,||<br />
					so pi mayā vādena vādaṃ samāraddho aññena aññaṃ paṭicari,||<br />
					bahiddhā kathaṃ apanāmesi,||<br />
					kopañ ca dosañ ca a-p-paccayañ ca pātvākāsi.|| ||</p>

					<p class="f4">Bhoto kho pana Gotamassa evaṃ āsajja āsajja vuccamānassa upanītehi upanītehi vacana-pathehi samudācariyamānassa chavivaṇṇo c'eva pariyodāyati,||<br />
					mukha-vaṇṇo ca vippasīdati,||<br />
					yathā taṃ arahato Sammā Sambuddhassa.|| ||</p>

					<p class="f4">"Abhijānāmahaṃ bho Gotama Nigaṇṭhaṃ Nātaputtaṃ vādena vādaṃ samārabhitā,||<br />
					so pi mayā vādena vādaṃ samāraddho aññena <a id="pg251"><span class="f2 g"><b>[251]</b></span></a> aññaṃ paṭicari,||<br />
					bahiddhā kathaṃ apanāmesi,||<br />
					kopañ ca dosañ ca a-p-paccayañ ca pātvākāsi.|| ||</p>

					<p class="f4">Bhoto kho pana Gotamassa evaṃ āsajja āsajja vuccamānassa upanītehi upanītehi vacana-pathehi samudācariyamānassa chavivaṇṇo c'eva pariyodāyati,||<br />
					mukha-vaṇṇo ca vippasīdati,||<br />
					yathā taṃ arahato Sammā Sambuddhassa.|| ||</p>

					<p class="f4">51. Handa ca dāni mayaṃ bho Gotama gacchāma,||<br />
					bahu-kiccā mayaṃ bahu-karaṇīyā" ti.|| ||</p>

					<p class="f4">"Yassa dāni tvaṃ Aggivessana kālaṃ maññasī" ti.|| ||</p>

					<p class="f4">Atha kho Saccako Nigaṇṭha-putto Bhagavato bhāsitaṃ abhinan'ditvā anumo-ditvā uṭṭhāy'āsanā pakkāmīti.|| ||</p>

					<p class="ctr">Mahā Saccaka Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>