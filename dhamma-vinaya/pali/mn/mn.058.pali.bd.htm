<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 58. Explaining to Prince Abhaya how it might come to happen that the Buddha says something to someone that upsets them greatly, he outlines the various ways in which an awakened one approaches taking opportunity to speak." />
<title>MN 58: Abhaya Raja-Kumara Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p58">Sutta 58</a></h4>

					<h1>Abhaya Rāja-Kumāra Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.058.chlm.sbb.htm#p1">chlm</a>][<a href="../../../dhamma-vinaya/pts/mn/mn.058.horn.pts.htm">pts</a>][<a href="../../../dhamma-vinaya/ati/mn/mn.058.than.ati.htm#p1">than</a>][<a href="../../../dhamma-vinaya/mnl/mn/mn.058.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veluvane Kalandakanivāpe.|| ||</p>

					<p class="f4">Atha kho Abhayo rāja-kumāro yena Nigaṇṭho Nātaputto ten'upasankami.|| ||</p>

					<p class="f4">Upasaŋkamitvā Nigaṇṭhaɱ Nātaputtaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Abhayaɱ rāja-kumāraɱ Nigaṇṭho Nātaputto etad avoca:|| ||</p>

					<p class="f4">"Ehi tvaɱ rāja-kumāra,||<br />
					samaṇassa Gotamassa vādaɱ āropehi.|| ||</p>

					<p class="f4">Evaɱ te kalyāṇo kitti-saddo ababhuggacchati:||<br />
					'Abhayena rāja-kumārena samaṇassa Gotamassa evaɱ mahiddhikassa evaɱ mah-ā-nubhāvassa vādo āropito'" ti.|| ||</p>

					<p class="f4">"Yathā kathaɱ pan'āhaɱ bhante samaṇassa Gotamassa evaɱ mahiddhikassa||<br />
					evaɱ mānubhāvassa vādaɱ āropessāmī" ti?|| ||</p>

					<p class="f4">"Ehi tvaɱ rāja-kumāra,||<br />
					yena Samaṇo Gotamo ten'upasankama,||<br />
					upasankamitvā samaṇaɱ Gotamaɱ evaɱ vadehi:|| ||</p>

					<p class="f4">'Bhāseyya nu kho bhante Tathāgato taɱ vācaɱ yā sā vācā paresaɱ appiyā amanāpā' ti?|| ||</p>

					<p class="f4">Sace te Samaṇo Gotamo evaɱ puṭṭho evaɱ vyākaroti:|| ||</p>

					<p class="f4">'Bhāseyya rāja-kumāra,||<br />
					Tathāgato taɱ vācaɱ yā sā vācā paresaɱ appiyā amanāpā' ti.|| ||</p>

					<p class="f4">Tam enaɱ tvaɱ evaɱ vadeyyāsi:|| ||</p>

					<p class="f4">'Atha kiñ carahi te bhante puthujjanena nānā-karaṇaɱ,||<br />
					puthujjano pi hi taɱ vācaɱ bhāseyya,||<br />
					yā sā vācā paresaɱ appiyā amanāpā' ti.|| ||</p>

					<p class="f4">Sace pana te Samaṇo Gotamo evaɱ puṭṭho evaɱ vyākaroti:|| ||</p>

					<p class="f4">'Na rāja-kumāra Tathāgato taɱ vācaɱ bhāseyya yā sā vācā <a id="pg393"><span class="f2 g"><b>[393]</b></span></a> paresaɱ appiyā amanāpā' ti.|| ||</p>

					<p class="f4">Tam enaɱ tvaɱ evaɱ vadeyyāsi:|| ||</p>

					<p class="f4">'Atha kiñ carahi te bhante devadatto vyākato:||<br />
					"Āpāyiko devadatto,||<br />
					nerayiko devadatto,||<br />
					kappaṭṭho devadatto,||<br />
					atekiccho devadatto" ti.|| ||</p>

					<p class="f4">Tāya ca pana te vācāya devadatto kupito ahosi anatta-mano' ti.|| ||</p>

					<p class="f4">Imaɱ kho te rāja-kumāra,||<br />
					Samaṇo Gotamo ubhato koṭikaɱ pañhaɱ puṭṭho samāno n'eva sakkhiti uggilituɱ||<br />
					n'eva sakkhiti ogilituɱ.|| ||</p>

					<p class="f4">Seyyathā pi nāma purisassa ayosiŋghāṭakaɱ kaṇṭhe vilaggaɱ,||<br />
					so n'eva sakkuṇeyya uggilituɱ,||<br />
					n'eva sakuṇeyya ogilituɱ.|| ||</p>

					<p class="f4">Evam eva kho te rāja-kumāra Samaṇo Gotamo imaɱ ubhatokoṭikaɱ pañhaɱ puṭṭho samāno n'eva sakkhiti uggilituɱ,||<br />
					n'eva sakkhiti ogilitun" ti.|| ||</p>

					<p class="f4">"Evaɱ bhante" ti kho Abhayo rāja-kumāro Nigaṇṭhassa Nātaputtassa paṭissutvā uṭṭhāy āsanā Nigaṇṭhaɱ Nātaputtaɱ abhivādetvā padakkhiṇaɱ katvā yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnassa kho Abhayassa rāja-kumārassa suriyaɱ oloketvā etad ahosi.|| ||</p>

					<p class="f4">"Akālo kho ajja Bhagavato vādaɱ āropetuɱ,||<br />
					sve dān'āhaɱ sake nivesane Bhagavato vādaɱ āropessāmī" ti||<br />
					Bhagavantaɱ etad avoca:|| ||</p>

					<p class="f4">"Adhivāsetu me bhante Bhagavā svātanāya attacatuttho bhattan" ti?|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Abhayo rāja-kumāro Bhagavato adhivāsanaɱ viditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho Bhagavā tassā rattiyā accayena pubbaṇha-samayaɱ nivāsetvā patta-cīvaraɱ ādāya yena Abhayassa rāja-kumārassa nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho Abhayo rāja-kumāro Bhagavantaɱ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho Abhayo rāja-kumāro Bhagavantaɱ bhuttāviɱ onīta-patta-pāṇiɱ aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Abhayo rāja-kumāro Bhagavantaɱ etad avoca:|| ||</p>

					<p class="f4">"Bhāseyya nu kho bhante Tathāgato taɱ vācaɱ yā sā vācā paresaɱ appiyā amanāpā" ti.|| ||</p>

					<p class="f4">"Na kho'ttha rāja-kumāra ekaɱsenā" ti.|| ||</p>

					<p class="f4">"Ettha bhante anassuɱ Nigaṇṭhā" ti.|| ||</p>

					<p class="f4">"Kiɱ pana tvaɱ rāja-kumāra evaɱ vadesi:|| ||</p>

					<p class="f4"><a id="pg394"><span class="f2 g"><b>[394]</b></span></a> 'Ettha bhante anassuɱ Nigaṇṭhā'" ti?|| ||</p>

					<p class="f4">"Idāhaɱ bhante yena Nigaṇṭho Nātaputto ten'upasankami.|| ||</p>

					<p class="f4">Upasaŋkamitvā Nigaṇṭhaɱ Nātaputtaɱ abhivādetvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinnaɱ kho maɱ bhante Nigaṇṭho Nātaputto etad avoca:|| ||</p>

					<p class="f4">'Ehi tvaɱ rāja-kumāra,||<br />
					yena Samaṇo Gotamo ten'upasankama,||<br />
					upasankamitvā samaṇaɱ Gotamaɱ evaɱ vadehi:|| ||</p>

					<p class="f4">"Bhāseyya nu kho bhante Tathāgato taɱ vācaɱ yā sā vācā paresaɱ appiyā amanāpā" ti?|| ||</p>

					<p class="f4">Sace te Samaṇo Gotamo evaɱ puṭṭho evaɱ vyākaroti:|| ||</p>

					<p class="f4">"Bhāseyya rāja-kumāra,||<br />
					Tathāgato taɱ vācaɱ yā sā vācā paresaɱ appiyā amanāpā" ti.|| ||</p>

					<p class="f4">Tam enaɱ tvaɱ evaɱ vadeyyāsi:|| ||</p>

					<p class="f4">"Atha kiñ carahi te bhante puthujjanena nānā-karaṇaɱ,||<br />
					puthujjano pi hi taɱ vācaɱ bhāseyya,||<br />
					yā sā vācā paresaɱ appiyā amanāpā" ti.|| ||</p>

					<p class="f4">Sace pana te Samaṇo Gotamo evaɱ puṭṭho evaɱ vyākaroti:|| ||</p>

					<p class="f4">"Na rāja-kumāra Tathāgato taɱ vācaɱ bhāseyya yā sā vācā paresaɱ appiyā amanāpā" ti.|| ||</p>

					<p class="f4">Tam enaɱ tvaɱ evaɱ vadeyyāsi:|| ||</p>

					<p class="f4">"Atha kiñ carahi te bhante devadatto vyākato:||<br />
					'Āpāyiko devadatto,||<br />
					nerayiko devadatto,||<br />
					kappaṭṭho devadatto,||<br />
					atekiccho devadatto' ti.|| ||</p>

					<p class="f4">Tāya ca pana te vācāya devadatto kupito ahosi anatta-mano" ti.|| ||</p>

					<p class="f4">Imaɱ kho te rāja-kumāra,||<br />
					Samaṇo Gotamo ubhato koṭikaɱ pañhaɱ puṭṭho samāno n'eva sakkhiti uggilituɱ||<br />
					n'eva sakkhiti ogilituɱ.|| ||</p>

					<p class="f4">Seyyathā pi nāma purisassa ayosiŋghāṭakaɱ kaṇṭhe vilaggaɱ,||<br />
					so n'eva sakkuṇeyya uggilituɱ,||<br />
					n'eva sakuṇeyya ogilituɱ.|| ||</p>

					<p class="f4">Evam eva kho te rāja-kumāra Samaṇo Gotamo imaɱ ubhatokoṭikaɱ pañhaɱ puṭṭho samāno n'eva sakkhiti uggilituɱ,||<br />
					n'eva sakkhiti ogilitun' ti.|| ||</p>

					<p class="f4">Tena kho pana samayena daharo kumāro mando uttāna-seyyako Abhayassa rāja-kumārassa aŋke nisinno hoti.|| ||</p>

					<p class="f4">Atha kho Bhagavā Abhayaɱ rāja-kumāraɱ etad avoca:|| ||</p>

					<p class="f4">"Taɱ kiɱ <a id="pg395"><span class="f2 g"><b>[395]</b></span></a> maññasi rāja-kumāra?|| ||</p>

					<p class="f4">Sacāyaɱ kumāro tuyhaɱ vā pamādam-anvāya dhātiyā vā pamādam-anvāya kaṭṭhaɱ vā kaṭhalaɱ vā mukhe āhareyya,||<br />
					kinti naɱ kareyyāsī" ti?|| ||</p>

					<p class="f4">"Āhareyy'assāhaɱ bhante.|| ||</p>

					<p class="f4">Sace ahaɱ bhante na sakkuṇeyyaɱ ādiken'eva āhattuɱ,||<br />
					vāmena hatthena sīsaɱ pariggahetvā dakkhiṇena hatthena vaŋkaŋguliɱ karitvā salohitam pi āhareyyaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Atthi me bhante kumāre anukampā" ti.|| ||</p>

					<p class="f4">"Evam eva kho rāja-kumāra,||<br />
					yaɱ Tathāgato vācaɱ jānāti abhūtaɱ atacchaɱ anattha-saɱhitaɱ,||<br />
					sā ca paresaɱ appiyā amanāpā,||<br />
					na taɱ Tathāgato vācaɱ bhāsati.|| ||</p>

					<p class="f4">Yam pi Tathāgato vācaɱ jānāti bhūtaɱ tacchaɱ anattha-saɱhitaɱ||<br />
					sā ca paresaɱ appiyā amanāpā,||<br />
					tam pi Tathāgato vācaɱ na bhāsati.|| ||</p>

					<p class="f4">Yañ ca kho Tathāgato vācaɱ jānāti bhūtaɱ tacchaɱ attha-saɱhitaɱ||<br />
					sā ca paresaɱ appiyā amanāpā,||<br />
					tatra kāl'aññū Tathāgato hoti tassā vācāya veyyā-karaṇāya.|| ||</p>

					<p class="f4">Yaɱ Tathāgato vācaɱ jānāti abhūtaɱ atacchaɱ anattha-saɱhitaɱ||<br />
					sā ca paresaɱ piyā manāpā,||<br />
					na taɱ Tathāgato vācaɱ bhāsati.|| ||</p>

					<p class="f4">Yam pi Tathāgato vācaɱ jānāti bhūtaɱ tacchaɱ anattha-saɱhitaɱ||<br />
					sā ca paresaɱ piyā manāpā,||<br />
					tam pi Tathāgato vācaɱ na bhāsati.|| ||</p>

					<p class="f4">Yañ ca kho Tathāgato vācaɱ jānāti bhūtaɱ tacchaɱ attha-saɱhitaɱ||<br />
					sā ca paresaɱ piyā manāpā,||<br />
					tatra kāl'aññū Tathāgato hoti tassā vācāya veyyā-karaṇāya.|| ||</p>

					<p class="f4">Taɱ kissa hetu?|| ||</p>

					<p class="f4">Atthi rāja-kumāra Tathāgatassa sattesu anukampā" ti?|| ||</p>

					<p class="f4">"Ye'me bhante khattiya-paṇḍitā pi||<br />
					brāhmaṇa-paṇḍitā pi||<br />
					gahapati-paṇḍitā pi||<br />
					samaṇa-paṇḍitā pi pañhaɱ abhisankharitvā Tathāgataɱ upasankamitvā pucchanti,||<br />
					pubbe va nu kho etaɱ bhante Bhagavato cetaso parivitakkitaɱ hoti:|| ||</p>

					<p class="f4">'Ye maɱ upasankamitvā evaɱ pucchi'ssan' ti,|| ||</p>

					<p class="f4">tes'āhaɱ evaɱ puṭṭho evaɱ vyākarissāmīti,||<br />
					udāhu ṭhānaso v'etaɱ Tathāgataɱ paṭibhātī" ti?|| ||</p>

					<p class="f4">"Tena hi rāja-kumāra taɱ yeva ettha paṭipucchissāmi,||<br />
					yathā te khameyya,||<br />
					tathā naɱ vyākareyyāsi.|| ||</p>

					<p class="f4">Taɱ kiɱ maññasi rāja-kumāra?|| ||</p>

					<p class="f4">Kusalo tvaɱ rathassa aŋgapaccaŋgānan" ti?|| ||</p>

					<p class="f4">"Evaɱ bhante,||<br />
					kusalo ahaɱ rathassa aŋgapaccaŋgānan" ti.|| ||</p>

					<p class="f4">"Taɱ kim maññasi rāja-kumāra?|| ||</p>

					<p class="f4">Ye taɱ upasankamitvā evaɱ puccheyyuɱ:|| ||</p>

					<p class="f4">'Kiɱ nām idaɱ rathassa aŋgapaccaŋgan' ti?|| ||</p>

					<p class="f4">pubbe nu kho te etaɱ cetaso pari- <a id="pg396"><span class="f2 g"><b>[396]</b></span></a> vitakkitaɱ assa:|| ||</p>

					<p class="f4">'Ye maɱ upasankamitvā evaɱ pucchissanti tes'āhaɱ evaɱ puṭṭho evaɱ vyākarissāmī' ti?|| ||</p>

					<p class="f4">udāhu ṭhānaso v'etaɱ taɱ paṭibhāseyyā" ti?|| ||</p>

					<p class="f4">"Ahaɱ hi bhante rathiko saññato kusalo rathassa aŋgapaccaŋgānaɱ,||<br />
					sabbāni me rathassa aŋgapaccaŋgāni suviditāni,||<br />
					ṭhānaso v'etaɱ maɱ paṭibhāseyyā" ti.|| ||</p>

					<p class="f4">"Evam eva kho rāja-kumāra ye te khattiya-paṇḍitā pi||<br />
					brāhmaṇa-paṇḍitā pi||<br />
					gahapati-paṇḍitā pi||<br />
					samaṇa-paṇḍitā pi pañhaɱ abhisankharitvā Tathāgataɱ upasankamitvā pucchanti||<br />
					ṭhānaso v'etaɱ Tathāgataɱ paṭibhāti.|| ||</p>

					<p class="f4">Taɱ kissa hetu?|| ||</p>

					<p class="f4">Sā hi rāja-kumāra Tathāgatassa dhamma-dhātu suppaṭi-viddhā yassā dhamma-dhātuyā suppaṭi-viddhattā ṭhānaso v'etaɱ Tathāgataɱ paṭibhātī" ti.|| ||</p>

					<p class="f4">Evaɱ vutte Abhayo rāja-kumāro Bhagavantaɱ etad avoca:|| ||</p>

					<p class="f4">"Abhikkantaɱ bhante!|| ||</p>

					<p class="f4">Abhikkantaɱ bhante!|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī' ti,||<br />
					evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi||<br />
					Dhammañ ca||<br />
					bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

					<p class="f4 ctr">Abhayarāja-kumārasuttaɱ aṭṭhamaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>