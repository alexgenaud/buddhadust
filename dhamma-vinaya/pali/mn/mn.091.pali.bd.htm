<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 91. The Brahmin Brahmayu, at the age of 120, is converted and becomes a non-returner when he sees the 32 marks of a great man in Gotama and is taught a gradual course in Dhamma." />
<title>MN 91: Brahmāyu Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p91">Sutta 91</a></h4>

					<h1>Brahmāyu Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg133"><span class="f2 g"><b>[133]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.091.chlm.sbb.htm#p1">chlm</a>][<a href="../../../dhamma-vinaya/pts/mn/mn.091.horn.pts.htm#p1">pts</a>][<a href="../../../dhamma-vinaya/mnl/mn/mn.091.upal.mnl.htm#p1">upal</a>][<a href="../../../dhamma-vinaya/ati/mn/mn.091.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā videhesu cārikaṃ carati mahatā bhikkhu-saṇghena saddhiṃ pañca-mattehi bhikkhū-satehi.|| ||</p>

					<p class="f4">Tena kho pana samayena brāhmāyu nāma brāhmaṇo mithilāyaṃ paṭivasati jiṇṇo vuddho mahallako addhagato vayo anuppatto vīsaṃvassasatiko jātiyā,||<br />
					tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ padako veyyākaraṇo lokāyatamahā-purisa-lakkhaṇesu anavayo.|| ||</p>

					<p class="f4">Assosi kho Brahmāyu brāhmaṇo:</p>

					<p class="f4">"Samaṇo khalu bho Gotamo Sakya-putto Sakya-kulā pabba-jito videhesu cārikaṃ carati mahatā bhikkhu-saṇghena saddhiṃ pañca-mattehi bhikkhu-satehi.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇo kitti-saddo.|| ||</p>

					<p class="f4">Abbhūggato 'Iti pi so Bhagavā arahaṃ Sammā Sambuddho vijjā-caraṇa sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hoti' ti.</p>

					<p class="f4"> <a id="pg134"><span class="f2 g"><b>[134]</b></span></a>Tena kho pana samayena Brahmāyussa brāhmaṇassa uttaro nāma māṇavo antevāsī hoti tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ padako veyyākaraṇo lokāyatamahā-purisa-lakkhaṇesu anavayo.|| ||</p>

					<p class="f4">Atha kho Brahmāyu brāhmaṇo uttaraṃ māṇavaṃ āmantesi: 'ayaṃ tāta uttara,||<br />
					Samaṇo Gotamo Sakya-putto Sakya-kulā pabba-jito videhesu cārikaṃ carati mahatā bhikkhū-saṇghena saddhiṃ pañca-mattehi bhikkhu-satehi.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇo kitti-saddo abbhūggato'Iti pi so Bhagavā arahaṃ Sammā Sambuddho vijjā-caraṇa sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā ññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ ho' ti.ti.|| ||</p>

					<p class="f4">Ehi tvaṃ tāta uttara,||<br />
					yena Samaṇo Gotamo ten'upasaṇkama.|| ||</p>

					<p class="f4">Upasaṇkamitvā samaṇaṃ Gotamaṃ jānāhi yadi vā taṃ bhavantaṃ Gotamaṃ tathā santaṃ yeva saddo abbhu-g-gato.|| ||</p>

					<p class="f4">Yadi vā no tathā,||<br />
					yadi vā so bhavaṃ Gotamo tādiso,||<br />
					yadi vā na tādiso,||<br />
					tayā mayaṃ taṃ bhavantaṃ Gotamaṃ vedissāmā' ti.|| ||</p>

					<p class="f4">Yathā kathampanāhaṃ bho taṃ bhavantaṃ Gotamaṃ jānissāmi: yadi vā taṃ bhavantaṃ Gotamaṃ tathā santaṃ yeva saddo abbhu-g-gato,||<br />
					yadi vā no tathā,||<br />
					yadi vā so bhavaṃ Gotamo tādiso yadi vā natādiso' ti.|| ||</p>

					<p class="f4">Āgatāni kho tāta uttara,||<br />
					amhākaṃ mantesu dvattiṃsa mahā-purisa-lakkhaṇāni,||<br />
					yehi samannāgatassa mahā-purisassa dveyeva gatiyo bhavanti anaññā,||<br />
					sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-padatthāvariya-p-patto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaṃ: cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam'eva sattamaṃ.|| ||</p>

					<p class="f4">Parosahassaṃ kho panassa puttā bhavanti sūrā vīraṇgarūpā parasena-p-pamaddanā.|| ||</p>

					<p class="f4">So imaṃ paṭhaviṃ sāgarapariyan taṃ adaṇḍena asatthena dhammena abhivijiya ajjhā-vasati: sace kho pana agārasmā anagāriyaṃ pabbajati,||<br />
					arahaṃ hoti Sammā Sambuddho loke vivatta-c-chando.|| ||</p>

					<p class="f4">Ahaṃ kho pana te tāta uttara,mantānaṃ dātā,||<br />
					tvaṃ me mantānaṃ paṭiggahetāti.|| ||</p>

					<p class="f4">Evaṃ hoti kho uttaro māṇavo Brahmāyussa brāhmaṇassa paṭi-s-sutvā uṭṭhāy āsanā Brahmāyuṃ brāhmaṇaṃ abhivādetvā padakkhiṇaṃ katvā videhesu yena Bhagavā tena <a id="pg135"><span class="f2 g"><b>[135]</b></span></a> cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho uttaro māṇavo Bhagavato kāye dvattiṃsa mahā-purisa-lakkhaṇāni sammannesi.|| ||</p>

					<p class="f4">Addasā kho uttaro māṇavo Bhagavato kāye dvattiṃsa mahā-purisa-lakkhaṇāni yebhūyyena ṭhapetvā dve.|| ||</p>

					<p class="f4">Dvīsu mahā-purisa-lakkhaṇesu kaṇkhati vicikicchati nādhi-muccati na sampasīdati: ' kosohite ca vatthaguyhe pahūtajivhatāya cā' ti.|| ||</p>

					<p class="f4">Atha kho Bhagavato etad ahosi:</p>

					<p class="f4">'Passati kho me ayaṃ uttaro māṇavo dvattiṃsa mahā-purisa-lakkhaṇāni yebhūyyena ṭhapetvā dve.|| ||</p>

					<p class="f4">Dvīsu mahā-purisa-lakkhaṇesu kaṇkhati vicikicchati nādhi-muccati na sampasidati kosohite ca c'atthaguyhe pahūtajivhatāya cā' ti.|| ||</p>

					<p class="f4">Atha kho Bhagava tathā-rūpaṃ iddhābhisaṇkhāraṃ abhisaṇkhāsi.|| ||</p>

					<p class="f4">Yathā addasa uttaro māṇavo Bhagavato kosohitaṃ vatthaguyhaṃ.|| ||</p>

					<p class="f4">Atha kho Bhagavā jivhaṃ ninnāmetvā ubhopi kaṇṇasotāni anumasi parimasi.|| ||</p>

					<p class="f4">Ubhopi nāsikāsotāni anumasi parimasi.|| ||</p>

					<p class="f4">Kevalam pi lalāṭamaṇḍalaṃ jivhāya chādesi.|| ||</p>

					<p class="f4">Atha kho uttarassa māṇavassa etad ahosi: samannāgato kho Samaṇo Gotamodvattiṃsa mahā-purisa-lakkhaṇehi.|| ||</p>

					<p class="f4">Yan'nūn-ā-haṃ samaṇaṃ Gotamaṃ anubandheyyaṃ iriyāpathañc'assa passeyya'nti.|| ||</p>

					<p class="f4">Atha kho uttaro māṇavo satta māsāni Bhagavantaṃ anubandhi jāyāva anapāyinī atha kho uttaro māṇavo sattannaṃ māsānaṃ accayena videhesu yena mithilā tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena mithilā yena Brahmāyu brāhmaṇo ten'upasaṇkami.|| ||</p>

					<p class="f4">Upasaṇkamitvā Brahmāyuṃ brāhmaṇaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho uttaraṃ māṇavaṃ Brahmāyu brāhmaṇo etad avoca: kacci tāta uttara,||<br />
					taṃ bhavantaṃ Gotamaṃ tathā santaṃ yeva saddo <a id="pg136"><span class="f2 g"><b>[136]</b></span></a> abbhu-g-gato no aññatā,||<br />
					kacci ca pana so bhavaṃ Gotamo tādiso,||<br />
					no aññādiso' ti.|| ||</p>

					<p class="f4">Tathāsantaṃ yeva bho taṃ bhavantaṃ Gotamaṃ tathā saddo abbhu-g-gato,||<br />
					no aññathā,||<br />
					tādiso ca bho so bhavaṃ Gotamo,||<br />
					na aññādiso.|| ||</p>

					<p class="f4">Samannāgato ca so bho bhavaṃ Gotamo dvattiṃsa mahā-purisa-lakkhaṇehi.|| ||</p>

					<p class="f4">Suppati-ṭ-ṭhitapādo kho pana so bhavaṃ Gotamo,||<br />
					idam pi tassa1 bhoto Gotamassa mahā-purisassa mahā-purisa-lakkhaṇaṃ bhavati.|| ||</p>

					<p class="f4">Heṭṭhā kho panassa bhoto Gotamassa pādatalesu cakkāni jātāni sahassārāni sanemikāni sanābhikāni sabbā-kāra-paripūrāṇi.|| ||</p>

					<p class="f4">Āyatapaṇhī kho pana so bhavaṃ Gotamo||<br />
					Dīghaṇgulī kho pana so bhavaṃ Gotamo||<br />
					Mudutaeṇahatthapādo kho pana so bhavaṃ Gotamo||<br />
					Jālahatthapādo kho pana so bhavaṃ Gotamo||<br />
					Ussaṇkhapādo kho pana so bhavaṃ Gotamo||<br />
					Eṇijaṇgho kho pana so bhavaṃ Gotamo||<br />
					Ṭhitakova kho pana so bhavaṃ Gotamo anonamanto ubhohi pāṇitalehi jaṇṇukāni parimasati parimajjati.|| ||</p>

					<p class="f4">Kosohitavatthaguyho kho pana so bhavaṃ Gotamo.|| ||</p>

					<p class="f4">Suvaṇṇavaṇṇo kho pana so bhavaṃ Gotamo kañcanasantibhattaco.|| ||</p>

					<p class="f4">Sukhumacchavi kho pana so bhavaṃ Gotamo sukhumattā chaviyā rajojallaṃ kāye na upalippati.|| ||</p>

					<p class="f4">Ekekalomo kho pana so bhavaṃ Gotamo,ekekāni lo-māni lomakūpesu jātāni.|| ||</p>

					<p class="f4">Uddhaggalomo kho pana so bhavaṃ Gotamo uddhaggāni lo-māni jātāni nīlāni añjanavaṇṇāni kuṇḍalāvattāni padakkhiṇāvattakajātāni.|| ||</p>

					<p class="f4">Brahmujjugatto kho pana so bhavaṃ Gotamo||<br />
					Sattussado kho pana so bhavaṃ Gotamo||<br />
					Sīhapubbaddhakāyo kho pana so bhavaṃ Gotamo||<br />
					Citantaraṃso kho pana so bhavaṃ Gotamo||<br />
					Nigrodhaparimaṇḍalo kho pana so bhavaṃ Gotamo,||<br />
					yāvatakvassa kāyo tāvatakvassa vyāmo yāvatakvassa vyāmo tāvatakvassa kāyo||<br />
					Samavatta-k-khandho kho pana so bhavaṃ Gotamo||<br />
					Rasaggasaggi kho pana so bhavaṃ Gotamo||<br />
					Sīhahanu kho <a id="pg137"><span class="f2 g"><b>[137]</b></span></a> pana so bhavaṃ Gotamo||<br />
					Cattā'isadanto kho pana so bhavaṃ Gotamo||<br />
					Samadanto kho pana so bhavaṃ Gotamo||<br />
					Avivaradanto kho pana so bhavaṃ Gotamo||<br />
					Susukkadāṭho kho pana so bhavaṃ Gotamo||<br />
					Pahutajivho kho pana so bhavaṃ Gotamo||<br />
					Brahmassaro kho pana so bhavaṃ Gotamo ,karavīkabhāṇī.|| ||</p>

					<p class="f4">Abhinīlanetto kho pana so bhavaṃ Gotamo||<br />
					Gopakhumo kho pana so bhavaṃ Gotamo||<br />
					Uṇṇā kho panassa bhoto Gotamassa bhamukantare jātā odātā mudutulasantibhā.|| ||</p>

					<p class="f4">Uṇhīsasīso kho pana so bhavaṃ Gotamo idam pi tassa bhoto Gotamassa mahā-purisassa mahā-purisa-lakkhaṇaṃ bhavati.|| ||</p>

					<p class="f4">Imehi kho so bhavaṃ Gotamo dvatiṃsa mahā-purisa-lakkhaṇehi samannāgato.|| ||</p>

					<p class="f4">Gacchanto kho pana so bhavaṃ Gotamo dakkhiṇen'eva pādena paṭhamaṃ pakkamati,||<br />
					so nātidūre pādaṃ uddharati,||<br />
					nāccāsanne pādaṃ nikkhipati,||<br />
					so nātisīghaṃ gacchati,||<br />
					nātisanikaṃ gacchati,||<br />
					na ca adduvena addūvaṃ Saṇghaṭṭento gacchati,||<br />
					na ca gopphakena gopphakaṃ gaṇghaṭṭento gacchati,||<br />
					so gacchanto na satthiṃ unnāmeti,||<br />
					na satthiṃ onāmeti,||<br />
					na sattiṃ sannāmeti,||<br />
					na sattiṃ vināmeti.|| ||</p>

					<p class="f4">Gacchato kho panassa bhoto Gotamassa adharakāyova1 iñjati.|| ||</p>

					<p class="f4">Na ca kāyabalena gacchati.|| ||</p>

					<p class="f4">Avalokento kho pana so bhavaṃ Gotamo sabbakāyen'eva avaloketi.|| ||</p>

					<p class="f4">So na uddhaṃ ulloketi.|| ||</p>

					<p class="f4">Na adho oloketi.|| ||</p>

					<p class="f4">Na ca vipekkhamāno gacchati.|| ||</p>

					<p class="f4">Yugamattañ ca pekkhati.|| ||</p>

					<p class="f4">Tato c'assa uttariṃ anāvaṭaṃ ñāṇa-dassanaṃ bhavati.|| ||</p>

					<p class="f4">So antaragharaṃ pavisanto na kāyaṃ unnāmeti.|| ||</p>

					<p class="f4">Na kāyaṃ onāmeti.|| ||</p>

					<p class="f4">Na kāyaṃ sannāmeti.|| ||</p>

					<p class="f4"><a id="pg138"><span class="f2 g"><b>[138]</b></span></a> Na kāyaṃ vināmeti.|| ||</p>

					<p class="f4">So nātidūre nāccāsanne āsanassa parivattati.|| ||</p>

					<p class="f4">Na ca pāṇinā ālambhitvā āsane nisīdati.|| ||</p>

					<p class="f4">Na ca āsanasmiṃ kāyaṃ pakkhipati.|| ||</p>

					<p class="f4">So antaraghare nisinno samāno na hatthakukkuccaṃ āpajjati.|| ||</p>

					<p class="f4">Na pādakukkuccaṃ āpajjati.|| ||</p>

					<p class="f4">Na ca adduvena adduvaṃ2 āropetvā nisīdati.|| ||</p>

					<p class="f4">Na ca gopphakena gopphakaṃ āropetvā nisīdati.|| ||</p>

					<p class="f4">Na ca pāṇinā hanukaṃ upādiyitvā3 nisīdati.|| ||</p>

					<p class="f4">So antaraghare nisinnova samāno nacchambhati na kampati na vedhati na paritassati.|| ||</p>

					<p class="f4">Acchamahī akam pī avedhī aparitassī vigat'alomahaṃso.|| ||</p>

					<p class="f4">Vivekāvatto ca so bhavaṃ Gotamo antaraghare nisinno hoti.|| ||</p>

					<p class="f4">So pattodakaṃ patigaṇhanto na pattaṃ unnāmeti.|| ||</p>

					<p class="f4">Na pattaṃ onāmeti.|| ||</p>

					<p class="f4">Na pattaṃ sannāmeti.|| ||</p>

					<p class="f4">Na pattaṃ vināmeti.|| ||</p>

					<p class="f4">So pattodakaṃ patigaṇhāti nātithokaṃ nātibahuṃ.|| ||</p>

					<p class="f4">So na bulubulukārakaṃ1 pattaṃ dhovati.|| ||</p>

					<p class="f4">Na samparivattakaṃ pattaṃ dhovati.|| ||</p>

					<p class="f4">Na pattaṃ bhumiyaṃ nikkhi-pitvā hatthe dhovati.|| ||</p>

					<p class="f4">Hatthesu dhotesu patto dhoto hoti.|| ||</p>

					<p class="f4">Patte dhote hatthā dhotā honti.|| ||</p>

					<p class="f4">So pattodakaṃ chaḍḍheti nātidūre nāccāsanne na ca vicchaḍḍayamāno.|| ||</p>

					<p class="f4">So odanaṃ patigaṇhanto na pattaṃ unnāmeti.|| ||</p>

					<p class="f4">Na pattaṃ onāmeti.|| ||</p>

					<p class="f4">Na pattaṃ sannāmeti na pattaṃ vināmeti.|| ||</p>

					<p class="f4">So odanaṃ patigaṇhāti nātithokaṃ nātibahuṃ.|| ||</p>

					<p class="f4">Byañjanaṃ kho pana so bhavaṃ Gotamo byañjanamattāya āhāreti,||<br />
					na ca byañjanena ālopaṃ ati-māneti3.|| ||</p>

					<p class="f4">Dvatti-k-khattuṃ kho pana so bhavaṃ Gotamo mukhe ālopaṃ samparivattetvā ajjhoharati.|| ||</p>

					<p class="f4">Na c'assa kāci odanamiñjā asambhinnaṃ kāyaṃ pavisati,||<br />
					na c'assa kāci odanamiñjā mukhe avasiṭṭhā hoti.|| ||</p>

					<p class="f4">Athāparaṃ ālopaṃ upanāmeti.|| ||</p>

					<p class="f4">Rasapaṭisaṃvedi kho pana so bhavaṃ Gotamo āhāraṃ āhāreti no ca rasarāgapaṭisaṃvedī.|| ||</p>

					<p class="f4">Aṭṭh'aṇga-samannāgataṃ kho pana so bhavaṃ Gotamo āhāraṃ āhāreti.|| ||</p>

					<p class="f4">N'eva davāya na madāya na maṇḍanāya na vibhūsanāya yāva-d-eva imassa kāyassa ṭhitiyā yāpanāya vihiṃs'ūparatiyā brahma-cariyānuggahāya iti purāṇañ ca <a id="pg139"><span class="f2 g"><b>[139]</b></span></a> vedanaṃ paṭihaṇkhāmi.|| ||</p>

					<p class="f4">Navañ ca vedanaṃ na uppādessāmi.|| ||</p>

					<p class="f4">Yātrā ca me bhavissati anavajjatā ca phāsu-vihāro cā' ti.|| ||</p>

					<p class="f4">So bhuttāvī pattodakaṃ patigaṇhanto na pattaṃ unnāmeti na pattaṃ onāmeti.|| ||</p>

					<p class="f4">Na pattaṃ sannāmeti.|| ||</p>

					<p class="f4">Na pattaṃ vināmeti.|| ||</p>

					<p class="f4">So pattodakaṃ patigaṇhāti nātithokaṃ nātibahuṃ.|| ||</p>

					<p class="f4">So na bulubulukārakaṃ1 pattaṃ dhovati na samparivattakaṃ pattaṃ dhovati.|| ||</p>

					<p class="f4">Na pattaṃ bhumiyaṃ nikkhi-pitvā hatthe dhovati.|| ||</p>

					<p class="f4">Hatthesu dhotesu patto dhoto hoti.|| ||</p>

					<p class="f4">Patte dhote hatthā dhotā honti.|| ||</p>

					<p class="f4">So pattodakaṃ chaḍḍeti nātidūre nāccāsanne,||<br />
					na ca vicchaḍḍayamāno.|| ||</p>

					<p class="f4">So bhuttāvī na pattaṃ4 bhumiyaṃ nikkhipati nātidure nāccāsanne.|| ||</p>

					<p class="f4">Na ca an'atthiko pattena hoti,||<br />
					na ca ativelānurakkhī pattasmiṃ.|| ||</p>

					<p class="f4">So bhuttāvī muhuttaṃ tuṇhī nisidati.|| ||</p>

					<p class="f4">Na ca anumodanassa kālamatināmeti.|| ||</p>

					<p class="f4">So bhuttāvī anumodati.|| ||</p>

					<p class="f4">Na taṃ bhattaṃ garahati.|| ||</p>

					<p class="f4">Na aññaṃ bhattaṃ pāṭikaṇkhati aññadatthu dhammiyāva kathāya taṃ parisaṃ sandasseti sam-ā-dapeti samuttejeti samp'ahaṃseti.|| ||</p>

					<p class="f4">So taṃ parisaṃ dhammiyā kathāya sanda-s-setvā samāda-petvā samutte-chetvā samp'ahaṃsetvā uṭṭhāy āsanā pakkamati.|| ||</p>

					<p class="f4">So nātisīghaṃ gacchati.|| ||</p>

					<p class="f4">Nātisanikaṃ gacchati.|| ||</p>

					<p class="f4">Na ca nimuccitukāmo gacchati na ca tassa bhoto Gotamassa kāye cīvaraṃ accUkkaṭṭhaṃ hoti,||<br />
					na ca accokkaṭṭhaṃ,||<br />
					na ca kāyasmiṃ allīnaṃ,||<br />
					na ca kāyasmā apakaṭṭhaṃ,||<br />
					na ca tassa bhoto Gotamassa kāyamhā vāto cīvaraṃ apavahati.|| ||</p>

					<p class="f4">Na ca tassa bhoto Gotamassa kāye rajojallaṃ upalippati3|| ||</p>

					<p class="f4">So ārāma-gato nisīdati paññatte āsane.|| ||</p>

					<p class="f4">Nisajja pāde pakkhāleti.|| ||</p>

					<p class="f4">Na ca so bhavaṃ Gotamo pādamaṇḍanānuyogamanuyutto viharati.|| ||</p>

					<p class="f4">So pāde pakkhāletvā nisīdati pallṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So n'eva attavyābādhāya ceteti na paravyābādhāya ceteti.|| ||</p>

					<p class="f4">Na ubhayavyābādhāya ceteti.|| ||</p>

					<p class="f4">Attahitaṃ parahitaṃ ubhayahitaṃ sabba-lokahitam eva <a id="pg140"><span class="f2 g"><b>[140]</b></span></a> so bhavaṃ Gotamo cintento nisinno hoti.|| ||</p>

					<p class="f4">So ārāma-gato parisatiṃ dhammaṃ deseti na taṃ parisaṃ ussādeti.|| ||</p>

					<p class="f4">Na taṃ parisaṃ apasādeti.|| ||</p>

					<p class="f4">Aññadatthu dhammiyāva kathāya taṃ parisaṃ sandasseti sam-ā-dapeti samuttejeti samp'ahaṃseti.|| ||</p>

					<p class="f4">Aṭṭh'aṇga-samannāgato kho panassa bhoto Gotamassa mukhato ghosoniccharati.|| ||</p>

					<p class="f4">Vissaṭṭhoca viññeyyo ca mañchu ca savanīyo ca bindu ca avisārī ca gambhīro ca ninnādi ca.|| ||</p>

					<p class="f4">Yathāparisaṃ kho pana so bhavaṃ Gotamo sarena viññāpeti.|| ||</p>

					<p class="f4">Na c'assa bahiddhā parisāya ghoso niccharati.|| ||</p>

					<p class="f4">Te tena bhotā Gotamena dhammiyā kathāya sanda-s-sitā samāda-pitā samutte-jitā samp'ahaṃsitā uṭṭhāy āsanā pakkamanti apalokayamānāyeva avijahantā bhāvena4.|| ||</p>

					<p class="f4">Addasāma kho mayaṃ bho taṃ bhavantaṃ Gotamaṃ gacchantaṃ.|| ||</p>

					<p class="f4">Addasāma ṭhitaṃ.|| ||</p>

					<p class="f4">Addasāma antaragharaṃ pavisantaṃ5 addasāma antaraghare nisinnaṃ tuṇhī-bhūtaṃ.|| ||</p>

					<p class="f4">Addasāma bhuttāviṃ anumodantaṃ.|| ||</p>

					<p class="f4">Addasāma ārāmaṃ gacchantaṃ6 addasāma āramagataṃ nisinnaṃ tuṇhī-bhūtaṃ.|| ||</p>

					<p class="f4">Addasāma āramagataṃ parisatiṃ dhammaṃ desentaṃ.|| ||</p>

					<p class="f4">Ediso ca ediso ca bho so bhavaṃ Gotamo,||<br />
					tato ca bhiyyo' ti.|| ||</p>

					<p class="f4">Evaṃ vutte Brahmāyu brāhmaṇo uṭṭhāy āsanā ekaṃsaṃ uttarā-saṇgaṃ karitvā yena Bhagavā ten'añjaliṃ panāmetvā ti-k-khattuṃ udānaṃ udānesi:||<br />
					namo tassa Bhagavato arahato Sammā Sambuddhassa,||<br />
					namo tassa Bhagavato arahato Sammā Sambuddhassa,||<br />
					namo tassa Bhagavato arahato Sammā Sambuddhassa.|| ||</p>

					<p class="f4">App'eva nāma mayaṃ kadāci karahaci tena bhotā Gotamena saddhiṃ samāgaccheyyāma,||<br />
					app'eva nāma siyā kocid-eva kathā-sallāpo' ti.|| ||</p>

					<p class="f4">Atha kho Bhagavā videhesu anupubbena cārikaṃ caramāno yena mithilā tad avasari.|| ||</p>

					<p class="f4">Tatra sudaṃ Bhagavā mithilāyaṃ viharati makhādevAmbavane assosuṃ kho methileyyakā brāhmaṇa-gahapatikā samaṇo khalu bho <a id="pg141"><span class="f2 g"><b>[141]</b></span></a> Gotamo Sakya-putto Sakya-kulā pabba-jito videhesu cārikaṃ caramāno mahatā bhikkhū saṇghena saddhiṃ pañca-mattehi bhikkhu-satehi mithilāanuppatto mithilāyaṃ viharati makhādevAmbavane.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇo kitti-saddo abbhu-g-gato:</p>

					<p class="f4">'Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā,||<br />
					so imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ ho' ti.ti.|| ||</p>

					<p class="f4">Atha kho methileyyakā1 app'ekacce Bhagavantaṃ abhivādetvā eka-m-antaṃ nisīdiṃsu,||<br />
					app'ekacce Bhagavatā saddhiṃ sammodiṃsu,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisidiṃsu.|| ||</p>

					<p class="f4">App'ekacce yena Bhagavā ten'añjaliṃ paṇāmetvā eka-m-antaṃ nisidiṃsu,||<br />
					app'ekacce Bhagavato santike nāmagottaṃ sāvetvā eka-m-antaṃ nisīdiṃsu.|| ||</p>

					<p class="f4">App'ekacce tuṇhī-bhūtā eka-m-antaṃ nisīdiṃsu.|| ||</p>

					<p class="f4">Assosi kho Brahmāyu brāhmaṇo,'samaṇo khalu bho Gotamo Sakya-putto Sakya-kulā pabba-jito mithilaṃ anuppatto,||<br />
					mithilāyaṃ viharati makhādevAmbavane' ti.|| ||</p>

					<p class="f4">Atha kho Brahmāyu brāhmaṇo sambahulehi māṇavakehi saddhiṃ yena makhādevambavanaṃ ten'upasaṇkami,||<br />
					atha kho Brahmāyuno brāhmaṇassa avidūre ambavanassa etad ahosi:</p>

					<p class="f4">'Na kho me taṃ paṭirūpaṃ yohaṃ pubbe appaṭisaṃvidito samaṇaṃ Gotamaṃ dassanāya upasaṇkameyyan' ti.|| ||</p>

					<p class="f4">Atha kho Brahmāyu brāhmaṇo aññataraṃ māṇavakaṃ āmantesi:</p>

					<p class="f4">'Ehi tvaṃ māṇavaka,||<br />
					yena Samaṇo Gotamo ten'upasaṇkama,||<br />
					upasaṇkamitvā mama vacanena samaṇaṃ Gotamaṃ appābādhaṃ appātaṇkaṃ lahu-ṭ-ṭhānaṃ balaṃ phāsu-vihāraṃ puccha,||<br />
					Brahmāyu bho Gotama brāhmaṇo bhavantaṃ Gotamaṃ appābādhaṃ appātaṇkaṃ lahu-ṭ-ṭhānaṃ balaṃ phāsu-vihāraṃ pucchatī' ti.|| ||</p>

					<p class="f4">Evaṃ ca vadehi,Brahmāyu bho Gotama,brāhmaṇo jiṇṇo vuddho mahallako addhagato vayo anuppatto vīsaṃvassasatiko jātiyā tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ padako veyyākaraṇo lokāyatamahā-purisa-lakkhaṇesu anavayo.|| ||</p>

					<p class="f4">Yāvatā kho brāhmaṇa-gahapatikā mithilāyaṃ paṭivasanti Brahmāyu tesaṃ brāhmaṇo aggam akkhāyati yad idaṃ bhogehi.|| ||</p>

					<p class="f4">Bravmāyu tesaṃ brāhmaṇo aggam akkhāyati yad idaṃ mantehi.|| ||</p>

					<p class="f4"><a id="pg142"><span class="f2 g"><b>[142]</b></span></a> Brahmāyu tesaṃ brāhmaṇo aggam akkhāyati yad idaṃ āyunā c'eva yasasā ca.|| ||</p>

					<p class="f4">So bhoto Gotamassa dassana-kāmo' ti.|| ||</p>

					<p class="f4">Evaṃ bhoti kho so māṇavako Brahmāyussa brāhmaṇassa paṭi-s-sutvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho so māṇavako Bhagavantaṃ etad avoca: Brahmāyu bho Gotama,||<br />
					brāhmaṇo Bhagavantaṃ Gotamaṃ appābādhaṃ appātaṇkaṃ la lahu-ṭ-ṭhānaṃ balaṃ phāsu-vihāraṃ pucchati.|| ||</p>

					<p class="f4">Brahmāyu bho Gotama,||<br />
					brāhmaṇo jiṇṇo vuddho mahallako addhagato vayo anuppatto vīsaṃvassasatiko jātiyā tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ padako veyyākaraṇo lokāyatamahā-purisa-lakkhaṇesu anavayo.|| ||</p>

					<p class="f4">Yāvatā bho brāhmaṇa-gahapatikā mithilāyaṃ paṭivasanti,||<br />
					Brahmāyu tesaṃ brāhmaṇo aggam akkhāyati yad idaṃ bhogehi.|| ||</p>

					<p class="f4">Brahmāyu tesaṃ brāhmaṇo aggam akkhāyati yad idaṃ mantehi.|| ||</p>

					<p class="f4">Brahmāyu tesaṃ brāhmaṇo aggam akkhāyati yad idaṃ āyunā c'eva yasasā ca.|| ||</p>

					<p class="f4">So bhoto Gotamassa dassana-kāmo' ti.|| ||</p>

					<p class="f4">'Yassa dāni māṇavaka,||<br />
					Brahmāyu brāhmaṇo kālaṃ maññatī' ti.|| ||</p>

					<p class="f4">Atha kho so māṇavako yena Brahmāyu brāhmaṇo ten'upasaṇkami.|| ||</p>

					<p class="f4">Upasaṇkamitvā Brahmāyuṃ brāhmaṇaṃ etad avoca: 'katāvakāso kho bhavaṃ samaṇena Gotamena,||<br />
					yassa dāni bhavaṃ kālaṃ maññatī' ti.|| ||</p>

					<p class="f4">Atha kho Brahmāyu brāhmaṇo yena Bhagavā ten'upasaṇkami.|| ||</p>

					<p class="f4">Addasā kho sā parisā Brahmāyuṃ brāhmaṇaṃ dūrato va āga-c-chantaṃ,||<br />
					disvāna atha naṃ1 okāsamakāsi yathā taṃ ñātassa yasassino.|| ||</p>

					<p class="f4">Atha kho Brahmāyu brāhmaṇo taṃ parisaṃ etad avoca: alaṃ bho,||<br />
					nisīdatha tumhe sake āsane,||<br />
					idhāhaṃ samaṇassa Gotamassa santike nisīdissāmīti.|| ||</p>

					<p class="f4">Atha kho Brahmāyu brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Brahmāyu brāhmaṇo Bhagavato <a id="pg143"><span class="f2 g"><b>[143]</b></span></a> kāye dvattiṃsa mahā-purisa-lakkhaṇāni sammannesi.|| ||</p>

					<p class="f4">Addasā kho Brahmāyu brāhmaṇo Bhagavato kāye dvattiṃsa mahā-purisa-lakkhaṇāni,||<br />
					yebhūyyena ṭhapetvā dve dvīsu mahā-purisa-lakkhaṇesu kaṇkhati vicikicchati nādhi-muccati na sampasīdati.|| ||</p>

					<p class="f4">Kosohite ca vatthaguyhe pahūtajivhatāya ca.|| ||</p>

					<p class="f4">Atha kho Brahmāyu brāhmaṇo Bhagavantaṃ gāthāhi ajjhabhāsi:|| ||</p>

					<p class="f4">'Ye me dvattiṃsāti sutā mahā-purisa-lakkhaṇā,|| ||</p>

					<p class="f4">Duve tesaṃ na passāmi bhoto kāyasmiṃ Gotama.|| ||</p>

					<p class="f4">Kacci kosohitaṃ bhoto vatthaguyhaṃ naruttama,|| ||</p>

					<p class="f4">Nārīsahanāma savhayā kacci jivhā na rassikā3|| ||</p>

					<p class="f4">Kacci pahutajivhosi? Yathā taṃ jāniyāmase,|| ||</p>

					<p class="f4">Ninnāmayetaṃ tanukaṃ kaṇkhaṃ vinaya no ise,|| ||</p>

					<p class="f4">Diṭṭha-dhamma-hitatthāya samparāya sukhāya ca,|| ||</p>

					<p class="f4">Katāvakāsā pucchemu yaṃ kiñci abhipatthitan' ti.|| ||</p>

					<p class="f4">Atha kho Bhagavato etad ahosi:</p>

					<p class="f4">'Passati kho me ayaṃ Brahmāyu brāhmaṇo dvattiṃsa mahā-purisa-lakkhaṇāni yebhūyyena ṭhapetvā dve dvīsu mahā-purisa-lakkhaṇesu kaṇkhati vicikicchati nādimuccati na sampasīdati kosohite ca c'atthaguyha pahūtajivhatāya cāti.|| ||</p>

					<p class="f4">Atha kho Bhagavā tathā-rūpaṃ iddhābhisaṇkhāraṃ abhisaṇkhāsi.|| ||</p>

					<p class="f4">Yathā addasa Brahmāyu brāhmaṇo Bhagavato kosohitaṃ c'atthaguyhaṃ.|| ||</p>

					<p class="f4">Atha kho Bhagavā jivhaṃ ninnāmetvā ubhopi kaṇṇasotāni anumasi parimasi1,||<br />
					ubho pi nāsikāsotāni anumasi parimasi.|| ||</p>

					<p class="f4">Kevalampi lalāṭamaṇḍalaṃ jivhāya chādesi atha kho Bhagavā Brahmāyuṃ brāhmaṇaṃ gāthāhi paccabhāsi.|| ||</p>

					<p class="f4">Ye te dvattiṃsāti sutā mahā-purisa-lakkhaṇā,|| ||</p>

					<p class="f4">Sabbe te mama kāyasmiṃ mā te kaṇkhāhu brāhmaṇa.|| ||</p>

					<p class="f4">Abhiññeyyaṃ abhiññātaṃ bhāvetabbañca bhāvitaṃ,|| ||</p>

					<p class="f4">Pahātabbaṃ pahīnaṃ me tasmā Buddhosmi brāhmaṇa.|| ||</p>

					<p class="f4"><a id="pg144"><span class="f2 g"><b>[144]</b></span></a> Diṭṭha-dhamma-hitatthāya samparāya sukhāya ca.|| ||</p>

					<p class="f4">Katāvakāso pucchassu yaṃ kiñci abhipatthitanti.|| ||</p>

					<p class="f4">Atha kho Brahmāyussa brāhmaṇassa etad ahosi:</p>

					<p class="f4">'Katāvakāso kho'mhi samaṇena Gotamena.|| ||</p>

					<p class="f4">Kin nu kho ahaṃ samaṇaṃ Gotamaṃ puccheyyaṃ diṭṭha-dhammikaṃ vā atthaṃ samparāyikaṃ vāti.|| ||</p>

					<p class="f4">Atha kho Brahmāyussa brāhmaṇassa etad ahosi:</p>

					<p class="f4">'Kusalo kho ahaṃ diṭṭha-dhammikānaṃ atthānaṃ,||<br />
					aññe pi maṃ diṭṭha-dhammikaṃ atthaṃ pucchanti.|| ||</p>

					<p class="f4">Yan'nūn-ā-haṃ samaṇaṃ Gotamaṃ samparāyikaṃ yeva atthaṃ puccheyya'nti.|| ||</p>

					<p class="f4">Atha kho Brahmāyu brāhmaṇo Bhagavantaṃ gāthāhi ajjhabhāsi.|| ||</p>

					<p class="f4">'Kathaṃ bho brāhmaṇo hoti kathaṃ bhavati vedagu,||<br />
					Tevijjo bho kathaṃ hoti sottiyo kintivuccati.|| ||</p>

					<p class="f4">Arahaṃ bho kathaṃ hoti kathaṃ bhavati kevalī,||<br />
					Municca bho kathaṃ hoti Buddho kinti pavuccatī' ti.|| ||</p>

					<p class="f4">Atha kho Bhagavā Brahmāyuṃ brāhmaṇaṃ gāthāhi paccabhāsi.|| ||</p>

					<p class="f4">'Pubbe-nivāsaṃ yo vedi saggāpāyañ ca passati,||<br />
					Atho jātikkhayaṃ patto abhiññā vosito muni.|| ||</p>

					<p class="f4">Cittaṃ visuddhaṃ jānāti muttaṃ rāgehi sabbaso,||<br />
					Pahīna jātimaraṇo Brahma-cariyassa kevalī|| ||</p>

					<p class="f4">Pāragu sabba-dhammānaṃ Buddho tādi pavucca' ti.ti.|| ||</p>

					<p class="f4">Evaṃ vutte Brahmāyu brāhmaṇo uṭṭhāy āsanā ekaṃsaṃ uttarā-saṇgaṃ karitvā Bhagavato pādesu sirasā nipatitvā Bhagavato pādāni mukhena ca paricumbati.|| ||</p>

					<p class="f4">Pāṇīhi ca parisambāhati.|| ||</p>

					<p class="f4">Nāmañca sāveti: Brahmāyu c'āhaṃ1 bho Gotama brāhmaṇo,||<br />
					Brahmāyu c'āhaṃ1 bho Gotama brāhmaṇo' ti.|| ||</p>

					<p class="f4">Atha kho sā parisā acchariyabbhūtacittā jātā ahosi: 'acchariyaṃ vata bho,||<br />
					abbhūtaṃ vata bho,||<br />
					samaṇassa mahiddhi-katā mah-ā-nubhāvatā.|| ||</p>

					<p class="f4">Yatrahi nāmo ayaṃ Brahmāyu brāhmaṇo ñāto yassasī eva-rūpaṃ paramani-pacca-kāraṃ karissatī' ti.|| ||</p>

					<p class="f4">Atha kho Bhagavā Brahmāyuṃ brāhmaṇaṃ etad avoca:</p>

					<p class="f4"><a id="pg145"><span class="f2 g"><b>[145]</b></span></a> Alaṃ brāhmaṇa,||<br />
					uṭṭhaha,||<br />
					nisīda tvaṃ sake āsane,||<br />
					yato te mayi cittaṃ pasanna'nti.|| ||</p>

					<p class="f4">Atha kho Brahmāyu brāhmaṇo uṭṭhabhitvā sake āsane nisīdi.|| ||</p>

					<p class="f4">Atha kho Bhagavā Brahmāyussa brāhmaṇassa ānupubbī-kathaṃ kathesi.|| ||</p>

					<p class="f4">Seyyath'īdaṃ: 'dāna-kathaṃ sīla-kathaṃ sagga-kathaṃ kāmānaṃ ādīnavaṃ okāraṃ saṇkilesaṃ nekkhamme ānisaṃsaṃ pakāsesi yadā Bhagavā aññāsi Brahmāyuṃ brāhmaṇaṃ kalla-cittaṃ mudu-cittaṃ vinīvaraṇa-cittaṃ udagga-cittaṃ pasanna-cittaṃ,||<br />
					atha yā Buddhānaṃ sāmukkaṃ-sikā Dhamma-desanā taṃ pakāsesi dukkhaṃ samudayaṃ nirodhaṃ Maggaṃ.|| ||</p>

					<p class="f4">Seyyathā pi nāma suddhaṃ vatthaṃ apagatakāḷakaṃ samma-d-eva rajanaṃ patigaṇheyya,||<br />
					evam evaṃ Brahmāyussa brāhmaṇassa tasmiññeva āsane virajaṃ vīta-malaṃ Dhamma-cakkhuṃ udapādi,||<br />
					yaṃ kiñci samudaya-dhammaṃ sabbaṃ taṃ nirodha-dhammanti.|| ||</p>

					<p class="f4">Atha kho Brahmāyu brāhmaṇo diṭṭha-dhammo,||<br />
					patta-dhammo,||<br />
					vidita-dhammo,||<br />
					pariyogāḷha-dhammo tiṇṇa-vici-kiccho vigata-kathaṃ-katho vesārajja-p-patto apara-p-paccayo satthu sāsane Bhagavantaṃ etad avoca:</p>

					<p class="f4">"Abhikkantaṃ ho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya.|| ||</p>

					<p class="f4">Paṭicchannaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya 'cakkhūmanto rūpāni dakkhinti' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito es'āhaṃ Bhagavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca,||<br />
					upāsakaṃ maṃ bhavaṃ Gotamamo dhāretu ajja-t-agge pāṇupetaṃ saraṇaṇgataṃ.|| ||</p>

					<p class="f4">Adivāsetu ca me bhavaṃ Gotamo svātanāya bhattaṃ saddhiṃ bhikkhu-saṇghenā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Brahmāyu brāhmaṇo Bhagavato adivāsanaṃ viditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho Brahmāyu brāhmaṇo tassā rattiyā accayena sake nivesane paṇītaṃ khādanīyaṃ bhojanīyaṃ paṭiyādāpetvā Bhagavato kālaṃ ārocāpesi:||<br />
					kālo bho Gotama,||<br />
					niṭṭhitaṃ bhatta'nti.|| ||</p>

					<p class="f4"><a id="pg146"><span class="f2 g"><b>[146]</b></span></a> Atha kho Bhagavā pubbaṇha-samayaṃ nivāsetvā patta-cīvaraṃ ādāya yena Brahmāyussa brāhmaṇassa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Saddhiṃ bhikkhu-saṇghena.|| ||</p>

					<p class="f4">Atha kho Brahmāyu brāhmaṇo sattāhaṃ Buddhapamukhaṃ bhikkhu-saṇghaṃ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho Bhagavā tassa sattāhassa accayena videhesu cārikaṃ pakkāmi.|| ||</p>

					<p class="f4">Atha kho Brahmāyu brāhmaṇo acira-pakkantassa Bhagavato kālamakāsi.|| ||</p>

					<p class="f4">Atha kho sambahulā bhikkhū yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhu Bhagavantaṃ etad avocuṃ:</p>

					<p class="f4">'Brahmāyu bhante,||<br />
					brāhmaṇo kāla-kato,||<br />
					tassa kā gati,||<br />
					ko abhisamparāyo' ti.|| ||</p>

					<p class="f4">Paṇḍito bhikkhave,||<br />
					Brahmāyu brāhmaṇo,||<br />
					paccapādi Dhammass-ā-nu-dhammaṃ na ca maṃ Dhamm-ā-dhikaraṇaṃ vihesesi.|| ||</p>

					<p class="f4">Brahmāyu bhikkhave,||<br />
					brāhmaṇo pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Brahmāyu Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>