<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 91. The Brahmin Brahmayu, at the age of 120, is converted and becomes a non-returner when he sees the 32 marks of a great man in Gotama and is taught a gradual course in Dhamma." />
<title>MN 91: Brahmayu Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p91">Sutta 91</a></h4>

					<h1>Brahmāyu Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg133"><span class="f2 g"><b>[133]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.091.chlm.sbb.htm#p1">chlm</a>][<a href="../../../dhamma-vinaya/pts/mn/mn.091.horn.pts.htm#p1">pts</a>][<a href="../../../dhamma-vinaya/mnl/mn/mn.091.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā videhesu cārikaɱ carati mahatā bhikkhu-saŋghena saddhiɱ pañca-mattehi bhikkhū-satehi.|| ||</p>

					<p class="f4">Tena kho pana samayena brāhmāyu nāma brāhmaṇo mithilāyaɱ paṭivasati jiṇṇo vuddho mahallako addhagato vayo anuppatto vīsaɱvassa-satiko jātiyā,||<br />
					tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihāsa-pañca-mānaɱ padako veyyā-karaṇo lokāyatamahā-purisa-lakkhaṇesu anavayo.|| ||</p>

					<p class="f4">Assosi kho Brahmāyu brāhmaṇo:</p>

					<p class="f4">"Samaṇo khalu bho Gotamo Sakya-putto Sakya-kulā pabba-jito videhesu cārikaɱ carati mahatā bhikkhu-saŋghena saddhiɱ pañca-mattehi bhikkhu-satehi.|| ||</p>

					<p class="f4">Taɱ kho pana Bhagavantaɱ Gotamaɱ evaɱ kalyāṇo kitti-saddo.|| ||</p>

					<p class="f4">Abbhūggato 'Iti pi so Bhagavā arahaɱ Sammā-Sam-Buddho vijjā-caraṇa sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā.|| ||</p>

					<p class="f4">So imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ hoti' ti.</p>

					<p class="f4"> <a id="pg134"><span class="f2 g"><b>[134]</b></span></a>Tena kho pana samayena Brahmāyussa brāhmaṇassa uttaro nāma māṇavo antevāsī hoti tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihāsa-pañca-mānaɱ padako veyyā-karaṇo lokāyatamahā-purisa-lakkhaṇesu anavayo.|| ||</p>

					<p class="f4">Atha kho Brahmāyu brāhmaṇo uttaraɱ māṇavaɱ āmantesi: 'ayaɱ tāta uttara,||<br />
					Samaṇo Gotamo Sakya-putto Sakya-kulā pabba-jito videhesu cārikaɱ carati mahatā bhikkhū-saŋghena saddhiɱ pañca-mattehi bhikkhu-satehi.|| ||</p>

					<p class="f4">Taɱ kho pana Bhagavantaɱ Gotamaɱ evaɱ kalyāṇo kitti-saddo abbhūggato'Iti pi so Bhagavā arahaɱ Sammā-Sam-Buddho vijjā-caraṇa sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā.So imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā ññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ ho' ti.ti.|| ||</p>

					<p class="f4">Ehi tvaɱ tāta uttara,||<br />
					yena Samaṇo Gotamo ten'upasankama.|| ||</p>

					<p class="f4">Upasaŋkamitvā samaṇaɱ Gotamaɱ jānāhi yadi vā taɱ bhavantaɱ Gotamaɱ tathā santaɱ yeva saddo abbhu-g-gato.|| ||</p>

					<p class="f4">Yadi vā no tathā,||<br />
					yadi vā so bhavaɱ Gotamo tādiso,||<br />
					yadi vā na tādiso,||<br />
					tayā mayaɱ taɱ bhavantaɱ Gotamaɱ vedissāmā' ti.|| ||</p>

					<p class="f4">Yathā kathampan'āhaɱ bho taɱ bhavantaɱ Gotamaɱ jānissāmi: yadi vā taɱ bhavantaɱ Gotamaɱ tathā santaɱ yeva saddo abbhu-g-gato,||<br />
					yadi vā no tathā,||<br />
					yadi vā so bhavaɱ Gotamo tādiso yadi vā natādiso' ti.|| ||</p>

					<p class="f4">Āgatāni kho tāta uttara,||<br />
					amhākaɱ mantesu dvattiɱsa mahā-purisa-lakkhaṇāni,||<br />
					yehi samannāgatassa mahāpurisassa dveyeva gatiyo bhavanti anaññā,||<br />
					sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-padatthāvariya-p-patto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaɱ: cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam'eva sattamaɱ.|| ||</p>

					<p class="f4">Parosahassaɱ kho panassa puttā bhavanti sūrā vīraŋgarūpā parasena-p-pamaddanā.|| ||</p>

					<p class="f4">So imaɱ paṭhaviɱ sāgarapariyan taɱ adaṇḍena asatthena dhammena abhivijiya ajjhāvasati: sace kho pana agārasmā anagāriyaɱ pabbajati,||<br />
					arahaɱ hoti Sammā-Sam-Buddho loke vivatta-c-chando.|| ||</p>

					<p class="f4">Ahaɱ kho pana te tāta uttara,mantānaɱ dātā,||<br />
					tvaɱ me mantānaɱ paṭiggahetāti.|| ||</p>

					<p class="f4">Evaɱ hoti kho uttaro māṇavo Brahmāyussa brāhmaṇassa paṭissutvā uṭṭhāy āsanā Brahmāyuɱ brāhmaṇaɱ abhivādetvā padakkhiṇaɱ katvā videhesu yena Bhagavā tena <a id="pg135"><span class="f2 g"><b>[135]</b></span></a> cārikaɱ pakkāmi.|| ||</p>

					<p class="f4">Anupubbena cārikaɱ cara-māno yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho uttaro māṇavo Bhagavato kāye dvattiɱsa mahā-purisa-lakkhaṇāni sammannesi.|| ||</p>

					<p class="f4">Addasā kho uttaro māṇavo Bhagavato kāye dvattiɱsa mahā-purisa-lakkhaṇāni yebhūyyena ṭhapetvā dve.|| ||</p>

					<p class="f4">Dvīsu mahā-purisa-lakkhaṇesu kankhati vici-kicchati nādhi-muccati na sampasīdati: ' kosohite ca vatthaguyhe pahūtajivhatāya cā' ti.|| ||</p>

					<p class="f4">Atha kho Bhagavato etad ahosi:</p>

					<p class="f4">'Passati kho me ayaɱ uttaro māṇavo dvattiɱsa mahā-purisa-lakkhaṇāni yebhūyyena ṭhapetvā dve.|| ||</p>

					<p class="f4">Dvīsu mahā-purisa-lakkhaṇesu kankhati vici-kicchati nādhi-muccati na sampasidati kosohite ca c'atthaguyhe pahūtajivhatāya cā' ti.|| ||</p>

					<p class="f4">Atha kho Bhagava tathā-rūpaɱ iddhābhisankhāraɱ abhisaŋkhāsi.|| ||</p>

					<p class="f4">Yathā addasa uttaro māṇavo Bhagavato kosohitaɱ vatthaguyhaɱ.|| ||</p>

					<p class="f4">Atha kho Bhagavā jivhaɱ ninnāmetvā ubhopi kaṇṇasotāni anumasi parimasi.|| ||</p>

					<p class="f4">Ubhopi nāsikāsotāni anumasi parimasi.|| ||</p>

					<p class="f4">Kevalam pi lalāṭamaṇḍalaɱ jivhāya chādesi.|| ||</p>

					<p class="f4">Atha kho uttarassa māṇavassa etad ahosi: samannāgato kho Samaṇo Gotamodvattiɱsa mahā-purisa-lakkhaṇehi.|| ||</p>

					<p class="f4">Yan'nūnāhaɱ samaṇaɱ Gotamaɱ anubandheyyaɱ iriyāpathañc'assa passeyya'nti.|| ||</p>

					<p class="f4">Atha kho uttaro māṇavo satta māsāni Bhagavantaɱ anubandhi jāyāva anapāyinī atha kho uttaro māṇavo sattannaɱ māsānaɱ accayena videhesu yena mithilā tena cārikaɱ pakkāmi.|| ||</p>

					<p class="f4">Anupubbena cārikaɱ cara-māno yena mithilā yena Brahmāyu brāhmaṇo ten'upasankami.|| ||</p>

					<p class="f4">Upasaŋkamitvā Brahmāyuɱ brāhmaṇaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho uttaraɱ māṇavaɱ Brahmāyu brāhmaṇo etad avoca: kacci tāta uttara,||<br />
					taɱ bhavantaɱ Gotamaɱ tathā santaɱ yeva saddo <a id="pg136"><span class="f2 g"><b>[136]</b></span></a> abbhu-g-gato no aññatā,||<br />
					kacci ca pana so bhavaɱ Gotamo tādiso,||<br />
					no aññādiso' ti.|| ||</p>

					<p class="f4">Tathāsantaɱ yeva bho taɱ bhavantaɱ Gotamaɱ tathā saddo abbhu-g-gato,||<br />
					no aññathā,||<br />
					tādiso ca bho so bhavaɱ Gotamo,||<br />
					na aññādiso.|| ||</p>

					<p class="f4">Samannāgato ca so bho bhavaɱ Gotamo dvattiɱsa mahā-purisa-lakkhaṇehi.|| ||</p>

					<p class="f4">Suppatiṭṭhitapādo kho pana so bhavaɱ Gotamo,||<br />
					idam pi tassa1 bhoto Gotamassa mahāpurisassa mahāpurisa-lakkhaṇaɱ bhavati.|| ||</p>

					<p class="f4">Heṭṭhā kho panassa bhoto Gotamassa pādatalesu cakkāni jātāni sahassārāni sanemikāni sanābhikāni sabbā-kāra-paripūrāṇi.|| ||</p>

					<p class="f4">Āyatapaṇhī kho pana so bhavaɱ Gotamo||<br />
					Dīghaŋgulī kho pana so bhavaɱ Gotamo||<br />
					Mudutaeṇahatthapādo kho pana so bhavaɱ Gotamo||<br />
					Jālahatthapādo kho pana so bhavaɱ Gotamo||<br />
					Ussaŋkhapādo kho pana so bhavaɱ Gotamo||<br />
					Eṇijaŋgho kho pana so bhavaɱ Gotamo||<br />
					Ṭhitakova kho pana so bhavaɱ Gotamo anonamanto ubhohi pāṇitalehi jaṇṇukāni parimasati parimajjati.|| ||</p>

					<p class="f4">Kosohitavatthaguyho kho pana so bhavaɱ Gotamo.|| ||</p>

					<p class="f4">Suvaṇṇavaṇṇo kho pana so bhavaɱ Gotamo kañcanasantibhattaco.|| ||</p>

					<p class="f4">Sukhumacchavi kho pana so bhavaɱ Gotamo sukhumattā chaviyā rajojallaɱ kāye na upalippati.|| ||</p>

					<p class="f4">Ekekalomo kho pana so bhavaɱ Gotamo,ekekāni lo-māni lomakūpesu jātāni.|| ||</p>

					<p class="f4">Uddhaggalomo kho pana so bhavaɱ Gotamo uddhaggāni lo-māni jātāni nīlāni añjanavaṇṇāni kuṇḍalāvattāni padakkhiṇāvattakajātāni.|| ||</p>

					<p class="f4">Brahmujjugatto kho pana so bhavaɱ Gotamo||<br />
					Sattussado kho pana so bhavaɱ Gotamo||<br />
					Sīhapubbaddhakāyo kho pana so bhavaɱ Gotamo||<br />
					Citantaraɱso kho pana so bhavaɱ Gotamo||<br />
					Nigrodhaparimaṇḍalo kho pana so bhavaɱ Gotamo,||<br />
					yāvatakvassa kāyo tāvatakvassa vyāmo yāvatakvassa vyāmo tāvatakvassa kāyo||<br />
					Samavatta-k-khandho kho pana so bhavaɱ Gotamo||<br />
					Rasaggasaggi kho pana so bhavaɱ Gotamo||<br />
					Sīhahanu kho <a id="pg137"><span class="f2 g"><b>[137]</b></span></a> pana so bhavaɱ Gotamo||<br />
					Cattā'isadanto kho pana so bhavaɱ Gotamo||<br />
					Samadanto kho pana so bhavaɱ Gotamo||<br />
					Avivaradanto kho pana so bhavaɱ Gotamo||<br />
					Susukkadāṭho kho pana so bhavaɱ Gotamo||<br />
					Pahutajivho kho pana so bhavaɱ Gotamo||<br />
					Brahmassaro kho pana so bhavaɱ Gotamo ,karavīkabhāṇī.|| ||</p>

					<p class="f4">Abhinīlanetto kho pana so bhavaɱ Gotamo||<br />
					Gopakhumo kho pana so bhavaɱ Gotamo||<br />
					Uṇṇā kho panassa bhoto Gotamassa bhamukantare jātā odātā mudutulasantibhā.|| ||</p>

					<p class="f4">Uṇhīsasīso kho pana so bhavaɱ Gotamo idam pi tassa bhoto Gotamassa mahāpurisassa mahāpurisa-lakkhaṇaɱ bhavati.|| ||</p>

					<p class="f4">Imehi kho so bhavaɱ Gotamo dvatiɱsa mahā-purisa-lakkhaṇehi samannāgato.|| ||</p>

					<p class="f4">Gacchanto kho pana so bhavaɱ Gotamo dakkhiṇen'eva pādena paṭhamaɱ pakkamati,||<br />
					so nātidūre pādaɱ uddharati,||<br />
					nāccāsanne pādaɱ nikkhipati,||<br />
					so nātisīghaɱ gacchati,||<br />
					nātisanikaɱ gacchati,||<br />
					na ca adduvena addūvaɱ Saŋghaṭṭento gacchati,||<br />
					na ca gopphakena gopphakaɱ gaŋghaṭṭento gacchati,||<br />
					so gacchanto na satthiɱ unnāmeti,||<br />
					na satthiɱ onāmeti,||<br />
					na sattiɱ sannāmeti,||<br />
					na sattiɱ vināmeti.|| ||</p>

					<p class="f4">Gacchato kho panassa bhoto Gotamassa adharakāyova1 iñjati.|| ||</p>

					<p class="f4">Na ca kāyabalena gacchati.|| ||</p>

					<p class="f4">Avalokento kho pana so bhavaɱ Gotamo sabbakāyen'eva avaloketi.|| ||</p>

					<p class="f4">So na uddhaɱ ulloketi.|| ||</p>

					<p class="f4">Na adho oloketi.|| ||</p>

					<p class="f4">Na ca vipekkhamāno gacchati.|| ||</p>

					<p class="f4">Yugamattañ ca pekkhati.|| ||</p>

					<p class="f4">Tato c'assa uttariɱ anāvaṭaɱ ñāṇa-dassanaɱ bhavati.|| ||</p>

					<p class="f4">So antaragharaɱ pavisanto na kāyaɱ unnāmeti.|| ||</p>

					<p class="f4">Na kāyaɱ onāmeti.|| ||</p>

					<p class="f4">Na kāyaɱ sannāmeti.|| ||</p>

					<p class="f4"><a id="pg138"><span class="f2 g"><b>[138]</b></span></a> Na kāyaɱ vināmeti.|| ||</p>

					<p class="f4">So nātidūre nāccāsanne āsanassa parivattati.|| ||</p>

					<p class="f4">Na ca pāṇinā ālambhitvā āsane nisīdati.|| ||</p>

					<p class="f4">Na ca āsanasmiɱ kāyaɱ pakkhipati.|| ||</p>

					<p class="f4">So antaraghare nisinno samāno na hatthakukkuccaɱ āpajjati.|| ||</p>

					<p class="f4">Na pādakukkuccaɱ āpajjati.|| ||</p>

					<p class="f4">Na ca adduvena adduvaɱ2 āropetvā nisīdati.|| ||</p>

					<p class="f4">Na ca gopphakena gopphakaɱ āropetvā nisīdati.|| ||</p>

					<p class="f4">Na ca pāṇinā hanukaɱ upādiyitvā3 nisīdati.|| ||</p>

					<p class="f4">So antaraghare nisinnova samāno nacchambhati na kampati na vedhati na paritassati.|| ||</p>

					<p class="f4">Acchamahī akam pī avedhī aparitassī vigatalomahaɱso.|| ||</p>

					<p class="f4">Vivekāvatto ca so bhavaɱ Gotamo antaraghare nisinno hoti.|| ||</p>

					<p class="f4">So pattodakaɱ patigaṇhanto na pattaɱ unnāmeti.|| ||</p>

					<p class="f4">Na pattaɱ onāmeti.|| ||</p>

					<p class="f4">Na pattaɱ sannāmeti.|| ||</p>

					<p class="f4">Na pattaɱ vināmeti.|| ||</p>

					<p class="f4">So pattodakaɱ patigaṇhāti nātithokaɱ nātibahuɱ.|| ||</p>

					<p class="f4">So na bulubulukārakaɱ1 pattaɱ dhovati.|| ||</p>

					<p class="f4">Na samparivattakaɱ pattaɱ dhovati.|| ||</p>

					<p class="f4">Na pattaɱ bhumiyaɱ nikkhi-pitvā hatthe dhovati.|| ||</p>

					<p class="f4">Hatthesu dhotesu patto dhoto hoti.|| ||</p>

					<p class="f4">Patte dhote hatthā dhotā honti.|| ||</p>

					<p class="f4">So pattodakaɱ chaḍḍheti nātidūre nāccāsanne na ca vicchaḍḍayamāno.|| ||</p>

					<p class="f4">So odanaɱ patigaṇhanto na pattaɱ unnāmeti.|| ||</p>

					<p class="f4">Na pattaɱ onāmeti.|| ||</p>

					<p class="f4">Na pattaɱ sannāmeti na pattaɱ vināmeti.|| ||</p>

					<p class="f4">So odanaɱ patigaṇhāti nātithokaɱ nātibahuɱ.|| ||</p>

					<p class="f4">Byañjanaɱ kho pana so bhavaɱ Gotamo byañjanamattāya āhāreti,||<br />
					na ca byañjanena ālopaɱ ati-māneti3.|| ||</p>

					<p class="f4">Dvatti-k-khattuɱ kho pana so bhavaɱ Gotamo mukhe ālopaɱ samparivattetvā ajjhoharati.|| ||</p>

					<p class="f4">Na c'assa kāci odanamiñjā asambhinnaɱ kāyaɱ pavisati,||<br />
					na c'assa kāci odanamiñjā mukhe avasiṭṭhā hoti.|| ||</p>

					<p class="f4">Athāparaɱ ālopaɱ upanāmeti.|| ||</p>

					<p class="f4">Rasapaṭisaŋvedi kho pana so bhavaɱ Gotamo āhāraɱ āhāreti no ca rasarāgapaṭisaŋvedī.|| ||</p>

					<p class="f4">Aṭṭh'aŋga-samannāgataɱ kho pana so bhavaɱ Gotamo āhāraɱ āhāreti.|| ||</p>

					<p class="f4">N'eva davāya na madāya na maṇḍanāya na vibhūsanāya yāva-d-eva imassa kāyassa ṭhitiyā yāpanāya vihiɱs'ūparatiyā brahma-cariyānuggahāya iti purāṇañ ca <a id="pg139"><span class="f2 g"><b>[139]</b></span></a> vedanaɱ paṭihaŋkhāmi.|| ||</p>

					<p class="f4">Navañ ca vedanaɱ na uppādessāmi.|| ||</p>

					<p class="f4">Yātrā ca me bhavissati anavajjatā ca phāsu-vihāro cā' ti.|| ||</p>

					<p class="f4">So bhuttāvī pattodakaɱ patigaṇhanto na pattaɱ unnāmeti na pattaɱ onāmeti.|| ||</p>

					<p class="f4">Na pattaɱ sannāmeti.|| ||</p>

					<p class="f4">Na pattaɱ vināmeti.|| ||</p>

					<p class="f4">So pattodakaɱ patigaṇhāti nātithokaɱ nātibahuɱ.|| ||</p>

					<p class="f4">So na bulubulukārakaɱ1 pattaɱ dhovati na samparivattakaɱ pattaɱ dhovati.|| ||</p>

					<p class="f4">Na pattaɱ bhumiyaɱ nikkhi-pitvā hatthe dhovati.|| ||</p>

					<p class="f4">Hatthesu dhotesu patto dhoto hoti.|| ||</p>

					<p class="f4">Patte dhote hatthā dhotā honti.|| ||</p>

					<p class="f4">So pattodakaɱ chaḍḍeti nātidūre nāccāsanne,||<br />
					na ca vicchaḍḍayamāno.|| ||</p>

					<p class="f4">So bhuttāvī na pattaɱ4 bhumiyaɱ nikkhipati nātidure nāccāsanne.|| ||</p>

					<p class="f4">Na ca an'atthiko pattena hoti,||<br />
					na ca ativelānurakkhī pattasmiɱ.|| ||</p>

					<p class="f4">So bhuttāvī muhuttaɱ tuṇhī nisidati.|| ||</p>

					<p class="f4">Na ca anumodanassa kālamatināmeti.|| ||</p>

					<p class="f4">So bhuttāvī anumodati.|| ||</p>

					<p class="f4">Na taɱ bhattaɱ garahati.|| ||</p>

					<p class="f4">Na aññaɱ bhattaɱ pāṭikankhati aññadatthu dhammiyāva kathāya taɱ parisaɱ sandasseti sam-ā-dapeti samuttejeti samp'ahaɱseti.|| ||</p>

					<p class="f4">So taɱ parisaɱ dhammiyā kathāya sanda-s-setvā samāda-petvā samutte-chetvā samp'ahaɱsetvā uṭṭhāy āsanā pakkamati.|| ||</p>

					<p class="f4">So nātisīghaɱ gacchati.|| ||</p>

					<p class="f4">Nātisanikaɱ gacchati.|| ||</p>

					<p class="f4">Na ca nimuccitukāmo gacchati na ca tassa bhoto Gotamassa kāye cīvaraɱ accUkkaṭṭhaɱ hoti,||<br />
					na ca accokkaṭṭhaɱ,||<br />
					na ca kāyasmiɱ allīnaɱ,||<br />
					na ca kāyasmā apakaṭṭhaɱ,||<br />
					na ca tassa bhoto Gotamassa kāyamhā vāto cīvaraɱ apavahati.|| ||</p>

					<p class="f4">Na ca tassa bhoto Gotamassa kāye rajojallaɱ upalippati3|| ||</p>

					<p class="f4">So ārāmagato nisīdati paññatte āsane.|| ||</p>

					<p class="f4">Nisajja pāde pakkhāleti.|| ||</p>

					<p class="f4">Na ca so bhavaɱ Gotamo pādamaṇḍanānuyogamanuyutto viharati.|| ||</p>

					<p class="f4">So pāde pakkhāletvā nisīdati pallŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So n'eva attavyābādhāya ceteti na paravyābādhāya ceteti.|| ||</p>

					<p class="f4">Na ubhayavyābādhāya ceteti.|| ||</p>

					<p class="f4">Attahitaɱ parahitaɱ ubhayahitaɱ sabba-lokahitam eva <a id="pg140"><span class="f2 g"><b>[140]</b></span></a> so bhavaɱ Gotamo cintento nisinno hoti.|| ||</p>

					<p class="f4">So ārāmagato parisatiɱ dhammaɱ deseti na taɱ parisaɱ ussādeti.|| ||</p>

					<p class="f4">Na taɱ parisaɱ apasādeti.|| ||</p>

					<p class="f4">Aññadatthu dhammiyāva kathāya taɱ parisaɱ sandasseti sam-ā-dapeti samuttejeti samp'ahaɱseti.|| ||</p>

					<p class="f4">Aṭṭh'aŋga-samannāgato kho panassa bhoto Gotamassa mukhato ghosoniccharati.|| ||</p>

					<p class="f4">Vissaṭṭhoca viññeyyo ca mañchu ca savanīyo ca bindu ca avisārī ca gambhīro ca ninnādi ca.|| ||</p>

					<p class="f4">Yathāparisaɱ kho pana so bhavaɱ Gotamo sarena viññāpeti.|| ||</p>

					<p class="f4">Na c'assa bahiddhā parisāya ghoso niccharati.|| ||</p>

					<p class="f4">Te tena bhotā Gotamena dhammiyā kathāya sanda-s-sitā samāda-pitā samutte-jitā samp'ahaɱsitā uṭṭhāy āsanā pakkamanti apalokayamānāyeva avijahantā bhāvena4.|| ||</p>

					<p class="f4">Addasāma kho mayaɱ bho taɱ bhavantaɱ Gotamaɱ gacchantaɱ.|| ||</p>

					<p class="f4">Addasāma ṭhitaɱ.|| ||</p>

					<p class="f4">Addasāma antaragharaɱ pavisantaɱ5 addasāma antaraghare nisinnaɱ tuṇhī-bhūtaɱ.|| ||</p>

					<p class="f4">Addasāma bhuttāviɱ anumodantaɱ.|| ||</p>

					<p class="f4">Addasāma ārāmaɱ gacchantaɱ6 addasāma āramagataɱ nisinnaɱ tuṇhī-bhūtaɱ.|| ||</p>

					<p class="f4">Addasāma āramagataɱ parisatiɱ dhammaɱ desentaɱ.|| ||</p>

					<p class="f4">Ediso ca ediso ca bho so bhavaɱ Gotamo,||<br />
					tato ca bhiyyo' ti.|| ||</p>

					<p class="f4">Evaɱ vutte Brahmāyu brāhmaṇo uṭṭhāy āsanā ekaɱsaɱ uttarā-saŋgaɱ karitvā yena Bhagavā ten'añjaliɱ panāmetvā ti-k-khattuɱ udānaɱ udānesi:||<br />
					namo tassa Bhagavato arahato Sammā-Sam-Buddhassa,||<br />
					namo tassa Bhagavato arahato Sammā-Sam-Buddhassa,||<br />
					namo tassa Bhagavato arahato Sammā-Sam-Buddhassa.|| ||</p>

					<p class="f4">App'eva nāma mayaɱ kadāci karahaci tena bhotā Gotamena saddhiɱ samāgaccheyyāma,||<br />
					app'eva nāma siyā kocid-eva kathā-sallāpo' ti.|| ||</p>

					<p class="f4">Atha kho Bhagavā videhesu anupubbena cārikaɱ cara-māno yena mithilā tad avasari.|| ||</p>

					<p class="f4">Tatra sudaɱ Bhagavā mithilāyaɱ viharati makhādevAmbavane assosuɱ kho methileyyakā brāhmaṇa-gahapatikā samaṇo khalu bho <a id="pg141"><span class="f2 g"><b>[141]</b></span></a> Gotamo Sakya-putto Sakya-kulā pabba-jito videhesu cārikaɱ cara-māno mahatā bhikkhū saŋghena saddhiɱ pañca-mattehi bhikkhu-satehi mithilāanuppatto mithilāyaɱ viharati makhādevAmbavane.|| ||</p>

					<p class="f4">Taɱ kho pana Bhagavantaɱ Gotamaɱ evaɱ kalyāṇo kitti-saddo abbhu-g-gato:</p>

					<p class="f4">'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā,||<br />
					so imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ ho' ti.ti.|| ||</p>

					<p class="f4">Atha kho methileyyakā1 app'ekacce Bhagavantaɱ abhivādetvā eka-m-antaɱ nisīdiɱsu,||<br />
					app'ekacce Bhagavatā saddhiɱ sammodiɱsu,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisidiɱsu.|| ||</p>

					<p class="f4">App'ekacce yena Bhagavā ten'añjaliɱ paṇāmetvā eka-m-antaɱ nisidiɱsu,||<br />
					app'ekacce Bhagavato santike nāmagottaɱ sāvetvā eka-m-antaɱ nisīdiɱsu.|| ||</p>

					<p class="f4">App'ekacce tuṇhī-bhūtā eka-m-antaɱ nisīdiɱsu.|| ||</p>

					<p class="f4">Assosi kho Brahmāyu brāhmaṇo,'samaṇo khalu bho Gotamo Sakya-putto Sakya-kulā pabba-jito mithilaɱ anuppatto,||<br />
					mithilāyaɱ viharati makhādevAmbavane' ti.|| ||</p>

					<p class="f4">Atha kho Brahmāyu brāhmaṇo sambahulehi māṇavakehi saddhiɱ yena makhādevambavanaɱ ten'upasankami,||<br />
					atha kho Brahmāyuno brāhmaṇassa avidūre ambavanassa etad ahosi:</p>

					<p class="f4">'Na kho me taɱ paṭirūpaɱ yohaɱ pubbe appaṭisaɱvidito samaṇaɱ Gotamaɱ dassanāya upasankameyyan' ti.|| ||</p>

					<p class="f4">Atha kho Brahmāyu brāhmaṇo aññataraɱ māṇavakaɱ āmantesi:</p>

					<p class="f4">'Ehi tvaɱ māṇavaka,||<br />
					yena Samaṇo Gotamo ten'upasankama,||<br />
					upasankamitvā mama vacanena samaṇaɱ Gotamaɱ appābādhaɱ appātaŋkaɱ lahuṭṭhānaɱ balaɱ phāsu-vihāraɱ puccha,||<br />
					Brahmāyu bho Gotama brāhmaṇo bhavantaɱ Gotamaɱ appābādhaɱ appātaŋkaɱ lahuṭṭhānaɱ balaɱ phāsu-vihāraɱ pucchatī' ti.|| ||</p>

					<p class="f4">Evaɱ ca vadehi,Brahmāyu bho Gotama,brāhmaṇo jiṇṇo vuddho mahallako addhagato vayo anuppatto vīsaɱvassa-satiko jātiyā tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihāsa-pañca-mānaɱ padako veyyā-karaṇo lokāyatamahā-purisa-lakkhaṇesu anavayo.|| ||</p>

					<p class="f4">Yāvatā kho brāhmaṇa-gahapatikā mithilāyaɱ paṭivasanti Brahmāyu tesaɱ brāhmaṇo aggam akkhāyati yad idaɱ bhogehi.|| ||</p>

					<p class="f4">Bravmāyu tesaɱ brāhmaṇo aggam akkhāyati yad idaɱ mantehi.|| ||</p>

					<p class="f4"><a id="pg142"><span class="f2 g"><b>[142]</b></span></a> Brahmāyu tesaɱ brāhmaṇo aggam akkhāyati yad idaɱ āyunā c'eva yasasā ca.|| ||</p>

					<p class="f4">So bhoto Gotamassa dassana-kāmo' ti.|| ||</p>

					<p class="f4">Evaɱ bhoti kho so māṇavako Brahmāyussa brāhmaṇassa paṭissutvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho so māṇavako Bhagavantaɱ etad avoca: Brahmāyu bho Gotama,||<br />
					brāhmaṇo Bhagavantaɱ Gotamaɱ appābādhaɱ appātaŋkaɱ la lahuṭṭhānaɱ balaɱ phāsu-vihāraɱ pucchati.|| ||</p>

					<p class="f4">Brahmāyu bho Gotama,||<br />
					brāhmaṇo jiṇṇo vuddho mahallako addhagato vayo anuppatto vīsaɱvassa-satiko jātiyā tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihāsa-pañca-mānaɱ padako veyyā-karaṇo lokāyatamahā-purisa-lakkhaṇesu anavayo.|| ||</p>

					<p class="f4">Yāvatā bho brāhmaṇa-gahapatikā mithilāyaɱ paṭivasanti,||<br />
					Brahmāyu tesaɱ brāhmaṇo aggam akkhāyati yad idaɱ bhogehi.|| ||</p>

					<p class="f4">Brahmāyu tesaɱ brāhmaṇo aggam akkhāyati yad idaɱ mantehi.|| ||</p>

					<p class="f4">Brahmāyu tesaɱ brāhmaṇo aggam akkhāyati yad idaɱ āyunā c'eva yasasā ca.|| ||</p>

					<p class="f4">So bhoto Gotamassa dassana-kāmo' ti.|| ||</p>

					<p class="f4">'Yassa dāni māṇavaka,||<br />
					Brahmāyu brāhmaṇo kālaɱ maññatī' ti.|| ||</p>

					<p class="f4">Atha kho so māṇavako yena Brahmāyu brāhmaṇo ten'upasankami.|| ||</p>

					<p class="f4">Upasaŋkamitvā Brahmāyuɱ brāhmaṇaɱ etad avoca: 'katāvakāso kho bhavaɱ samaṇena Gotamena,||<br />
					yassa dāni bhavaɱ kālaɱ maññatī' ti.|| ||</p>

					<p class="f4">Atha kho Brahmāyu brāhmaṇo yena Bhagavā ten'upasankami.|| ||</p>

					<p class="f4">Addasā kho sā parisā Brahmāyuɱ brāhmaṇaɱ dūrato va āga-c-chantaɱ,||<br />
					disvāna atha naɱ1 okāsamakāsi yathā taɱ ñātassa yasassino.|| ||</p>

					<p class="f4">Atha kho Brahmāyu brāhmaṇo taɱ parisaɱ etad avoca: alaɱ bho,||<br />
					nisīdatha tumhe sake āsane,||<br />
					idhāhaɱ samaṇassa Gotamassa santike nisīdissāmīti.|| ||</p>

					<p class="f4">Atha kho Brahmāyu brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Brahmāyu brāhmaṇo Bhagavato <a id="pg143"><span class="f2 g"><b>[143]</b></span></a> kāye dvattiɱsa mahā-purisa-lakkhaṇāni sammannesi.|| ||</p>

					<p class="f4">Addasā kho Brahmāyu brāhmaṇo Bhagavato kāye dvattiɱsa mahā-purisa-lakkhaṇāni,||<br />
					yebhūyyena ṭhapetvā dve dvīsu mahā-purisa-lakkhaṇesu kankhati vici-kicchati nādhi-muccati na sampasīdati.|| ||</p>

					<p class="f4">Kosohite ca vatthaguyhe pahūtajivhatāya ca.|| ||</p>

					<p class="f4">Atha kho Brahmāyu brāhmaṇo Bhagavantaɱ gāthāhi ajjhabhāsi:|| ||</p>

					<p class="f4">'Ye me dvattiɱsāti sutā mahā-purisa-lakkhaṇā,|| ||</p>

					<p class="f4">Duve tesaɱ na passāmi bhoto kāyasmiɱ Gotama.|| ||</p>

					<p class="f4">Kacci kosohitaɱ bhoto vatthaguyhaɱ naruttama,|| ||</p>

					<p class="f4">Nārīsahanāma savhayā kacci jivhā na rassikā3|| ||</p>

					<p class="f4">Kacci pahutajivhosi? Yathā taɱ jāniyāmase,|| ||</p>

					<p class="f4">Ninnāmayetaɱ tanukaɱ kaŋkhaɱ vinaya no ise,|| ||</p>

					<p class="f4">Diṭṭha-dhamma-hitatthāya samparāya sukhāya ca,|| ||</p>

					<p class="f4">Katāvakāsā pucchemu yaɱ kiñci abhipatthitan' ti.|| ||</p>

					<p class="f4">Atha kho Bhagavato etad ahosi:</p>

					<p class="f4">'Passati kho me ayaɱ Brahmāyu brāhmaṇo dvattiɱsa mahā-purisa-lakkhaṇāni yebhūyyena ṭhapetvā dve dvīsu mahā-purisa-lakkhaṇesu kankhati vici-kicchati nādimuccati na sampasīdati kosohite ca c'atthaguyha pahūtajivhatāya cāti.|| ||</p>

					<p class="f4">Atha kho Bhagavā tathā-rūpaɱ iddhābhisankhāraɱ abhisaŋkhāsi.|| ||</p>

					<p class="f4">Yathā addasa Brahmāyu brāhmaṇo Bhagavato kosohitaɱ c'atthaguyhaɱ.|| ||</p>

					<p class="f4">Atha kho Bhagavā jivhaɱ ninnāmetvā ubhopi kaṇṇasotāni anumasi parimasi1,||<br />
					ubho pi nāsikāsotāni anumasi parimasi.|| ||</p>

					<p class="f4">Kevalampi lalāṭamaṇḍalaɱ jivhāya chādesi atha kho Bhagavā Brahmāyuɱ brāhmaṇaɱ gāthāhi paccabhāsi.|| ||</p>

					<p class="f4">Ye te dvattiɱsāti sutā mahā-purisa-lakkhaṇā,|| ||</p>

					<p class="f4">Sabb'ete mama kāyasmiɱ mā te kaŋkhāhu brāhmaṇa.|| ||</p>

					<p class="f4">Abhiññeyyaɱ abhiññātaɱ bhāvetabbañca bhāvitaɱ,|| ||</p>

					<p class="f4">Pahātabbaɱ pahīnaɱ me tasmā Buddhosmi brāhmaṇa.|| ||</p>

					<p class="f4"><a id="pg144"><span class="f2 g"><b>[144]</b></span></a> Diṭṭha-dhamma-hitatthāya samparāya sukhāya ca.|| ||</p>

					<p class="f4">Katāvakāso pucchassu yaɱ kiñci abhipatthitanti.|| ||</p>

					<p class="f4">Atha kho Brahmāyussa brāhmaṇassa etad ahosi:</p>

					<p class="f4">'Katāvakāso kho'mhi samaṇena Gotamena.|| ||</p>

					<p class="f4">Kin nu kho ahaɱ samaṇaɱ Gotamaɱ puccheyyaɱ diṭṭha-dhammikaɱ vā atthaɱ samparāyikaɱ vāti.|| ||</p>

					<p class="f4">Atha kho Brahmāyussa brāhmaṇassa etad ahosi:</p>

					<p class="f4">'Kusalo kho ahaɱ diṭṭha-dhammikānaɱ atthānaɱ,||<br />
					aññe pi maɱ diṭṭha-dhammikaɱ atthaɱ pucchanti.|| ||</p>

					<p class="f4">Yan'nūnāhaɱ samaṇaɱ Gotamaɱ samparāyikaɱ yeva atthaɱ puccheyya'nti.|| ||</p>

					<p class="f4">Atha kho Brahmāyu brāhmaṇo Bhagavantaɱ gāthāhi ajjhabhāsi.|| ||</p>

					<p class="f4">'Kathaɱ bho brāhmaṇo hoti kathaɱ bhavati vedagu,||<br />
					Tevijjo bho kathaɱ hoti sottiyo kintivuccati.|| ||</p>

					<p class="f4">Arahaɱ bho kathaɱ hoti kathaɱ bhavati kevalī,||<br />
					Municca bho kathaɱ hoti Buddho kinti pavuccatī' ti.|| ||</p>

					<p class="f4">Atha kho Bhagavā Brahmāyuɱ brāhmaṇaɱ gāthāhi paccabhāsi.|| ||</p>

					<p class="f4">'Pubbe-nivāsaɱ yo vedi saggāpāyañ ca passati,||<br />
					Atho jātikkhayaɱ patto abhiññā vosito muni.|| ||</p>

					<p class="f4">Cittaɱ visuddhaɱ jānāti muttaɱ rāgehi sabbaso,||<br />
					Pahīna jātimaraṇo Brahma-cariyassa kevalī|| ||</p>

					<p class="f4">Pāragu sabba-dhammānaɱ Buddho tādi pavucca' ti.ti.|| ||</p>

					<p class="f4">Evaɱ vutte Brahmāyu brāhmaṇo uṭṭhāy āsanā ekaɱsaɱ uttarā-saŋgaɱ karitvā Bhagavato pādesu sirasā nipatitvā Bhagavato pādāni mukhena ca paricumbati.|| ||</p>

					<p class="f4">Pāṇīhi ca parisambāhati.|| ||</p>

					<p class="f4">Nāmañca sāveti: Brahmāyu c'āhaɱ1 bho Gotama brāhmaṇo,||<br />
					Brahmāyu c'āhaɱ1 bho Gotama brāhmaṇo' ti.|| ||</p>

					<p class="f4">Atha kho sā parisā acchariyabbhūtacittā jātā ahosi: 'acchariyaɱ vata bho,||<br />
					abbhūtaɱ vata bho,||<br />
					samaṇassa mahiddhikatā mah-ā-nubhāvatā.|| ||</p>

					<p class="f4">Yatrahi nāmo ayaɱ Brahmāyu brāhmaṇo ñāto yassasī eva-rūpaɱ paramani-pacca-kāraɱ karissatī' ti.|| ||</p>

					<p class="f4">Atha kho Bhagavā Brahmāyuɱ brāhmaṇaɱ etad avoca:</p>

					<p class="f4"><a id="pg145"><span class="f2 g"><b>[145]</b></span></a> Alaɱ brāhmaṇa,||<br />
					uṭṭhaha,||<br />
					nisīda tvaɱ sake āsane,||<br />
					yato te mayi cittaɱ pasanna'nti.|| ||</p>

					<p class="f4">Atha kho Brahmāyu brāhmaṇo uṭṭhabhitvā sake āsane nisīdi.|| ||</p>

					<p class="f4">Atha kho Bhagavā Brahmāyussa brāhmaṇassa ānupubbī-kathaɱ kathesi.|| ||</p>

					<p class="f4">Seyyath'īdaɱ: 'dāna-kathaɱ sīla-kathaɱ sagga-kathaɱ kāmānaɱ ādīnavaɱ okāraɱ saŋkilesaɱ nekkhamme ānisaɱsaɱ pakāsesi yadā Bhagavā aññāsi Brahmāyuɱ brāhmaṇaɱ kalla-cittaɱ mudu-cittaɱ vinīvaraṇa-cittaɱ udagga-cittaɱ pasanna-cittaɱ,||<br />
					atha yā Buddhānaɱ sāmukkaɱ-sikā Dhamma-desanā taɱ pakāsesi dukkhaɱ samudayaɱ nirodhaɱ Maggaɱ.|| ||</p>

					<p class="f4">Seyyathā pi nāma suddhaɱ vatthaɱ apagatakāḷakaɱ samma-d-eva rajanaɱ patigaṇheyya,||<br />
					evam evaɱ Brahmāyussa brāhmaṇassa tasmiññeva āsane virajaɱ vīta-malaɱ Dhamma-cakkhuɱ udapādi,||<br />
					yaɱ kiñci samudaya-dhammaɱ sabbaɱ taɱ nirodha-dhammanti.|| ||</p>

					<p class="f4">Atha kho Brahmāyu brāhmaṇo diṭṭha-dhammo,||<br />
					patta-dhammo,||<br />
					vidita-dhammo,||<br />
					pariyogāḷha-dhammo tiṇṇa-vici-kiccho vigata-kathaŋkatho vesārajja-p-patto apara-p-paccayo satthu sāsane Bhagavantaɱ etad avoca:</p>

					<p class="f4">"Abhikkantaɱ ho Gotama,||<br />
					abhikkantaɱ bho Gotama.|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya.|| ||</p>

					<p class="f4">Paṭicchannaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya 'cakkhūmanto rūpāni dakkhinti' ti.|| ||</p>

					<p class="f4">Evam evaɱ bhotā Gotamena aneka-pariyāyena dhammo pakāsito es'āhaɱ Bhagavantaɱ Gotamaɱ saraṇaɱ gacchāmi Dhammañ ca bhikkhu-Saŋghañ ca,||<br />
					upāsakaɱ maɱ bhavaɱ Gotamamo dhāretu ajja-t-agge pāṇupetaɱ saraṇaŋgataɱ.|| ||</p>

					<p class="f4">Adivāsetu ca me bhavaɱ Gotamo svātanāya bhattaɱ saddhiɱ bhikkhu-saŋghenā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Brahmāyu brāhmaṇo Bhagavato adivāsanaɱ viditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho Brahmāyu brāhmaṇo tassā rattiyā accayena sake nivesane paṇītaɱ khādanīyaɱ bhojanīyaɱ paṭiyādāpetvā Bhagavato kālaɱ ārocāpesi:||<br />
					kālo bho Gotama,||<br />
					niṭṭhitaɱ bhatta'nti.|| ||</p>

					<p class="f4"><a id="pg146"><span class="f2 g"><b>[146]</b></span></a> Atha kho Bhagavā pubbaṇha-samayaɱ nivāsetvā patta-cīvaraɱ ādāya yena Brahmāyussa brāhmaṇassa nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Saddhiɱ bhikkhu-saŋghena.|| ||</p>

					<p class="f4">Atha kho Brahmāyu brāhmaṇo sattāhaɱ Buddhapamukhaɱ bhikkhu-Saŋghaɱ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho Bhagavā tassa sattāhassa accayena videhesu cārikaɱ pakkāmi.|| ||</p>

					<p class="f4">Atha kho Brahmāyu brāhmaṇo acira-pakkantassa Bhagavato kālamakāsi.|| ||</p>

					<p class="f4">Atha kho sambahulā bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhu Bhagavantaɱ etad avocuɱ:</p>

					<p class="f4">'Brahmāyu bhante,||<br />
					brāhmaṇo kāla-kato,||<br />
					tassa kā gati,||<br />
					ko abhisamparāyo' ti.|| ||</p>

					<p class="f4">Paṇḍito bhikkhave,||<br />
					Brahmāyu brāhmaṇo,||<br />
					paccapādi Dhammass-ā-nu-dhammaɱ na ca maɱ Dhamm-ā-dhikaraṇaɱ vihesesi.|| ||</p>

					<p class="f4">Brahmāyu bhikkhave,||<br />
					brāhmaṇo pañcannaɱ ora-m-bhāgiyānaɱ saŋyojanānaɱ parikkhayā opapātiko hoti tattha parinibbāyī anāvattidhammo tasmā lokāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Brahmāyusuttaɱ paṭhamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>