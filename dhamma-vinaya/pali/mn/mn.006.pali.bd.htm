<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 6. Gotama emphasizes again and again the importance of perfecting ethical behavior, internal tranquillity of heart, not dispising jhana practice, penetrating insight, and the making much of empty places for the gaining of every stage in his system from the very most elementary to the most advanced." />
<title>MN 6. Ākaṅkheyya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p6">Sutta 6</a></h4>

					<h1>Ākaṅkheyya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg33"><span class="f2 g"><b>[33]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/bit/bit-65.htm">wrrn</a>][<a href="../../../dhamma-vinaya/bs/mn.006.rhyt.bs_4.htm">rhyt</a>][<a href="../../../dhamma-vinaya/chlm/mn/mn.006.chlm.sbb.htm#p1">chlm</a>][<a href="../../../dhamma-vinaya/pts/mn/mn.006.horn.pts.htm#p1">pts</a>][<a href="../../../dhamma-vinaya/wp/mn/mn.006.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.006.upal.mnl.htm#p1">upal</a>][<a href="../../../dhamma-vinaya/ati/mn/mn.006.than.ati.htm#p1">than</a></span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ||<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Sampanna-sīlā bhikkhave viharatha,||<br />
					sampanna-Pātimokkhā,||<br />
					Pātimokkha-saṃvara-saṃvutā viharatha||<br />
					ācāra-gocara-sampannā,||<br />
					aṇumattesu vajjesu bhaya-dassāvī,||<br />
					samādāya sikkhatha sikkhā-padesu.|| ||</p>

					<p class="f4"><span class="f3">[<a id="p3">3</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Sabrahma-cārīnaṃ piyo c'assaṃ||<br />
					manāpo||<br />
					garu bhāvanīyo cā' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p4">4</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Lābhī assaṃ cīvara-piṇḍa-pāta-sen'āsana-gilāna-paccaya-bhesajja-parikkhārānan" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p5">5</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Yes'āhaṃ cīvara-piṇḍa-pāta-sen'āsana-gilāna-paccaya-bhesajja-parikkhāraṃ paribhuñjāmi,||<br />
					tesaṃ te kārā maha-p-phalā assu mahā-nisaṃsā" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p6">6</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Ye me ñātisā-lohitā petā kāla-katā pasanna-cittā anussaranti,||<br />
					tesaṃ taṃ maha-p-phalaṃ assa mahā-nisaṃsan' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p7">7</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Arati-ratisaho assaṃ,||<br />
					na ca maṃ arati saheyya,||<br />
					uppannaṃ aratiṃ abhibhuyya||<br />
					abhibhuyya vihareyyan' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p8">8</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Bhaya-bheravasaho assaṃ,||<br />
					na ca maṃ bhaya-bheravaṃ saheyya,||<br />
					uppannaṃ bhaya-bheravaṃ abhibhuyya||<br />
					abhibhuyya vihareyyan' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p9">9</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Catunnaṃ jhānānaṃ ābhiceta-sikānaṃ||<br />
					diṭṭha-dhamma-sukha-vihārānaṃ||<br />
					nikāma-lābhī assaṃ||<br />
					akiccha-lābhī||<br />
					akasira-lābhī' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p10">10</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Ye te santā vimokkhā||<br />
					ati-k-kamma rūpe āruppā,||<br />
					te kāyena phassitvā vihareyyan' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><a id="pg34"><span class="f2 g"><b>[34]</b></span></a> <span class="f3">[<a id="p11">11</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Tiṇṇaṃ saṃyojanānaṃ parikkhayā||<br />
					Sotāpanno assaṃ avinipāta-dhammo||<br />
					niyato sambodhi-parāyaṇo" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p12">12</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Tiṇṇaṃ saṃyojanānaṃ parikkhayā||<br />
					rāga-dosa-mohānaṃ tanuttā||<br />
					Sakad'āgāmī assaṃ' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p13">13</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko assaṃ,||<br />
					tattha parinibbāyī||<br />
					anāvatti dhammo tasmā lokā" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p14">14</a>]</span> Ākaṅkheyya ce bhikkhave bhikkhu:|| ||</p>

					<p class="f4">'An-eka-vihitaṃ iddhi-vidhaṃ pacc'anubhaveyyaṃ,||<br />
					eko pi hutvā bahudhā assaṃ,||<br />
					bahudhā pi hutvā eko assaṃ,||<br />
					ā-vībhāvaṃ||<br />
					tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbataṃ||<br />
					asajja-māno gaccheyyaṃ||<br />
					seyyathā pi ākāse,||<br />
					paṭhaviyā pi ummujjani-mujjaṃ kareyyaṃ||<br />
					seyyathā pi udake,||<br />
					udake pi abhijja-māne gaccheyyaṃ||<br />
					seyyathā pi paṭhaviyaṃ,||<br />
					ākāse pi pallaṅkena kameyyaṃ||<br />
					seyyathā pi pakkhī sakuṇo,||<br />
					ime pi candima-suriye||<br />
					evaṃ mahiddhike||<br />
					evaṃ mah-ā-nubhāve pāṇinā||<br />
					parimaseyyaṃ||<br />
					parimajjeyyaṃ,||<br />
					yāva Brahma-lokā pi kāyena vasaṃ vatteyyan" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p15">15</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Dibbāya sota-dhātuyā||<br />
					visuddhāya atikkanta mānusa-kāya||<br />
					ubho sadde suṇeyyaṃ:||<br />
					dibbe ca mānuse ca,||<br />
					ye dūre santike cā" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p16">16</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Para-sattāṇaṃ para-puggalānaṃ||<br />
					cetasā ceto paricca pajāneyyaṃ:|| ||</p>

					<p class="f4">Sarāgaṃ vā cittaṃ,||<br />
					'Sarāgaṃ cittan' ti pajāneyyaṃ;||<br />
					vīta-rāgaṃ vā cittaṃ,||<br />
					'Vīta-rāgaṃ cittan' ti pajāneyyaṃ;||<br />
					sadosaṃ vā cittaṃ,||<br />
					'Sadosaṃ cittan' ti pajāneyyaṃ;||<br />
					vīta-dosaṃ vā cittaṃ,||<br />
					'Vīta-dosaṃ cittan' ti pajāneyyaṃ;||<br />
					samohaṃ vā cittaṃ,||<br />
					'Samohaṃ cittan' ti pajāneyyaṃ;||<br />
					vīta-mohaṃ vā cittaṃ,||<br />
					'Vīta-mohaṃ cittan' ti pajāneyyaṃ; -||<br />
					saṅkhittaṃ vā cittaṃ,||<br />
					'Saṅkhittaṃ cittan' ti pajāneyyaṃ;||<br />
					vikkhittaṃ vā cittaṃ,||<br />
					'Vikkhittaṃ cittan' ti pajāneyyaṃ;||<br />
					mahaggataṃ vā cittaṃ,||<br />
					'Mahaggataṃ cittan' ti pajāneyyaṃ;||<br />
					amahaggataṃ vā cittaṃ,||<br />
					'Amahaggataṃ cittan' ti pajāneyyaṃ;||<br />
					sa-uttaraṃ vā cittaṃ,||<br />
					'Sa-uttaraṃ cittan' ti pajāneyyaṃ;||<br />
					anuttaraṃ vā cittaṃ,||<br />
					'Anuttaraṃ cittan' ti pajāneyyaṃ;||<br />
					samāhitaṃ vā cittaṃ,||<br />
					samā- <a id="pg35"><span class="f2 g"><b>[35]</b></span></a> 'Hitaṃ cittan' ti pajāneyyaṃ;||<br />
					asamāhitaṃ vā cittaṃ,||<br />
					'Asamāhitaṃ cittan' ti pajāneyyaṃ;||<br />
					vimuttaṃ vā cittaṃ,||<br />
					'Vimuttaṃ cittan' ti pajāneyyaṃ;||<br />
					avimuttaṃ vā cittaṃ,||<br />
					'Avimuttaṃ cittan' ti pajāneyyan" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p17">17</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Aneka vihitaṃ pubbe nivāsaṃ anussareyyaṃ,||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto,||<br />
					so tato cuto||<br />
					amutra udapādiṃ.</p>

					<p class="f4">Tatrā p'āsiṃ||<br />
					evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p18">18</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Dibbena cakkhunā visuddhena atikkanta-mānusakena satte passeyyaṃ -||<br />
					cavamāne upapajjamāne hīne paṇīte suvaṇṇe dubbaṇṇe sugate duggate,||<br />
					yathā-kamm'ūpage satte pajāneyyaṃ:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā||<br />
					micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā,||<br />
					ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiṃ saggaṃ lokaṃ upapannāti,||<br />
					iti dibbena cakkhunā visuddhena atikkanta-mānusakena satte passeyyaṃ -||<br />
					cavamāne upapajjamāne hīne paṇīte suvaṇṇe dubbaṇṇe,||<br />
					sugate duggate, yathā-kamm'ūpage satte pajāneyyan" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p19">19</a>]</span> Ākaṅkheyya ce bhikkhave bhikkhu:|| ||</p>

					<p class="f4">'Āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi- <a id="pg36"><span class="f2 g"><b>[36]</b></span></a> katvā upasampajja vihareyyan" ti,||<br />
					sīlesv'ev'assa paripūra-kārī||<br />
					ajjhattaṃ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaṃ.|| ||</p>

					<p class="f4"><span class="f3">[<a id="p20">20</a>]</span> Sampanna-sīlā bhikkhave viharatha,||<br />
					sampanna-Pātimokkhā,||<br />
					Pātimokkha-saṃvara-saṃvutā viharatha||<br />
					ācāra-gocara-sampannā,||<br />
					aṇumattesu vajjesu bhaya-dassāvī,||<br />
					samādāya sikkhatha sikkhā-padesu.|| ||</p>

					<p class="f4">Iti yan taṃ vuttaṃ||<br />
					idam etaṃ paṭicca vuttan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Ākaṅkheyya Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>
