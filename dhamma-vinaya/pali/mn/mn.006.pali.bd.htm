<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 6. Gotama emphasizes again and again the importance of perfecting ethical behavior, internal tranquillity of heart, not dispising jhana practice, penetrating insight, and the making much of empty places for the gaining of every stage in his system from the very most elementary to the most advanced." />
<title>MN 6. Ākankheyya Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p6">Sutta 6</a></h4>

					<h1>Ākankheyya Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg33"><span class="f2 g"><b>[33]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/bit/bit-65.htm">wrrn</a>][<a href="../../../dhamma-vinaya/bs/mn.006.rhyt.bs_4.htm">rhyt</a>][<a href="../../../dhamma-vinaya/chlm/mn/mn.006.chlm.sbb.htm#p1">chlm</a>][<a href="../../../dhamma-vinaya/pts/mn/mn.006.horn.pts.htm#p1">pts</a>][<a href="../../../dhamma-vinaya/wp/mn/mn.006.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.006.upal.mnl.htm#p1">upal</a>][<a href="../../../dhamma-vinaya/ati/mn/mn.006.than.ati.htm#p1">than</a></span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ||<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Sampanna-sīlā bhikkhave viharatha,||<br />
					sampanna-Pātimokkhā,||<br />
					Pātimokkha-saɱvara-saɱvutā viharatha||<br />
					ācāra-gocara-sampannā,||<br />
					aṇumattesu vajjesu bhaya-dassāvī,||<br />
					samādāya sikkhatha sikkhā-padesu.|| ||</p>

					<p class="f4"><span class="f3">[<a id="p3">3</a>]</span> Ākankheyya ce bhikkhave bhikkhu:|| ||</p>

					<p class="f4">'Sabrahma-cārīnaɱ piyo c'assaɱ||<br />
					manāpo||<br />
					garu bhāvanīyo cā' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p4">4</a>]</span> Ākankheyya ce bhikkhave bhikkhu:|| ||</p>

					<p class="f4">'Lābhī assaɱ cīvara-piṇḍa-pāta-sen'āsana-gilāna-paccaya-bhesajja-parikkhārānan" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p5">5</a>]</span> Ākankheyya ce bhikkhave bhikkhu:|| ||</p>

					<p class="f4">'Yes'āhaɱ cīvara-piṇḍa-pāta-sen'āsana-gilāna-paccaya-bhesajja-parikkhāraɱ paribhuñjāmi,||<br />
					tesaɱ te kārā maha-p-phalā assu mahā-nisaɱsā" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p6">6</a>]</span> Ākankheyya ce bhikkhave bhikkhu:|| ||</p>

					<p class="f4">'Ye me ñātisā-lohitā petā kāla-katā pasanna-cittā anussaranti,||<br />
					tesaɱ taɱ maha-p-phalaɱ assa mahā-nisaɱsan' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p7">7</a>]</span> Ākankheyya ce bhikkhave bhikkhu:|| ||</p>

					<p class="f4">'Arati-ratisaho assaɱ,||<br />
					na ca maɱ arati saheyya,||<br />
					uppannaɱ aratiɱ abhibhuyya||<br />
					abhibhuyya vihareyyan' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p8">8</a>]</span> Ākankheyya ce bhikkhave bhikkhu:|| ||</p>

					<p class="f4">'Bhaya-bheravasaho assaɱ,||<br />
					na ca maɱ bhaya-bheravaɱ saheyya,||<br />
					uppannaɱ bhaya-bheravaɱ abhibhuyya||<br />
					abhibhuyya vihareyyan' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p9">9</a>]</span> Ākankheyya ce bhikkhave bhikkhu:|| ||</p>

					<p class="f4">'Catunnaɱ jhānānaɱ ābhiceta-sikānaɱ||<br />
					diṭṭha-dhamma-sukha-vihārānaɱ||<br />
					nikāma-lābhī assaɱ||<br />
					akiccha-lābhī||<br />
					akasira-lābhī' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p10">10</a>]</span> Ākankheyya ce bhikkhave bhikkhu:|| ||</p>

					<p class="f4">'Ye te santā vimokkhā||<br />
					ati-k-kamma rūpe āruppā,||<br />
					te kāyena phassitvā vihareyyan' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><a id="pg34"><span class="f2 g"><b>[34]</b></span></a> <span class="f3">[<a id="p11">11</a>]</span> Ākankheyya ce bhikkhave bhikkhu:|| ||</p>

					<p class="f4">'Tiṇṇaɱ saɱyojanānaɱ pari-k-khayā||<br />
					Sot'āpanno assaɱ avinipāta-dhammo||<br />
					niyato sambodhi-parāyaṇo" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p12">12</a>]</span> Ākankheyya ce bhikkhave bhikkhu:|| ||</p>

					<p class="f4">'Tiṇṇaɱ saɱyojanānaɱ pari-k-khayā||<br />
					rāga-dosa-mohānaɱ tanuttā||<br />
					Sakad'āgāmī assaɱ' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p13">13</a>]</span> Ākankheyya ce bhikkhave bhikkhu:|| ||</p>

					<p class="f4">'Pañcannaɱ ora-m-bhāgiyānaɱ saɱyojanānaɱ pari-k-khayā||<br />
					opapātiko assaɱ,||<br />
					tattha parinibbāyī||<br />
					anāvatti dhammo tasmā lokā" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p14">14</a>]</span> Ākankheyya ce bhikkhave bhikkhu:|| ||</p>

					<p class="f4">'An-eka-vihitaɱ iddhi-vidhaɱ pacc'anubhaveyyaɱ,||<br />
					eko pi hutvā bahudhā assaɱ,||<br />
					bahudhā pi hutvā eko assaɱ,||<br />
					ā-vībhāvaɱ||<br />
					tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbataɱ||<br />
					asajja-māno gaccheyyaɱ||<br />
					seyyathā pi ākāse,||<br />
					paṭhaviyā pi ummujjani-mujjaɱ kareyyaɱ||<br />
					seyyathā pi udake,||<br />
					udake pi abhijja-māne gaccheyyaɱ||<br />
					seyyathā pi paṭhaviyaɱ,||<br />
					ākāse pi pallaṇkena kameyyaɱ||<br />
					seyyathā pi pakkhī sakuṇo,||<br />
					ime pi candima-suriye||<br />
					evaɱ mahiddhike||<br />
					evaɱ mah-ā-nubhāve pāṇinā||<br />
					parimaseyyaɱ||<br />
					parimajjeyyaɱ,||<br />
					yāva Brahma-lokā pi kāyena vasaɱ vatteyyan" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p15">15</a>]</span> Ākankheyya ce bhikkhave bhikkhu:|| ||</p>

					<p class="f4">'Dibbāya sota-dhātuyā||<br />
					visuddhāya atikkanta mānusa-kāya||<br />
					ubho sadde suṇeyyaɱ:||<br />
					dibbe ca mānuse ca,||<br />
					ye dūre santike cā" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p16">16</a>]</span> Ākankheyya ce bhikkhave bhikkhu:|| ||</p>

					<p class="f4">'Para-sattāṇaɱ para-puggalānaɱ||<br />
					cetasā ceto paricca pajāneyyaɱ:|| ||</p>

					<p class="f4">Sarāgaɱ vā cittaɱ,||<br />
					'Sarāgaɱ cittan' ti pajāneyyaɱ;||<br />
					vīta-rāgaɱ vā cittaɱ,||<br />
					'Vīta-rāgaɱ cittan' ti pajāneyyaɱ;||<br />
					sadosaɱ vā cittaɱ,||<br />
					'Sadosaɱ cittan' ti pajāneyyaɱ;||<br />
					vīta-dosaɱ vā cittaɱ,||<br />
					'Vīta-dosaɱ cittan' ti pajāneyyaɱ;||<br />
					samohaɱ vā cittaɱ,||<br />
					'Samohaɱ cittan' ti pajāneyyaɱ;||<br />
					vīta-mohaɱ vā cittaɱ,||<br />
					'Vīta-mohaɱ cittan' ti pajāneyyaɱ; -||<br />
					saṇkhittaɱ vā cittaɱ,||<br />
					'Saṇkhittaɱ cittan' ti pajāneyyaɱ;||<br />
					vikkhittaɱ vā cittaɱ,||<br />
					'Vikkhittaɱ cittan' ti pajāneyyaɱ;||<br />
					mahaggataɱ vā cittaɱ,||<br />
					'Mahaggataɱ cittan' ti pajāneyyaɱ;||<br />
					amahaggataɱ vā cittaɱ,||<br />
					'Amahaggataɱ cittan' ti pajāneyyaɱ;||<br />
					sa-uttaraɱ vā cittaɱ,||<br />
					'Sa-uttaraɱ cittan' ti pajāneyyaɱ;||<br />
					anuttaraɱ vā cittaɱ,||<br />
					'Anuttaraɱ cittan' ti pajāneyyaɱ;||<br />
					samāhitaɱ vā cittaɱ,||<br />
					samā- <a id="pg35"><span class="f2 g"><b>[35]</b></span></a> 'Hitaɱ cittan' ti pajāneyyaɱ;||<br />
					asamāhitaɱ vā cittaɱ,||<br />
					'Asamāhitaɱ cittan' ti pajāneyyaɱ;||<br />
					vimuttaɱ vā cittaɱ,||<br />
					'Vimuttaɱ cittan' ti pajāneyyaɱ;||<br />
					avimuttaɱ vā cittaɱ,||<br />
					'Avimuttaɱ cittan' ti pajāneyyan" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p17">17</a>]</span> Ākankheyya ce bhikkhave bhikkhu:|| ||</p>

					<p class="f4">'Aneka vihitaɱ pubbe nivāsaɱ anussareyyaɱ,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi,||<br />
					jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe,||<br />
					'amutr'āsiɱ evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto,||<br />
					so tato cuto||<br />
					amutra udapādiɱ.</p>

					<p class="f4">Tatrā p'āsiɱ||<br />
					evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p18">18</a>]</span> Ākankheyya ce bhikkhave bhikkhu:|| ||</p>

					<p class="f4">'Dibbena cakkhunā visuddhena atikkanta-mānusakena satte passeyyaɱ -||<br />
					cavamāne upapajjamāne hīne paṇīte suvaṇṇe dubbaṇṇe sugate duggate,||<br />
					yathā-kamm'ūpage satte pajāneyyaɱ:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā||<br />
					micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā,||<br />
					ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upapannāti,||<br />
					iti dibbena cakkhunā visuddhena atikkanta-mānusakena satte passeyyaɱ -||<br />
					cavamāne upapajjamāne hīne paṇīte suvaṇṇe dubbaṇṇe,||<br />
					sugate duggate, yathā-kamm'ūpage satte pajāneyyan" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p19">19</a>]</span> Ākankheyya ce bhikkhave bhikkhu:|| ||</p>

					<p class="f4">'Āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi- <a id="pg36"><span class="f2 g"><b>[36]</b></span></a> katvā upasampajja vihareyyan" ti,||<br />
					sīlesv'ev'assa paripūra-kārī||<br />
					ajjhattaɱ ceto-samatham-anuyutto||<br />
					anirākata-j-jhāno||<br />
					vipassanāya samannāgato||<br />
					brūhetā suññ-ā-gārānaɱ.|| ||</p>

					<p class="f4"><span class="f3">[<a id="p20">20</a>]</span> Sampanna-sīlā bhikkhave viharatha,||<br />
					sampanna-Pātimokkhā,||<br />
					Pātimokkha-saɱvara-saɱvutā viharatha||<br />
					ācāra-gocara-sampannā,||<br />
					aṇumattesu vajjesu bhaya-dassāvī,||<br />
					samādāya sikkhatha sikkhā-padesu.|| ||</p>

					<p class="f4">Iti yan taɱ vuttaɱ||<br />
					idam etaɱ paṭicca vuttan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ "abhinandun" ti.|| ||</p>

					<p class="ctr">Ākankheyya Suttaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>
