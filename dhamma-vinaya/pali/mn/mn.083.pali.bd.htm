<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 83. The Buddha relates a past life and uses it to inspire Ānanda not to be the last of the line to live by the Eightfold Path." />
<title>MN 83: Makhadeva Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p83">Sutta 83</a></h4>

					<h1>Makhādeva Suttaɱ</h1>

					<p class="f1 ctr">Adapted from the digital version of the Sri Lanka Buddha Jayanti Tripitaka Series</p>

					<p>&nbsp;</p>

					<hr />

					<p><a id="pg74"><span class="f2 g"><b>[74]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.083.chlm.sbb.htm#p1">chlm</a>][<a href="../../../dhamma-vinaya/pts/mn/mn.083.horn.pts.htm#p1">pts</a>][<a href="../../../dhamma-vinaya/mnl/mn/mn.083.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Mithilāyaɱ viharati Makhādevambvane.|| ||</p>

					<p class="f4">2. Atha kho Bhagavā aññatarasmiɱ padese sitaɱ pātvākāsi.|| ||</p>

					<p class="f4">Atha kho āyasmato Ānandassa etad ahosi:|| ||</p>

					<p class="f4">Ko nu kho hetu,||<br />
					ko paccayo Bhagavato sitassa pātu-kammāya,||<br />
					na akāraṇe Tathāgatā sitaɱ pātu-karontī' ti.|| ||</p>

					<p class="f4">Atha kho āyasmā Ānando ekaɱsaɱ cīvaraɱ katvā yena Bhagavā tenañjalimpaṇāmetvā Bhagavantaɱ etad avoca:|| ||</p>

					<p class="f4">Ko nu kho bhante,||<br />
					hetu ko paccayo Bhagavato sitassa pātu-kammāya?|| ||</p>

					<p class="f4">Na akāraṇe Tathāgatā sitaɱ pātu-karontī' ti.|| ||</p>

					<p class="f4">3. Bhūta-pubbaɱ Ānanda,||<br />
					imissā yeva Mithilāya rājā ahosi Makhādevo nāma dhammiko Dhamma-rājā Dhamme ṭhito Mahārājā Dhammaɱ carati brāhmaṇa-gahapatikesu negamesu c'eva jāna-padesu ca.|| ||</p>

					<p class="f4">Uposathañ ca upavasati cātuddasiɱ <a id="pg75"><span class="f2 g"><b>[75]</b></span></a> pañca-dasiɱ aṭṭhamiñ ca pakkhassa.|| ||</p>

					<p class="f4">4. Atha kho Ānanda, rājā Makhādevo bahunnaɱ vassānaɱ bahunnaɱ vassa-satānaɱ bahunnaɱ vassa-sahassānaɱ accayena kappakaɱ āmantesi:|| ||</p>

					<p class="f4">Yadā me samma kappaka,||<br />
					passeyyāsi sirasmiɱ palitāni jātāni,||<br />
					atha me āroceyyāsī' ti.|| ||</p>

					<p class="f4">Evaɱ devā ti kho Ānanda,||<br />
					kappako rañño Makhādev'assa paccassosi.|| ||</p>

					<p class="f4">Addasā kho Ānanda,||<br />
					kappako bahunnaɱ vassānaɱ bahunnaɱ vassa-satānaɱ bahunnaɱ vassa-sahassānaɱ accayena rañño Makhādev'assa sirasmiɱ palitāni jātāni.|| ||</p>

					<p class="f4">Disvāna rājānaɱ Makhādevaɱ etad avoca:|| ||</p>

					<p class="f4">Pātu-bhūtā kho dev'assa deva-dūtā,||<br />
					dissanti sirasmiɱ palitāni jātānī' ti.|| ||</p>

					<p class="f4">Tena hi samma kappaka,||<br />
					tāni palitāni sādhukaɱ saṇḍāsena uddharitvā mama añjalismiɱ patiṭṭhāpehī ti.|| ||</p>

					<p class="f4">Evaɱ devā ti kho Ānanda,||<br />
					kappako rañño Makhādev'assa paṭissutvā tāni palitāni sādhukaɱ saṇḍāsena uddharitvā rañño Makhādev'assa añjalismiɱ patiṭṭhāpesi.|| ||</p>

					<p class="f4">Atha kho Ānanda, rājā Makhādevo kappa-kassa gāma-varaɱ datvā jeṭṭha-puttaɱ kumāraɱ āmantāpetvā etad avoca:|| ||</p>

					<p class="f4">Pātu-bhūtā kho me tāta kumāra deva-dūtā,||<br />
					dissanti sirasmiɱ palitāni jātāni,||<br />
					bhuttā kho pana me mānusakā kāmā,||<br />
					samayo dibbe kāme pariyesituɱ.|| ||</p>

					<p class="f4">Ehi tvaɱ, tāta kumāra,||<br />
					imaɱ rajjaɱ paṭipajja,||<br />
					ahaɱ pana kesa-massuɱ ohāretvā kāsāyāni vatthāni acchādetvā agārasmā anagāriyaɱp abbajissāmi.|| ||</p>

					<p class="f4">Tena hi tāta kumāra,||<br />
					yadā tvam pi passeyyāsi sirasmiɱ palitāni jātāni,||<br />
					atha kappa-kassa gāma-varaɱ datvā jeṭṭha-puttaɱ kumāraɱ sādhukaɱ rajje samanusā-sitvā kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyāsi.||<br />
					Yena me idaɱ kalyāṇaɱ vaṭṭaɱ nihitaɱ anuppavatteyyāsi.|| ||</p>

					<p class="f4">Mā kho me tvaɱ antima-puriso ahosi.|| ||</p>

					<p class="f4">Yasmiɱ kho tāta kumāra,||<br />
					purisa-yuge vatta-māne eva-rūpassa kālyāṇassa vaṭṭassa samucchedo hoti,||<br />
					so tesaɱ antima-puriso hoti.|| ||</p>

					<p class="f4">Taɱ tāhaɱ tāta kumāra,||<br />
					evaɱ vadāmi:|| ||</p>

					<p class="f4">'Yena me idaɱ kalyāṇaɱ <a id="pg76"><span class="f2 g"><b>[76]</b></span></a> vaṭṭaɱ nihitaɱ anuppavatteyyāsi,||<br />
					mā kho me tvaɱ antima-puriso ahosī' ti.|| ||</p>

					<p class="f4">5. Atha kho Ānanda,||<br />
					rājā Makhādevo kappa-kassa gāma-varaɱ datvā jeṭṭha-puttaɱ kumāraɱ sādhukaɱ rajje samanusā-sitvā imasmiɱ yeva Makhādeva Ambavane kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbaji.|| ||</p>

					<p class="f4">So mettā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">4. Muditā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">5. Upekkhā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">6. Rājā kho pan'Ānanda,||<br />
					Makhādevo catur-ā-sīti-vassa-sahassāni kumāra-kīḷitaɱ kīḷi,||<br />
					catur-ā-sīti-vassa-sahassāni oparajjaɱ kāresi,||<br />
					catur-ā-sīti-vassa-sahassāni rajjaɱ kāresi,||<br />
					catur-ā-sīti-vassa-sahassāni imasmiɱ yeva Makhādeva Ambavane agārasmā anagāriyaɱ pabba-jito Brahma-cariyaɱ cari.|| ||</p>

					<p class="f4">So cattāro brahma-vihāre bhāvetvā kāyassa bhedā param maraṇā brahma-lok'ūpago ahosi.|| ||</p>

					<p class="f4">7. Atha kho Ānanda,||<br />
					rañño Makhādev'assa putto bahunnaɱ vassānaɱ bahunnaɱ vassa-satānaɱ bahunnaɱ vassa-sahassānaɱ accayena kappakaɱ āmantesi:|| ||</p>

					<p class="f4">'Yadā me samma kappaka,||<br />
					passeyyāsi sirasmiɱ palitāni jātāni.|| ||</p>

					<p class="f4">Atha me āroceyyāsī' ti.|| ||</p>

					<p class="f4">Evaɱ devā ti kho Ānanda,||<br />
					kappako rañño Makhādev'assa puttassa paccassosi.|| ||</p>

					<p class="f4">Addasā kho Ānanda,||<br />
					kappako bahunnaɱ vassānaɱ bahunnaɱ vassa-satānaɱ bahunnaɱ vassa-sahassānaɱ accayena rañño Makhādev'assa puttassa sirasmiɱ palitāni jātāni,||<br />
					disvāna rañño Makhādev'assa puttaɱ etad avoca:|| ||</p>

					<p class="f4">'Pātu-bhūtā kho dev'assa deva-dūtā,||<br />
					dissanti sirasmiɱ <a id="pg77"><span class="f2 g"><b>[77]</b></span></a> palitāni jātānī' ti.|| ||</p>

					<p class="f4">Tena hi samma kappaka,||<br />
					tāni palitāni sādhukaɱ saṇḍāsena uddharitvā mama añjalismiɱ patiṭṭhāpehī' ti.|| ||</p>

					<p class="f4">Evaɱ devā ti kho Ānanda,||<br />
					kappako rañño Makhādev'assa puttassa paṭissutvā tāni palitāni sādhukaɱ saṇḍāsena uddharitvā rañño Makhādev'assa añjalismiɱ patiṭṭhāpesi.|| ||</p>

					<p class="f4">Atha kho Ānanda, rañño Makhādev'assa putto kappa-kassa gāma-varaɱ datvā jeṭṭha-puttaɱ kumāraɱ āmantāpetvā etad avoca:|| ||</p>

					<p class="f4">'Pātu-bhūtā kho me tāta kumāra,||<br />
					deva-dūtā disnti,||<br />
					sirasmiɱ palitāni jātāni,||<br />
					bhuttā kho pana me mānusakā kāmā,||<br />
					samayo dibbe kāme pariyesituɱ,||<br />
					ehi tvaɱ tāta kumāra,||<br />
					imaɱ rajjaɱ paṭipajja,||<br />
					ahaɱ pana kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajissāmi.|| ||</p>

					<p class="f4">Tena hi tāta kumāra,||<br />
					yadā tvam pi passeyyasi sirasmiɱ palitāni jātāni,||<br />
					atha kappa-kassa gāma-varaɱ datvā,||<br />
					jeṭṭha-puttaɱ kumāraɱ sādhukaɱ rajje samanusā-sitvā kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyāsi.|| ||</p>

					<p class="f4">Yena me idaɱ kalyāṇaɱ vaṭṭaɱ nihitaɱ anuppavatteyyāsi,||<br />
					mā kho me tvaɱ antima-puriso ahosi.|| ||</p>

					<p class="f4">Yasmiɱ kho tāta kumāra,||<br />
					purisa-yuge vatta-māne eva-rūpassa kalyāṇassa vaṭṭassa samucchedo hoti,||<br />
					so tesaɱ antima-puriso hoti.|| ||</p>

					<p class="f4">Taɱ tāhaɱ tāta kumāra,||<br />
					evaɱ vadāmi: yena me idaɱ kalyāṇaɱ vaṭṭaɱ nihitaɱ anuppavatteyyāsi,||<br />
					mā kho me tvaɱ antima-puriso ahosī' ti.|| ||</p>

					<p class="f4">8. Atha kho Ānanda, rañño Makhādevo putto kappa-kassa gāma-varaɱ datvā jeṭṭha-puttaɱ kumāraɱ sādhukaɱ rajje samanusā-sitvā imasmiɱ yeva Makhādeva Ambavane kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbaji.|| ||</p>

					<p class="f4">So mettā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">So karuṇā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihāsi,||<br />
					muditā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ2,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">So upekkhā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena <a id="pg78"><span class="f2 g"><b>[78]</b></span></a> pharitvā vihāsi.|| ||</p>

					<p class="f4">9. Rañño kho pan'Ānanda,||<br />
					Makhādev'assa putto catur-ā-sīti-vassa-sahassāni kumāra-kiḷitaɱ kīḷi,||<br />
					catur-ā-sīti-vassa-sahassāni oparajjaɱ kāresi,||<br />
					catur-ā-sīti-vassa-sahassāni rajjaɱ kāresi,||<br />
					catur-ā-sīti-vassa-sahassāni imasmiɱ yeva Makhādeva Ambavane agārasmā anagāriyaɱ pabba-jito Brahma-cariyaɱ cari.|| ||</p>

					<p class="f4">So cattāro brahma-vihāre bhāvetvā kāyassa bhedā param maraṇā brahma-lok'ūpago ahosi.|| ||</p>

					<p class="f4">10. Rañño kho pan'Ānanda,||<br />
					Makhādev'assa puttappaputtakā.|| ||</p>

					<p class="f4">Tassa paramparā catur-ā-sīti-khattiya-sahassāni imasmiɱ yeva Makhādeva Ambavane kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajiɱsu.|| ||</p>

					<p class="f4">Te mettā-saha-gatena cetasā,||<br />
					ekaɱ disaɱ pharitvā vihariɱsu.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena eritvā vihariɱsu.|| ||</p>

					<p class="f4">Karuṇā-saha-gatena cetasā,||<br />
					ekaɱ disaɱ pharitvā vihariɱsu.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihariɱsu.|| ||</p>

					<p class="f4">Muditā-saha-gatena cetasā,||<br />
					ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā vihariɱsu.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā vihariɱsu.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā vihariɱsu.|| ||</p>

					<p class="f4">11. Te catur-ā-sīti-vassa-sahassāni kumāra-kiḷitaɱ kīḷiɱsu,||<br />
					catur-ā-sīti-vassa-sahassāni oparajjaɱ1 kāresuɱ,||<br />
					catur-ā-sīti-vassa-sahassāni rajjaɱ kāresuɱ,||<br />
					catur-ā-sīti-vassa-sahassāni imasmiɱ yeva Makhādeva Ambavane agārasmā anagāriyaɱ pabba-jitā Brahma-cariyaɱ cariɱsu.|| ||</p>

					<p class="f4">Te cattāro brahma-vihāre bhāvetvā kāyassa bhedā param maraṇā brahma-lok'ūpagā ahesuɱ.|| ||</p>

					<p class="f4">12. Nimi tesaɱ rājānaɱ pacchimako ahosi dhammiko Dhamma-rājā,||<br />
					dhamme ṭhito Mahārājā dhammaɱ carati brāhmaṇa-gahapatikesu negamesu c'eva jāna-padesu ca,||<br />
					uposathañca upavasati cātuddasiɱ pañca-dasiɱ aṭṭhamiñ ca pakkhassa.|| ||</p>

					<p class="f4">13. Bhūta-pubbaɱ Ānanda,||<br />
					devānaɱ Tāvatiɱsānaɱ <a id="pg79"><span class="f2 g"><b>[79]</b></span></a> sudhammāyaɱ sabhāyaɱ sanni-sinnānaɱ sanni-patitānaɱ ayam antarā kathā udapādi: 'lābhā vata bho videhānaɱ,||<br />
					su-laddhaɱ vata bho videhānaɱ.|| ||</p>

					<p class="f4">Yesaɱ Nimi-rājā dhammiko Dhamma-rājā dhamme ṭhito Mahārājā dhammaɱ carati brāhmaṇa-gahapatikesu negamesu c'eva jāna-padesu ca,||<br />
					uposathañca upavasati cātuddasiɱ pañca-dasiɱ aṭṭhamiñ ca pakkhassāti.|| ||</p>

					<p class="f4">Atha kho Ānanda,||<br />
					Sakko devānaɱ Indo deve Tāvatiɱse āmantesi: 'iccheyyātha no tumhe mārisā,||<br />
					Nimiɱ rājānaɱ daṭṭhun' ti.|| ||</p>

					<p class="f4">Icchāma mayaɱ mārisa,||<br />
					Nimiɱ rājānaɱ daṭṭhunti.|| ||</p>

					<p class="f4">Tena kho pana samayena Nimi rājā tadah'uposathe pannarase sasīsaɱ nahāto4 uposathiko upari pāsādavaragato nisinno hoti.|| ||</p>

					<p class="f4">Atha kho Ānanda,||<br />
					Sakko devānaɱ Indo seyyathā pi nāma balavā puriso sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya,||<br />
					evam evaɱ devesu Tāvatiɱsesu antara-hito Nimissa rañño pamukhe5 pātu-r-ahosi.|| ||</p>

					<p class="f4">Atha kho Ānanda,||<br />
					Sakko devānaɱ Indo Nimiɱ rājānaɱ etad avoca: 'lābhā te mahārāja,su-laddhaɱ te mahārāja,||<br />
					devā te mahārāja Tāvatiɱsāsudhammāya sabhāyaɱ kittaya-mānarūpā sanni-sinnā: 'lābhā vata bho videhānaɱ,||<br />
					su-laddhaɱ vata bho videhānaɱ yesaɱ Nimi rājā dhammiko Dhamma-rājā dhamme ṭhito Mahārājā dhammaɱ carati brāhmaṇa-gahapatikesu negamesu c'eva jāna-padesu ca,||<br />
					uposathañca upavasati cātuddasiɱ pañca-dasiɱ aṭṭhamiñ ca pakkhassā' ti.|| ||</p>

					<p class="f4">Devā te mahārāja,||<br />
					Tāvatiɱsā dassana-kāmā,||<br />
					tassa te ahaɱ mahārāja,||<br />
					sahassayuttaɱ ājaññarathaɱ pahiṇissāmi,||<br />
					abhiruheyyāsi mahārāja,||<br />
					dibbaɱ yānaɱ avikampamāno' ti.|| ||</p>

					<p class="f4">Adhivāsesi kho Ānanda,Nimi-rājā tuṇhī-bhāvena.|| ||</p>

					<p class="f4">Atha kho Ānanda, Sakko devānaɱ Indo Nimissa rañño adhivāsanaɱ viditvā seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya.|| ||</p>

					<p class="f4">Evam evaɱ Nimissa rañño pamukhe antara-hito devesu Tāvatiɱsesu pātu-r-ahosi.|| ||</p>

					<p class="f4">14. Atha kho Ānanda, Sakko devānaɱ Indo Mātalisaŋgāhakaɱ āmantesi:|| ||</p>

					<p class="f4">Ehi tvaɱ samma Mātali,||<br />
					sahassayuttaɱ ājaññarathaɱ yochetvā Nimiɱ rājānaɱ upasankamitvā evaɱ vadesi:|| ||</p>

					<p class="f4">'Ayaɱ te mahārāja, sahassayutto ājaññaratho Sakkena devānam indena pesito.|| ||</p>

					<p class="f4">Abhirubheyyāsi mahārāja,||<br />
					dibbaɱ <a id="pg80"><span class="f2 g"><b>[80]</b></span></a> yānaɱ avikampamāno' ti.|| ||</p>

					<p class="f4">Evaɱ bhaddantavāti kho Ānanda,||<br />
					Mātali saŋgāhako Sakkassa devānam indassa paṭissutvā sahassayuttaɱ ājañññarathaɱ yochetvā Nimiɱ rājānaɱ upasankamitvā etad avoca:|| ||</p>

					<p class="f4">'Ayaɱ te mahārāja sahassayutto ājañññaratho Sakkena devānam indena pesito,||<br />
					abhiruha mahārāja,||<br />
					dibbaɱ yānaɱ avikampamāno.|| ||</p>

					<p class="f4">Api ca mahārāja,||<br />
					katamena taɱ nemi,||<br />
					yena vā pāpa-kammā pāpakānaɱ kammānaɱ vipākaɱ paṭisaŋvedenti,||<br />
					yena vā kalyāṇakammā kalyāṇānaɱ kammānaɱ vipākaɱ paṭisaŋvedentī' ti?|| ||</p>

					<p class="f4">Ubhayen'eva maɱ Mātali nehīti.|| ||</p>

					<p class="f4">15. Sampāpesi kho Ānanda,||<br />
					Mātalisaŋgāhako Nimiɱ rājānaɱ sudhammaɱ sabhaɱ.|| ||</p>

					<p class="f4">Addasā kho Ānanda, Sakko devānaɱ Indo Nimiɱ rājānaɱ dūrato va āga-c-chantaɱ,||<br />
					disvāna Nimiɱ rājānaɱ etad avoca:|| ||</p>

					<p class="f4">Ehi kho mahārāja,||<br />
					svāgataɱ mahārāja,||<br />
					devā te mahārāja,||<br />
					Tāvatiɱsā sudhammāyaɱ sabhāyaɱ kittaya-mānarūpā sanni-sinnā,||<br />
					'lābhā vata bho videhānaɱ,||<br />
					su-laddhaɱ vata bho videhānaɱ,||<br />
					yesaɱ Nimi rājā dhammiko Dhamma-rājā dhamme ṭhito Mahārājā dhammaɱ carati brāhmaṇa-gahapatikesu negamesu c'eva jāna-padesu ca.|| ||</p>

					<p class="f4">Uposathañca upavasati cātuddasiɱ pañca-dasiɱ aṭṭhamiñ ca pakkhassā' ti.|| ||</p>

					<p class="f4">Devā te mahārāja,||<br />
					Tāvatiɱsā dassana-kāmā,||<br />
					abhirama mahārāja,||<br />
					devesu devānubhāvenāti.|| ||</p>

					<p class="f4">Alaɱ mārisa,||<br />
					tatth'eva maɱ mithilaɱ paṭinetu.|| ||</p>

					<p class="f4">Tatth-ā-haɱ dhammaɱ carissāmi brāhmaṇa-gahapatikesu negamesu c'eva jāna-padesu ca,||<br />
					uposathañca upavasissāmi cātuddasiɱ pañca-dasiɱ aṭṭhamiñ ca pakkhassāti.</p>

					<p class="f4">16. Atha kho Ānanda, Sakko devānaɱ Indo Mātali saŋgāhakaɱ āmantesi:|| ||</p>

					<p class="f4">Ehi tvaɱ samma Mātali,||<br />
					sahassayuttaɱ ājaññarathaɱ yochetvā Nimiɱ rājānaɱ tatth'eva mitilaɱ paṭinehīti.|| ||</p>

					<p class="f4">Evaɱ bhaddantavāti kho Ānanda,||<br />
					Mātali saŋgāhako Sakkassa devānam indassa paṭissutvā sahassayuttaɱ ājaññarathaɱ yochetvā Nimiɱ rājānaɱ tatth'eva mithilaɱ paṭinesi.|| ||</p>

					<p class="f4">Tatra sudaɱ Ānanda,||<br />
					Nimi-rājā dhammaɱ carati brāhmaṇa-gahapatikesu negamesu c'eva jāna-padesu ca,||<br />
					uposathañ ca <a id="pg81"><span class="f2 g"><b>[81]</b></span></a> upavasati cātuddasiɱ pañca-dasiɱ aṭṭhamiñ ca pakkhassa.|| ||</p>

					<p class="f4">17. Atha kho Ānanda, Nimi-rājā bahunnaɱ vassa-sahassānaɱ accayena kappakaɱ āmantesi:|| ||</p>

					<p class="f4">'Yadā me samma kappaka,||<br />
					passeyyāsi sirasmiɱ palitāni jātāni,||<br />
					atha me āroceyyāsī' ti.|| ||</p>

					<p class="f4">Evaɱ devā ti kho Ānanda,||<br />
					kappako Nimissa rañño paccassosi.|| ||</p>

					<p class="f4">Addasā kho Ānanda, kappako bahunnaɱ vassānaɱ bahunnaɱ vassa-satānaɱ bahunnaɱ vassa-sahassānaɱ accayena Nimissa rañño sirasmiɱ palitāni jātāni,||<br />
					disvāna Nimiɱ rājānaɱ etad avoca:|| ||</p>

					<p class="f4">Pātu-bhūtā kho dev'assa deva-dūtā,||<br />
					dissanti sirasmiɱ palitāni jātānī' ti.|| ||</p>

					<p class="f4">Tena hi samma kappaka, tāni palitāni sādhukaɱ saṇḍāsena uddharitvā mama añjalismiɱ patiṭṭhāpehī' ti.|| ||</p>

					<p class="f4">Evaɱ devā ti kho Ānanda,||<br />
					kappako Nimissa rañño paṭisutvā tāni palitāni sādhukaɱ saṇḍāsena uddharitvā Nimissa rañño añjalismiɱ patiṭṭhāpesi.|| ||</p>

					<p class="f4">Atha kho Ānanda, Nimi rājā kappa-kassa gāma-varaɱ datvā jeṭṭha-puttaɱ kumāraɱ āmantāpetvā etad avoca:|| ||</p>

					<p class="f4">'Pātu-bhūtā kho me tāta kumāra,||<br />
					deva-dūtā,||<br />
					dissanti sirasmiɱ palitāni jātāni,||<br />
					bhuttā kho pana me mānusakā kāmā,||<br />
					samayo dibbe kāme pariyesituɱ.|| ||</p>

					<p class="f4">Ehi tvaɱ tāta kumāra,||<br />
					imaɱ rajjaɱ paṭipajja,||<br />
					ahaɱ pana kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajissāmi.|| ||</p>

					<p class="f4">Tena hi tāta kumāra,||<br />
					yadā tvam pi passeyyāsi sirasmiɱ palitāni jātāni,||<br />
					atha kappa-kassa gāma-varaɱ datvā jeṭṭha-puttaɱ kumāraɱ sādhukaɱ rajje samanusā-sitvā kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyāsi,||<br />
					yena me idaɱ kalyāṇaɱ vaṭṭaɱ nihitaɱ anuppavatteyyāsi,||<br />
					mā kho me tvaɱ antima-puriso ahosi.|| ||</p>

					<p class="f4">Yasmiɱ kho tāta kumāra,||<br />
					purisa-yuge vatta-māne eva-rūpassa kalyāṇassa vaṭṭassa samucchedo hoti,||<br />
					so tesaɱ antima-puriso hoti.|| ||</p>

					<p class="f4">Taɱ tāhaɱ tāta kumāra,||<br />
					evaɱ vadāmi:|| ||</p>

					<p class="f4">'Yena me idaɱ kalyāṇaɱ vaṭṭaɱ nihita anuppavatteyyāsi,||<br />
					mā kho me tvaɱ antima-puriso ahosī' ti.|| ||</p>

					<p class="f4">18. Atha kho Ānanda, rājā Makhādevo kappa-kassa gāma-varaɱ datvā jeṭṭha-puttaɱ kumāraɱ sādhukaɱ rajje samanusā-sitvā imasmiɱ yeva Makhādeva Ambavane kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbaji.|| ||</p>

					<p class="f4">So mettā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā <a id="pg82"><span class="f2 g"><b>[82]</b></span></a> tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Muditā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā vihāsi.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">19. Nimi kho pan'Ānanda,||<br />
					rājā catur-ā-sīti-vassa-sahassāni kumāra-kīḷitaɱ kīḷi,||<br />
					catur-ā-sīti-vassa-sahassāni oparajjaɱ kāresi,||<br />
					catur-ā-sīti-vassa-sahassāni rajjaɱ kāresi,||<br />
					catur-ā-sīti-vassa-sahassāni imasmiɱ yeva Makhādeva Ambavane agārasmā anagāriyaɱ pabba-jito Brahma-cariyaɱ cari.|| ||</p>

					<p class="f4">So cattāro brahma-vihāre bhāvetvā kāyassa bhedā param maraṇā brahma-lok'ūpago ahosi.|| ||</p>

					<p class="f4">20. Nimissa kho pan'Ānanda,||<br />
					rañño kalārajanako nāma putto ahosi.|| ||</p>

					<p class="f4">So na agārasmā anagāriyaɱ pabbaji.|| ||</p>

					<p class="f4">So taɱ kalyāṇaɱ vaṭṭaɱ samucchindi.|| ||</p>

					<p class="f4">So tesaɱ antima-puriso ahosi.|| ||</p>

					<p class="f4">21. Siyā kho pana te Ānanda,||<br />
					evam assa: añño nūna tena samayena rājā Makhādevo ahosi yena taɱ kalyāṇaɱ vaṭṭaɱ nihitanti.|| ||</p>

					<p class="f4">Na kho pan'etaɱ Ānanda,||<br />
					evaɱ daṭṭhabbaɱ.|| ||</p>

					<p class="f4">Ahaɱ tena samayena rājā Makhādevo ahosiɱ.|| ||</p>

					<p class="f4">Ahaɱ taɱ kalyāṇaɱ vaṭṭaɱ nihiniɱ mayā taɱ kalyāṇaɱ vaṭṭaɱ nihitaɱ pacchimā janatā anuppavattesi.|| ||</p>

					<p class="f4">Taɱ kho pan'Ānanda, kalyāṇaɱ vaṭṭaɱ na nibbidāya na virāgāya na nirodhāya na upasamāya na abhiññāya na sambodhāya na nibbānāya saŋvattati,||<br />
					yāva-d-eva brahma-lok'ūpapattiyā.|| ||</p>

					<p class="f4">Idaɱ kho pan'Ānanda, etarahi mayā kalyāṇaɱ vaṭṭaɱ nihitaɱ ekanta-nibbidāya virāgāya nirodhāya upasamāya abhiññāya sambodhāya nibbānāya saŋvattati.|| ||</p>

					<p class="f4">Katamā c'Ānanda, etarahi mayā kalyāṇaɱ vaṭṭaɱ nihitaɱ ekanta-nibbidāya virāgāya nirodhāya upasamāya abhiññāya sambodhāya nibbānāya saŋvattati:||<br />
					ayameva Ariyo Aṭṭhaŋgiko Maggo.|| ||</p>

					<p class="f4">Seyyath'īdaɱ:||<br />
					sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā ājivo,||<br />
					<a id="pg83"><span class="f2 g"><b>[83]</b></span></a> sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Idaɱ kho Ānanda, etarahi mayā kalyāṇaɱ vaṭṭaɱ nihitaɱ ekkanta nibbidāya virāgāya nirodhāya upasamāya abhiññāya sambodhāya nibbānāya saŋvattati.|| ||</p>

					<p class="f4">Taɱ kho ahaɱ Ānanda,||<br />
					evaɱ vadāmi:|| ||</p>

					<p class="f4">Yena me idaɱ kalyāṇaɱ vaṭṭaɱ nihitaɱ anuppavatteyyātha.|| ||</p>

					<p class="f4">Mā kho me tumhe antimasurisā ahuvattha.|| ||</p>

					<p class="f4">Yasmiɱ kho Ānanda, purisa-yuge vatta-māne eva-rūpassa kalyāṇassa vaṭṭassa samucchedo hoti,||<br />
					so tesaɱ antima-puriso hoti.|| ||</p>

					<p class="f4">Taɱ vo ahaɱ Ānanda, evaɱ vadāmi:|| ||</p>

					<p class="f4">Yena me idaɱ kalyāṇaɱ vaṭṭaɱ nihitaɱ anuppavatteyyātha.|| ||</p>

					<p class="f4">Mā kho me tumhe antima-purisā ahuvatthā' ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaɱ abhinandī ti.|| ||</p>

					<p class="ctr">Makhādeva Suttaɱ Tatiyaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>