<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 83. The Buddha relates a past life and uses it to inspire Ānanda not to be the last of the line to live by the Eightfold Path." />
<title>MN 83: Makhādeva Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p83">Sutta 83</a></h4>

					<h1>Makhādeva Suttaṃ</h1>

					<p class="f1 ctr">Adapted from the digital version of the Sri Lanka Buddha Jayanti Tripitaka Series</p>

					<p>&nbsp;</p>

					<hr />

					<p><a id="pg74"><span class="f2 g"><b>[74]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.083.chlm.sbb.htm#p1">chlm</a>][<a href="../../../dhamma-vinaya/pts/mn/mn.083.horn.pts.htm#p1">pts</a>][<a href="../../../dhamma-vinaya/mnl/mn/mn.083.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Mithilāyaṃ viharati Makhādevambvane.|| ||</p>

					<p class="f4">2. Atha kho Bhagavā aññatarasmiṃ padese sitaṃ pātvākāsi.|| ||</p>

					<p class="f4">Atha kho āyasmato Ānandassa etad ahosi:|| ||</p>

					<p class="f4">Ko nu kho hetu,||<br />
					ko paccayo Bhagavato sitassa pātu-kammāya,||<br />
					na akāraṇe Tathāgatā sitaṃ pātu-karontī' ti.|| ||</p>

					<p class="f4">Atha kho āyasmā Ānando ekaṃsaṃ cīvaraṃ katvā yena Bhagavā tenañjalimpaṇāmetvā Bhagavantaṃ etad avoca:|| ||</p>

					<p class="f4">Ko nu kho bhante,||<br />
					hetu ko paccayo Bhagavato sitassa pātu-kammāya?|| ||</p>

					<p class="f4">Na akāraṇe Tathāgatā sitaṃ pātu-karontī' ti.|| ||</p>

					<p class="f4">3. Bhūta-pubbaṃ Ānanda,||<br />
					imissā yeva Mithilāya rājā ahosi Makhādevo nāma dhammiko Dhamma-rājā Dhamme ṭhito Mahārājā Dhammaṃ carati brāhmaṇa-gahapatikesu negamesu c'eva jāna-padesu ca.|| ||</p>

					<p class="f4">Uposathañ ca upavasati cātuddasiṃ <a id="pg75"><span class="f2 g"><b>[75]</b></span></a> pañca-dasiṃ aṭṭhamiñ ca pakkhassa.|| ||</p>

					<p class="f4">4. Atha kho Ānanda, rājā Makhādevo bahunnaṃ vassānaṃ bahunnaṃ vassa-satānaṃ bahunnaṃ vassa-sahassānaṃ accayena kappakaṃ āmantesi:|| ||</p>

					<p class="f4">Yadā me samma kappaka,||<br />
					passeyyāsi sirasmiṃ palitāni jātāni,||<br />
					atha me āroceyyāsī' ti.|| ||</p>

					<p class="f4">Evaṃ devā ti kho Ānanda,||<br />
					kappako rañño Makhādev'assa paccassosi.|| ||</p>

					<p class="f4">Addasā kho Ānanda,||<br />
					kappako bahunnaṃ vassānaṃ bahunnaṃ vassa-satānaṃ bahunnaṃ vassa-sahassānaṃ accayena rañño Makhādev'assa sirasmiṃ palitāni jātāni.|| ||</p>

					<p class="f4">Disvāna rājānaṃ Makhādevaṃ etad avoca:|| ||</p>

					<p class="f4">Pātu-bhūtā kho dev'assa deva-dūtā,||<br />
					dissanti sirasmiṃ palitāni jātānī' ti.|| ||</p>

					<p class="f4">Tena hi samma kappaka,||<br />
					tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī ti.|| ||</p>

					<p class="f4">Evaṃ devā ti kho Ānanda,||<br />
					kappako rañño Makhādev'assa paṭi-s-sutvā tāni palitāni sādhukaṃ saṇḍāsena uddharitvā rañño Makhādev'assa añjalismiṃ pati-ṭ-ṭhāpesi.|| ||</p>

					<p class="f4">Atha kho Ānanda, rājā Makhādevo kappa-kassa gāma-varaṃ datvā jeṭṭha-puttaṃ kumāraṃ āmantāpetvā etad avoca:|| ||</p>

					<p class="f4">Pātu-bhūtā kho me tāta kumāra deva-dūtā,||<br />
					dissanti sirasmiṃ palitāni jātāni,||<br />
					bhuttā kho pana me mānusakā kāmā,||<br />
					samayo dibbe kāme pariyesituṃ.|| ||</p>

					<p class="f4">Ehi tvaṃ, tāta kumāra,||<br />
					imaṃ rajjaṃ paṭipajja,||<br />
					ahaṃ pana kesa-massuṃ ohāretvā kāsāyāni vatthāni acchādetvā agārasmā anagāriyaṃp abbajissāmi.|| ||</p>

					<p class="f4">Tena hi tāta kumāra,||<br />
					yadā tvam pi passeyyāsi sirasmiṃ palitāni jātāni,||<br />
					atha kappa-kassa gāma-varaṃ datvā jeṭṭha-puttaṃ kumāraṃ sādhukaṃ rajje samanusā-sitvā kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi.||<br />
					Yena me idaṃ kalyāṇaṃ vaṭṭaṃ nihitaṃ anuppavatteyyāsi.|| ||</p>

					<p class="f4">Mā kho me tvaṃ antima-puriso ahosi.|| ||</p>

					<p class="f4">Yasmiṃ kho tāta kumāra,||<br />
					purisa-yuge vatta-māne eva-rūpassa kālyāṇassa vaṭṭassa samucchedo hoti,||<br />
					so tesaṃ antima-puriso hoti.|| ||</p>

					<p class="f4">Taṃ tāhaṃ tāta kumāra,||<br />
					evaṃ vadāmi:|| ||</p>

					<p class="f4">'Yena me idaṃ kalyāṇaṃ <a id="pg76"><span class="f2 g"><b>[76]</b></span></a> vaṭṭaṃ nihitaṃ anuppavatteyyāsi,||<br />
					mā kho me tvaṃ antima-puriso ahosī' ti.|| ||</p>

					<p class="f4">5. Atha kho Ānanda,||<br />
					rājā Makhādevo kappa-kassa gāma-varaṃ datvā jeṭṭha-puttaṃ kumāraṃ sādhukaṃ rajje samanusā-sitvā imasmiṃ yeva Makhādeva Ambavane kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbaji.|| ||</p>

					<p class="f4">So mettā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">4. Muditā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">5. Upekkhā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">6. Rājā kho pan'Ānanda,||<br />
					Makhādevo catur-ā-sīti-vassa-sahassāni kumāra-kīḷitaṃ kīḷi,||<br />
					catur-ā-sīti-vassa-sahassāni oparajjaṃ kāresi,||<br />
					catur-ā-sīti-vassa-sahassāni rajjaṃ kāresi,||<br />
					catur-ā-sīti-vassa-sahassāni imasmiṃ yeva Makhādeva Ambavane agārasmā anagāriyaṃ pabba-jito Brahma-cariyaṃ cari.|| ||</p>

					<p class="f4">So cattāro brahma-vihāre bhāvetvā kāyassa bhedā param maraṇā brahma-lok'ūpago ahosi.|| ||</p>

					<p class="f4">7. Atha kho Ānanda,||<br />
					rañño Makhādev'assa putto bahunnaṃ vassānaṃ bahunnaṃ vassa-satānaṃ bahunnaṃ vassa-sahassānaṃ accayena kappakaṃ āmantesi:|| ||</p>

					<p class="f4">'Yadā me samma kappaka,||<br />
					passeyyāsi sirasmiṃ palitāni jātāni.|| ||</p>

					<p class="f4">Atha me āroceyyāsī' ti.|| ||</p>

					<p class="f4">Evaṃ devā ti kho Ānanda,||<br />
					kappako rañño Makhādev'assa puttassa paccassosi.|| ||</p>

					<p class="f4">Addasā kho Ānanda,||<br />
					kappako bahunnaṃ vassānaṃ bahunnaṃ vassa-satānaṃ bahunnaṃ vassa-sahassānaṃ accayena rañño Makhādev'assa puttassa sirasmiṃ palitāni jātāni,||<br />
					disvāna rañño Makhādev'assa puttaṃ etad avoca:|| ||</p>

					<p class="f4">'Pātu-bhūtā kho dev'assa deva-dūtā,||<br />
					dissanti sirasmiṃ <a id="pg77"><span class="f2 g"><b>[77]</b></span></a> palitāni jātānī' ti.|| ||</p>

					<p class="f4">Tena hi samma kappaka,||<br />
					tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī' ti.|| ||</p>

					<p class="f4">Evaṃ devā ti kho Ānanda,||<br />
					kappako rañño Makhādev'assa puttassa paṭi-s-sutvā tāni palitāni sādhukaṃ saṇḍāsena uddharitvā rañño Makhādev'assa añjalismiṃ pati-ṭ-ṭhāpesi.|| ||</p>

					<p class="f4">Atha kho Ānanda, rañño Makhādev'assa putto kappa-kassa gāma-varaṃ datvā jeṭṭha-puttaṃ kumāraṃ āmantāpetvā etad avoca:|| ||</p>

					<p class="f4">'Pātu-bhūtā kho me tāta kumāra,||<br />
					deva-dūtā disnti,||<br />
					sirasmiṃ palitāni jātāni,||<br />
					bhuttā kho pana me mānusakā kāmā,||<br />
					samayo dibbe kāme pariyesituṃ,||<br />
					ehi tvaṃ tāta kumāra,||<br />
					imaṃ rajjaṃ paṭipajja,||<br />
					ahaṃ pana kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi.|| ||</p>

					<p class="f4">Tena hi tāta kumāra,||<br />
					yadā tvam pi passeyyasi sirasmiṃ palitāni jātāni,||<br />
					atha kappa-kassa gāma-varaṃ datvā,||<br />
					jeṭṭha-puttaṃ kumāraṃ sādhukaṃ rajje samanusā-sitvā kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi.|| ||</p>

					<p class="f4">Yena me idaṃ kalyāṇaṃ vaṭṭaṃ nihitaṃ anuppavatteyyāsi,||<br />
					mā kho me tvaṃ antima-puriso ahosi.|| ||</p>

					<p class="f4">Yasmiṃ kho tāta kumāra,||<br />
					purisa-yuge vatta-māne eva-rūpassa kalyāṇassa vaṭṭassa samucchedo hoti,||<br />
					so tesaṃ antima-puriso hoti.|| ||</p>

					<p class="f4">Taṃ tāhaṃ tāta kumāra,||<br />
					evaṃ vadāmi: yena me idaṃ kalyāṇaṃ vaṭṭaṃ nihitaṃ anuppavatteyyāsi,||<br />
					mā kho me tvaṃ antima-puriso ahosī' ti.|| ||</p>

					<p class="f4">8. Atha kho Ānanda, rañño Makhādevo putto kappa-kassa gāma-varaṃ datvā jeṭṭha-puttaṃ kumāraṃ sādhukaṃ rajje samanusā-sitvā imasmiṃ yeva Makhādeva Ambavane kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbaji.|| ||</p>

					<p class="f4">So mettā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">So karuṇā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihāsi,||<br />
					muditā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ2,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">So upekkhā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena <a id="pg78"><span class="f2 g"><b>[78]</b></span></a> pharitvā vihāsi.|| ||</p>

					<p class="f4">9. Rañño kho pan'Ānanda,||<br />
					Makhādev'assa putto catur-ā-sīti-vassa-sahassāni kumāra-kiḷitaṃ kīḷi,||<br />
					catur-ā-sīti-vassa-sahassāni oparajjaṃ kāresi,||<br />
					catur-ā-sīti-vassa-sahassāni rajjaṃ kāresi,||<br />
					catur-ā-sīti-vassa-sahassāni imasmiṃ yeva Makhādeva Ambavane agārasmā anagāriyaṃ pabba-jito Brahma-cariyaṃ cari.|| ||</p>

					<p class="f4">So cattāro brahma-vihāre bhāvetvā kāyassa bhedā param maraṇā brahma-lok'ūpago ahosi.|| ||</p>

					<p class="f4">10. Rañño kho pan'Ānanda,||<br />
					Makhādev'assa puttappaputtakā.|| ||</p>

					<p class="f4">Tassa paramparā catur-ā-sīti-khattiya-sahassāni imasmiṃ yeva Makhādeva Ambavane kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajiṃsu.|| ||</p>

					<p class="f4">Te mettā-saha-gatena cetasā,||<br />
					ekaṃ disaṃ pharitvā vihariṃsu.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena eritvā vihariṃsu.|| ||</p>

					<p class="f4">Karuṇā-saha-gatena cetasā,||<br />
					ekaṃ disaṃ pharitvā vihariṃsu.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihariṃsu.|| ||</p>

					<p class="f4">Muditā-saha-gatena cetasā,||<br />
					ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā vihariṃsu.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā vihariṃsu.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā vihariṃsu.|| ||</p>

					<p class="f4">11. Te catur-ā-sīti-vassa-sahassāni kumāra-kiḷitaṃ kīḷiṃsu,||<br />
					catur-ā-sīti-vassa-sahassāni oparajjaṃ1 kāresuṃ,||<br />
					catur-ā-sīti-vassa-sahassāni rajjaṃ kāresuṃ,||<br />
					catur-ā-sīti-vassa-sahassāni imasmiṃ yeva Makhādeva Ambavane agārasmā anagāriyaṃ pabba-jitā Brahma-cariyaṃ cariṃsu.|| ||</p>

					<p class="f4">Te cattāro brahma-vihāre bhāvetvā kāyassa bhedā param maraṇā brahma-lok'ūpagā ahesuṃ.|| ||</p>

					<p class="f4">12. Nimi tesaṃ rājānaṃ pacchimako ahosi dhammiko Dhamma-rājā,||<br />
					dhamme ṭhito Mahārājā dhammaṃ carati brāhmaṇa-gahapatikesu negamesu c'eva jāna-padesu ca,||<br />
					uposathañca upavasati cātuddasiṃ pañca-dasiṃ aṭṭhamiñ ca pakkhassa.|| ||</p>

					<p class="f4">13. Bhūta-pubbaṃ Ānanda,||<br />
					devānaṃ Tāvatiṃsānaṃ <a id="pg79"><span class="f2 g"><b>[79]</b></span></a> sudhammāyaṃ sabhāyaṃ sanni-sinnānaṃ sanni-patitānaṃ ayam antarā kathā udapādi: 'lābhā vata bho videhānaṃ,||<br />
					su-laddhaṃ vata bho videhānaṃ.|| ||</p>

					<p class="f4">Yesaṃ Nimi-rājā dhammiko Dhamma-rājā dhamme ṭhito Mahārājā dhammaṃ carati brāhmaṇa-gahapatikesu negamesu c'eva jāna-padesu ca,||<br />
					uposathañca upavasati cātuddasiṃ pañca-dasiṃ aṭṭhamiñ ca pakkhassāti.|| ||</p>

					<p class="f4">Atha kho Ānanda,||<br />
					Sakko devānaṃ Indo deve Tāvatiṃse āmantesi: 'iccheyyātha no tumhe mārisā,||<br />
					Nimiṃ rājānaṃ daṭṭhun' ti.|| ||</p>

					<p class="f4">Icchāma mayaṃ mārisa,||<br />
					Nimiṃ rājānaṃ daṭṭhunti.|| ||</p>

					<p class="f4">Tena kho pana samayena Nimi rājā tadah'uposathe pannarase sasīsaṃ nahāto4 uposathiko upari pāsādavaragato nisinno hoti.|| ||</p>

					<p class="f4">Atha kho Ānanda,||<br />
					Sakko devānaṃ Indo seyyathā pi nāma balavā puriso sammiñjitaṃ vā bāhaṃ pasāreyya pasāritaṃ vā bāhaṃ sammiñjeyya,||<br />
					evam evaṃ devesu Tāvatiṃsesu antara-hito Nimissa rañño pamukhe5 pātu-r-ahosi.|| ||</p>

					<p class="f4">Atha kho Ānanda,||<br />
					Sakko devānaṃ Indo Nimiṃ rājānaṃ etad avoca: 'lābhā te mahārāja,su-laddhaṃ te mahārāja,||<br />
					devā te mahārāja Tāvatiṃsāsudhammāya sabhāyaṃ kittaya-mānarūpā sanni-sinnā: 'lābhā vata bho videhānaṃ,||<br />
					su-laddhaṃ vata bho videhānaṃ yesaṃ Nimi rājā dhammiko Dhamma-rājā dhamme ṭhito Mahārājā dhammaṃ carati brāhmaṇa-gahapatikesu negamesu c'eva jāna-padesu ca,||<br />
					uposathañca upavasati cātuddasiṃ pañca-dasiṃ aṭṭhamiñ ca pakkhassā' ti.|| ||</p>

					<p class="f4">Devā te mahārāja,||<br />
					Tāvatiṃsā dassana-kāmā,||<br />
					tassa te ahaṃ mahārāja,||<br />
					sahassayuttaṃ ājañña-rathaṃ pahiṇissāmi,||<br />
					abhiruheyyāsi mahārāja,||<br />
					dibbaṃ yānaṃ avikampamāno' ti.|| ||</p>

					<p class="f4">Adhivāsesi kho Ānanda,Nimi-rājā tuṇhī-bhāvena.|| ||</p>

					<p class="f4">Atha kho Ānanda, Sakko devānaṃ Indo Nimissa rañño adhivāsanaṃ viditvā seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya.|| ||</p>

					<p class="f4">Evam evaṃ Nimissa rañño pamukhe antara-hito devesu Tāvatiṃsesu pātu-r-ahosi.|| ||</p>

					<p class="f4">14. Atha kho Ānanda, Sakko devānaṃ Indo Mātalisaṅgāhakaṃ āmantesi:|| ||</p>

					<p class="f4">Ehi tvaṃ samma Mātali,||<br />
					sahassayuttaṃ ājañña-rathaṃ yochetvā Nimiṃ rājānaṃ upasaṅkamitvā evaṃ vadesi:|| ||</p>

					<p class="f4">'Ayaṃ te mahārāja, sahassayutto ājañña-ratho Sakkena devānam indena pesito.|| ||</p>

					<p class="f4">Abhirubheyyāsi mahārāja,||<br />
					dibbaṃ <a id="pg80"><span class="f2 g"><b>[80]</b></span></a> yānaṃ avikampamāno' ti.|| ||</p>

					<p class="f4">Evaṃ bhaddantavāti kho Ānanda,||<br />
					Mātali saṅgāhako Sakkassa devānam indassa paṭi-s-sutvā sahassayuttaṃ ājañññarathaṃ yochetvā Nimiṃ rājānaṃ upasaṅkamitvā etad avoca:|| ||</p>

					<p class="f4">'Ayaṃ te mahārāja sahassayutto ājañññaratho Sakkena devānam indena pesito,||<br />
					abhiruha mahārāja,||<br />
					dibbaṃ yānaṃ avikampamāno.|| ||</p>

					<p class="f4">Api ca mahārāja,||<br />
					katamena taṃ nemi,||<br />
					yena vā pāpa-kammā pāpakānaṃ kammānaṃ vipākaṃ paṭisaṃvedenti,||<br />
					yena vā kalyāṇakammā kalyāṇānaṃ kammānaṃ vipākaṃ paṭisaṃvedentī' ti?|| ||</p>

					<p class="f4">Ubhayen'eva maṃ Mātali nehīti.|| ||</p>

					<p class="f4">15. Sampāpesi kho Ānanda,||<br />
					Mātalisaṅgāhako Nimiṃ rājānaṃ sudhammaṃ sabhaṃ.|| ||</p>

					<p class="f4">Addasā kho Ānanda, Sakko devānaṃ Indo Nimiṃ rājānaṃ dūrato va āga-c-chantaṃ,||<br />
					disvāna Nimiṃ rājānaṃ etad avoca:|| ||</p>

					<p class="f4">Ehi kho mahārāja,||<br />
					svāgataṃ mahārāja,||<br />
					devā te mahārāja,||<br />
					Tāvatiṃsā sudhammāyaṃ sabhāyaṃ kittaya-mānarūpā sanni-sinnā,||<br />
					'lābhā vata bho videhānaṃ,||<br />
					su-laddhaṃ vata bho videhānaṃ,||<br />
					yesaṃ Nimi rājā dhammiko Dhamma-rājā dhamme ṭhito Mahārājā dhammaṃ carati brāhmaṇa-gahapatikesu negamesu c'eva jāna-padesu ca.|| ||</p>

					<p class="f4">Uposathañca upavasati cātuddasiṃ pañca-dasiṃ aṭṭhamiñ ca pakkhassā' ti.|| ||</p>

					<p class="f4">Devā te mahārāja,||<br />
					Tāvatiṃsā dassana-kāmā,||<br />
					abhirama mahārāja,||<br />
					devesu devānubhāvenāti.|| ||</p>

					<p class="f4">Alaṃ mārisa,||<br />
					tatth'eva maṃ mithilaṃ paṭinetu.|| ||</p>

					<p class="f4">Tatth-ā-haṃ dhammaṃ carissāmi brāhmaṇa-gahapatikesu negamesu c'eva jāna-padesu ca,||<br />
					uposathañca upavasissāmi cātuddasiṃ pañca-dasiṃ aṭṭhamiñ ca pakkhassāti.</p>

					<p class="f4">16. Atha kho Ānanda, Sakko devānaṃ Indo Mātali saṅgāhakaṃ āmantesi:|| ||</p>

					<p class="f4">Ehi tvaṃ samma Mātali,||<br />
					sahassayuttaṃ ājañña-rathaṃ yochetvā Nimiṃ rājānaṃ tatth'eva mitilaṃ paṭinehīti.|| ||</p>

					<p class="f4">Evaṃ bhaddantavāti kho Ānanda,||<br />
					Mātali saṅgāhako Sakkassa devānam indassa paṭi-s-sutvā sahassayuttaṃ ājañña-rathaṃ yochetvā Nimiṃ rājānaṃ tatth'eva mithilaṃ paṭinesi.|| ||</p>

					<p class="f4">Tatra sudaṃ Ānanda,||<br />
					Nimi-rājā dhammaṃ carati brāhmaṇa-gahapatikesu negamesu c'eva jāna-padesu ca,||<br />
					uposathañ ca <a id="pg81"><span class="f2 g"><b>[81]</b></span></a> upavasati cātuddasiṃ pañca-dasiṃ aṭṭhamiñ ca pakkhassa.|| ||</p>

					<p class="f4">17. Atha kho Ānanda, Nimi-rājā bahunnaṃ vassa-sahassānaṃ accayena kappakaṃ āmantesi:|| ||</p>

					<p class="f4">'Yadā me samma kappaka,||<br />
					passeyyāsi sirasmiṃ palitāni jātāni,||<br />
					atha me āroceyyāsī' ti.|| ||</p>

					<p class="f4">Evaṃ devā ti kho Ānanda,||<br />
					kappako Nimissa rañño paccassosi.|| ||</p>

					<p class="f4">Addasā kho Ānanda, kappako bahunnaṃ vassānaṃ bahunnaṃ vassa-satānaṃ bahunnaṃ vassa-sahassānaṃ accayena Nimissa rañño sirasmiṃ palitāni jātāni,||<br />
					disvāna Nimiṃ rājānaṃ etad avoca:|| ||</p>

					<p class="f4">Pātu-bhūtā kho dev'assa deva-dūtā,||<br />
					dissanti sirasmiṃ palitāni jātānī' ti.|| ||</p>

					<p class="f4">Tena hi samma kappaka, tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī' ti.|| ||</p>

					<p class="f4">Evaṃ devā ti kho Ānanda,||<br />
					kappako Nimissa rañño paṭisutvā tāni palitāni sādhukaṃ saṇḍāsena uddharitvā Nimissa rañño añjalismiṃ pati-ṭ-ṭhāpesi.|| ||</p>

					<p class="f4">Atha kho Ānanda, Nimi rājā kappa-kassa gāma-varaṃ datvā jeṭṭha-puttaṃ kumāraṃ āmantāpetvā etad avoca:|| ||</p>

					<p class="f4">'Pātu-bhūtā kho me tāta kumāra,||<br />
					deva-dūtā,||<br />
					dissanti sirasmiṃ palitāni jātāni,||<br />
					bhuttā kho pana me mānusakā kāmā,||<br />
					samayo dibbe kāme pariyesituṃ.|| ||</p>

					<p class="f4">Ehi tvaṃ tāta kumāra,||<br />
					imaṃ rajjaṃ paṭipajja,||<br />
					ahaṃ pana kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi.|| ||</p>

					<p class="f4">Tena hi tāta kumāra,||<br />
					yadā tvam pi passeyyāsi sirasmiṃ palitāni jātāni,||<br />
					atha kappa-kassa gāma-varaṃ datvā jeṭṭha-puttaṃ kumāraṃ sādhukaṃ rajje samanusā-sitvā kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi,||<br />
					yena me idaṃ kalyāṇaṃ vaṭṭaṃ nihitaṃ anuppavatteyyāsi,||<br />
					mā kho me tvaṃ antima-puriso ahosi.|| ||</p>

					<p class="f4">Yasmiṃ kho tāta kumāra,||<br />
					purisa-yuge vatta-māne eva-rūpassa kalyāṇassa vaṭṭassa samucchedo hoti,||<br />
					so tesaṃ antima-puriso hoti.|| ||</p>

					<p class="f4">Taṃ tāhaṃ tāta kumāra,||<br />
					evaṃ vadāmi:|| ||</p>

					<p class="f4">'Yena me idaṃ kalyāṇaṃ vaṭṭaṃ nihita anuppavatteyyāsi,||<br />
					mā kho me tvaṃ antima-puriso ahosī' ti.|| ||</p>

					<p class="f4">18. Atha kho Ānanda, rājā Makhādevo kappa-kassa gāma-varaṃ datvā jeṭṭha-puttaṃ kumāraṃ sādhukaṃ rajje samanusā-sitvā imasmiṃ yeva Makhādeva Ambavane kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbaji.|| ||</p>

					<p class="f4">So mettā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā <a id="pg82"><span class="f2 g"><b>[82]</b></span></a> tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Muditā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā vihāsi.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā vihāsi.|| ||</p>

					<p class="f4">19. Nimi kho pan'Ānanda,||<br />
					rājā catur-ā-sīti-vassa-sahassāni kumāra-kīḷitaṃ kīḷi,||<br />
					catur-ā-sīti-vassa-sahassāni oparajjaṃ kāresi,||<br />
					catur-ā-sīti-vassa-sahassāni rajjaṃ kāresi,||<br />
					catur-ā-sīti-vassa-sahassāni imasmiṃ yeva Makhādeva Ambavane agārasmā anagāriyaṃ pabba-jito Brahma-cariyaṃ cari.|| ||</p>

					<p class="f4">So cattāro brahma-vihāre bhāvetvā kāyassa bhedā param maraṇā brahma-lok'ūpago ahosi.|| ||</p>

					<p class="f4">20. Nimissa kho pan'Ānanda,||<br />
					rañño kalārajanako nāma putto ahosi.|| ||</p>

					<p class="f4">So na agārasmā anagāriyaṃ pabbaji.|| ||</p>

					<p class="f4">So taṃ kalyāṇaṃ vaṭṭaṃ samucchindi.|| ||</p>

					<p class="f4">So tesaṃ antima-puriso ahosi.|| ||</p>

					<p class="f4">21. Siyā kho pana te Ānanda,||<br />
					evam assa: añño nūna tena samayena rājā Makhādevo ahosi yena taṃ kalyāṇaṃ vaṭṭaṃ nihitanti.|| ||</p>

					<p class="f4">Na kho pan'etaṃ Ānanda,||<br />
					evaṃ daṭṭhabbaṃ.|| ||</p>

					<p class="f4">Ahaṃ tena samayena rājā Makhādevo ahosiṃ.|| ||</p>

					<p class="f4">Ahaṃ taṃ kalyāṇaṃ vaṭṭaṃ nihiniṃ mayā taṃ kalyāṇaṃ vaṭṭaṃ nihitaṃ pacchimā janatā anuppavattesi.|| ||</p>

					<p class="f4">Taṃ kho pan'Ānanda, kalyāṇaṃ vaṭṭaṃ na nibbidāya na virāgāya na nirodhāya na upasamāya na abhiññāya na sambodhāya na Nibbānāya saṃvaṭṭati,||<br />
					yāva-d-eva brahma-lok'ūpapattiyā.|| ||</p>

					<p class="f4">Idaṃ kho pan'Ānanda, etarahi mayā kalyāṇaṃ vaṭṭaṃ nihitaṃ ekanta-nibbidāya virāgāya nirodhāya upasamāya abhiññāya sambodhāya Nibbānāya saṃvaṭṭati.|| ||</p>

					<p class="f4">Katamā c'Ānanda, etarahi mayā kalyāṇaṃ vaṭṭaṃ nihitaṃ ekanta-nibbidāya virāgāya nirodhāya upasamāya abhiññāya sambodhāya Nibbānāya saṃvaṭṭati:||<br />
					ayameva Ariyo Aṭṭhaṅgiko Maggo.|| ||</p>

					<p class="f4">Seyyath'īdaṃ:||<br />
					sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājivo,||<br />
					<a id="pg83"><span class="f2 g"><b>[83]</b></span></a> sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Idaṃ kho Ānanda, etarahi mayā kalyāṇaṃ vaṭṭaṃ nihitaṃ ekkanta nibbidāya virāgāya nirodhāya upasamāya abhiññāya sambodhāya Nibbānāya saṃvaṭṭati.|| ||</p>

					<p class="f4">Taṃ kho ahaṃ Ānanda,||<br />
					evaṃ vadāmi:|| ||</p>

					<p class="f4">Yena me idaṃ kalyāṇaṃ vaṭṭaṃ nihitaṃ anuppavatteyyātha.|| ||</p>

					<p class="f4">Mā kho me tumhe antimasurisā ahuvattha.|| ||</p>

					<p class="f4">Yasmiṃ kho Ānanda, purisa-yuge vatta-māne eva-rūpassa kalyāṇassa vaṭṭassa samucchedo hoti,||<br />
					so tesaṃ antima-puriso hoti.|| ||</p>

					<p class="f4">Taṃ vo ahaṃ Ānanda, evaṃ vadāmi:|| ||</p>

					<p class="f4">Yena me idaṃ kalyāṇaṃ vaṭṭaṃ nihitaṃ anuppavatteyyātha.|| ||</p>

					<p class="f4">Mā kho me tumhe antima-purisā ahuvatthā' ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaṃ abhinandī ti.|| ||</p>

					<p class="ctr">Makhādeva Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>