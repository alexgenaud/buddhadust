<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 3. The Buddha urges the bhikkhus to become heirs of Dhamma, not of worldly things. By heirs of Dhamma he explains, he means putting the Dhamma into practice as he himself puts it into practice. Sāriputta follows up on this exhortation with details. It is by not putting this Dhamma into practice as the Buddha did that senior bhikkhus, middle-ranked bhikkhus and juniors, one and all come to blameworthiness, and it is by putting it into practice in this way that one and all come to praiseworthiness." />
<title>MN 3: Dhamma-Dāyāda Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<p>&nbsp;</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</h4>

					<h4 class="ctr"><a id="mn_03" href="../../../backmatter/indexes/sutta/mn/idx_majjhima_nikaya_1.htm#p3">Sutta 3</a></h4>

					<h1>Dhamma-Dāyāda Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.003.chlm.sbb.htm#p1">chlm</a>][<a href="../../../dhamma-vinaya/pts/mn/mn.003.horn.pts.htm#p1">pts</a>][<a href="../../../dhamma-vinaya/mnl/mn/mn.003.upal.mnl.htm#p1">upal</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhu Bhagavato paccassosuɱ<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Dhamma-dāyādā me bhikkhave bhavatha||<br />
					mā āmisa-dāyādā.|| ||</p>

					<p class="f4">Atthi me tumhesu anukampā:|| ||</p>

					<p class="f4">'Kinti me sāvakā Dhamma-dāyādā bhaveyyuɱ||<br />
					no āmisa-dāyādā' ti?|| ||</p>

					<p class="f4">Tumhe ca me bhikkhave āmisa-dāyādā bhaveyy-ā-tha||<br />
					no Dhamma-dāyādā||<br />
					tumhe pi tena ādissā bhaveyy-ā-tha:|| ||</p>

					<p class="f4">'Āmisa-dāyādā Satthu-sāvakā viharanti||<br />
					no Dhamma-dāyādā' ti.|| ||</p>

					<p class="f4">Aham pi tena ādisso bhaveyyaɱ:|| ||</p>

					<p class="f4">'Āmisa-dāyādā Satthu-sāvakā viharanti||<br />
					no Dhamma-dāyādā' ti.|| ||</p>

					<p class="f4">Tumhe ca me bhikkhave Dhamma-dāyādā bhaveyy-ā-tha||<br />
					no āmisa-dāyādā||<br />
					tumhe pi tena na ādissā bhaveyy-ā-tha:|| ||</p>

					<p class="f4">'Dhamma-dāyādā Satthu-sāvakā viharanti||<br />
					no āmisa-dāyādā' ti.|| ||</p>

					<p class="f4">Aham pi tena na ādisso bhaveyyaɱ:|| ||</p>

					<p class="f4">'Dhamma-dāyādā Satthu-sāvakā viharanti||<br />
					no āmisa-dāyādā' ti.|| ||</p>

					<p class="f4">Tasmā'ti ha me bhikkhave Dhamma-dāyādā bhavatha||<br />
					mā āmisa-dāyādā.|| ||</p>

					<p class="f4"><span class="f3">[<a id="p3">3</a>]</span> Atthi me tumhesu anukampā:|| ||</p>

					<p class="f4">'Kinti me sāvakā Dhamma-dāyādā bhaveyyuɱ||<br />
					no āmisa-dāyādā' ti?|| ||</p>

					<p class="f4">Idh'āhaɱ bhikkhave bhuttāvī assaɱ||<br />
					pavārito||<br />
					paripuṇṇo||<br />
					pariyosito||<br />
					suhito yāva-dattho||<br />
					siyā ca me piṇḍa-pāto||<br />
					atireka-dhammo||<br />
					chaḍḍiya-dhammo||<br />
					atha dve bhikkhū āgaccheyyuɱ||<br />
					<a id="pg13"><span class="f2 g"><b>[13]</b></span></a> jigha-c-chā-du-b-balya-paretā.|| ||</p>

					<p class="f4">Tyāhaɱ evaɱ vadeyyaɱ:|| ||</p>

					<p class="f4">'Ahaɱ kho'mhi bhikkhave bhuttāvī||<br />
					pavārito||<br />
					paripuṇṇo||<br />
					pariyosito||<br />
					suhito yāva-dattho,||<br />
					atthi ca me ayaɱ piṇḍa-pāto||<br />
					atireka-dhammo||<br />
					chaḍḍiya-dhammo.|| ||</p>

					<p class="f4">Sace ākaṅkhatha bhuñjatha.|| ||</p>

					<p class="f4">Sace tumhe na bhuñjissatha||<br />
					idānāhaɱ appaharite vā chaḍḍessāmi||<br />
					appāṇake vā udake opilāpessāmī' ti.|| ||</p>

					<p class="f4"><span class="f3">[<a id="p4">4</a>]</span> Tatr'ekassa bhikkhuno evam assa:|| ||</p>

					<p class="f4">'Bhagavā kho bhuttāvī||<br />
					pavārito||<br />
					paripuṇṇo||<br />
					pariyosito||<br />
					suhito yāva-dattho,||<br />
					Atthi c'āyaɱ Bhagavato piṇḍa-pāto||<br />
					atireka-dhammo||<br />
					chaḍḍiya-dhammo.|| ||</p>

					<p class="f4">Sace mayaɱ na bhuñjissāma||<br />
					idāni Bhagavā appaharite vā chaḍḍessati||<br />
					appāṇake vā udake opilāpessati.|| ||</p>

					<p class="f4">Vuttaɱ kho pan'etaɱ Bhagavatā:|| ||</p>

					<p class="f4">"Dhamma-dāyādā me bhikkhave bhavatha||<br />
					mā āmisa-dāyādā" ti.|| ||</p>

					<p class="f4">Āmisaññataraɱ kho pan'etaɱ||<br />
					yad idaɱ piṇḍāpāto.|| ||</p>

					<p class="f4">Yan'nūn-ā-haɱ imaɱ piṇḍa-pātaɱ abhuñjitvā||<br />
					iminā jigha-c-chā-du-b-balyena||<br />
					evaɱ imaɱ rattin-divaɱ vītināmeyyan' ti?|| ||</p>

					<p class="f4">So taɱ piṇḍa-pātaɱ abhuñjitvā||<br />
					ten'eva jigha-c-chā-du-b-balyena||<br />
					evaɱ taɱ rattin-divaɱ vītināmeyya.|| ||</p>

					<p class="f4"><span class="f3">[<a id="p5">5</a>]</span> Atha dutiyassa bhikkhuno evam assa:|| ||</p>

					<p class="f4">'Bhagavā kho bhuttāvī pavārito paripuṇṇo pariyosito suhito yāva-dattho||<br />
					atthi c'āyaɱ Bhagavato piṇḍa-pāto atireka-dhammo chaḍḍiya-dhammo||<br />
					sace mayaɱ na bhuñjissāma idāni Bhagavā appaharite vā chaḍḍessati||<br />
					appāṇake vā udake opilāpessati.|| ||</p>

					<p class="f4">Yan'nūn-ā-haɱ imaɱ piṇḍa-pātaɱ bhuñjitvā jigha-c-chā-du-b-balyaɱ paṭivinetvā||<br />
					evaɱ imaɱ rattin-divaɱ vītināmeyyan? ti?|| ||</p>

					<p class="f4">So naɱ piṇḍa-pātaɱ bhuñjitvā jigha-c-chā-du-b-balyaɱ paṭivinetvā||<br />
					evaɱ rattin-divaɱ vītināmeyya.|| ||</p>

					<p class="f4"><span class="f3">[<a id="p6">6</a>]</span> Kiñ cāpi so bhikkhave bhikkhu||<br />
					taɱ piṇḍa-pātaɱ bhuñjitvā||<br />
					jigha-c-chā-du-b-balyaɱ paṭivinetvā||<br />
					evaɱ taɱ rattin-divaɱ vītināmeyya,||<br />
					atha kho asu yeva me purimo bhikkhu||<br />
					pujjataro ca||<br />
					pāsaɱsataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Taɱ hi tassa bhikkhave bhikkhuno dīgha-rattaɱ appicchatāya||<br />
					santuṭṭhiyā||<br />
					sallekhāya||<br />
					subharatāya||<br />
					viriy'ārambhāya saɱvattissati.|| ||</p>

					<p class="f4"><span class="f3">[<a id="p7">7</a>]</span> Tasmā'ti ha bhikkhave||<br />
					Dhamma-dāyādā bhavatha||<br />
					mā āmisa-dāyādā.|| ||</p>

					<p class="f4">Atthi me tumhesu anukampā:|| ||</p>

					<p class="f4">'Kinti me sāvakā Dhamma-dāyādā bhaveyyuɱ,||<br />
					no āmisa-dāyādā' ti" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato uṭṭhāy āsanā vihāraɱ pāvisi.|| ||</p>

					<p class="f4"><span class="f3">[<a id="p8">8</a>]</span> Tatra kho āyasmā Sāriputto||<br />
					acira-pakkantassa Bhagavato||<br />
					bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho <a id="pg14"><span class="f2 g"><b>[14]</b></span></a> te bhikkhū āyasmato Sāriputtassa paccassosuɱ||<br />
					āyasmā Sāriputto etad avoca:|| ||</p>

					<p class="f4">"Kittāvatā nu kho āvuso||<br />
					Satthu pavivittassa viharato||<br />
					sāvakā vivekaɱ n'ānu-sikkhanti,||<br />
					kittāvatā ca pana Satthu pavivittassa viharato||<br />
					sāvakā vivekaɱ ānu-sikkhantī" ti?|| ||</p>

					<p class="f4"><span class="f3">[<a id="p9">9</a>]</span> "Dūrato pi kho mayaɱ āvuso āgaccheyyāma||<br />
					āyasmato Sāriputtassa santike etassa bhāsitassa attha-maññātuɱ.|| ||</p>

					<p class="f4">Sādhu vatāya-smantaɱ yeva Sāriputtaɱ paṭibhātu etassa bhāsitassa attho.|| ||</p>

					<p class="f4">Āyasmato Sāriputtassa sutvā bhikkhū dhāressantī" ti.|| ||</p>

					<p class="f4">"Tena h'āvuso suṇātha||<br />
					sādhukaɱ manasi karotha||<br />
					bhāsissāmī" ti.|| ||</p>

					<p class="f4">"Evam āvuso" ti||<br />
					kho te bhikkhū āyasmato Sāriputtassa paccassosuɱ||<br />
					āyasmā Sāriputto etad avoca:|| ||</p>

					<p class="f4"><span class="f3">[<a id="p10">10</a>]</span> "Kittāvatā nu kho āvuso||<br />
					Satthu pavivittassa viharato||<br />
					sāvakā vivekaɱ n'ānu-sikkhanti?|| ||</p>

					<p class="f4">Idh'āvuso Satthu pavivittassa viharato||<br />
					sāvakā vivekaɱ n'ānu-sikkhanti.|| ||</p>

					<p class="f4">Yesañ ca dhammānaɱ Satthā pahānam-āha,||<br />
					te ca dhamme na-p-pajahanti.|| ||</p>

					<p class="f4">Bāhulikā ca honti||<br />
					sāthalikā,||<br />
					okkamane pubbaṅgamā||<br />
					paviveke nikkhitta-dhurā.|| ||</p>

					<p class="f4"><span class="f3">[<a id="p11">11</a>]</span> Tatr'āvuso therā bhikkhū||<br />
					tīhi ṭhānehi gārayhā bhavanti:|| ||</p>

					<p class="f4">'Satthu pavivittassa viharato||<br />
					sāvakā vivekaɱ nānusikkhantī' ti,||<br />
					iminā paṭhamena ṭhānena therā bhikkhū gārayhā bhavanti.|| ||</p>

					<p class="f4">'Yesañ ca dhammānaɱ Satthā pahānam-āha,||<br />
					te ca dhamme na-p-pajahantī' ti,||<br />
					iminā dutiyena ṭhānena therā bhikkhū gārayhā bhavanti.|| ||</p>

					<p class="f4">'Bāhulikā ca sāthalikā,||<br />
					okkamane pubbaṅgamā paviveke nikkhitta-dhurā' ti||<br />
					iminā tatiyena ṭhānena therā bhikkhū gārayhā bhavanti.|| ||</p>

					<p class="f4">Therā h'āvuso bhikkhū||<br />
					imehi tīhi ṭhānehi gārayhā bhavanti.|| ||</p>

					<p class="f4"><span class="f3">[<a id="p12">12</a>]</span> Tatr'āvuso majjhimā bhikkhū||<br />
					tīhi ṭhānehi gārayhā bhavanti:|| ||</p>

					<p class="f4">'Satthu pavivittassa viharato||<br />
					sāvakā vivekaɱ nānusikkhantī' ti||<br />
					iminā paṭhamena ṭhānena majjhimā bhikkhū gārayhā bhavanti.|| ||</p>

					<p class="f4">'Yesañ ca dhammānaɱ Satthā pahānam-āha,||<br />
					te ca dhamme na-p-pajahantī' ti||<br />
					iminā dutiyena ṭhānena majjhimā bhikkhū gārayhā bhavanti.|| ||</p>

					<p class="f4">'Bāhulikā ca sāthalikā,||<br />
					okkamane pubbaṅgamā paviveke nikkhitta-dhurā' ti||<br />
					iminā tatiyena ṭhānena majjhimā bhikkhū gārayhā bhavanti.|| ||</p>

					<p class="f4">Majjhimā h'āvuso bhikkhū||<br />
					imehi tīhi ṭhānehi gārayhā bhavanti.|| ||</p>

					<p class="f4"><span class="f3">[<a id="p13">13</a>]</span> Tatr'āvuso navā bhikkhū||<br />
					tīhi ṭhānehi gārayhā bhavanti:|| ||</p>

					<p class="f4">'Satthu pavivittassa viharato||<br />
					sāvakā vivekaɱ nānusikkhantī' ti||<br />
					iminā paṭhamena ṭhānena navā bhikkhū gārayhā bhavanti.|| ||</p>

					<p class="f4">'Yesañ ca dhammānaɱ Satthā pahānam-āha,||<br />
					te ca dhamme na-p-pajahantī' ti||<br />
					iminā dutiyena ṭhānena navā bhikkhū gārayhā bhavanti.|| ||</p>

					<p class="f4">'Bāhulikā ca sāthalikā ca okkamane pubbaṅgamā paviveke nikkhitta-dhurā' ti||<br />
					iminā tatiyena ṭhānena navā bhikkhū gārayhā bhavanti.|| ||</p>

					<p class="f4">Navā h'āvuso bhikkhū||<br />
					imehi tīhi ṭhānehi gārayhā bhavanti.|| ||</p>

					<p class="f4">Ettāvat'āvuso Satthu pavivittassa viharato sāvakā vivekaɱ nānusikkhanti.|| ||</p>

					<p class="f4"><span class="f3">[<a id="p14">14</a>]</span> Kittāvatā ca pana Satthu pavivittassa viharato sāvakā <a id="pg15"><span class="f2 g"><b>[15]</b></span></a> vivekaɱ ānu-sikkhanti?|| ||</p>

					<p class="f4">Idh'āvuso Satthu pavivittassa viharato||<br />
					sāvakā vivekaɱ nānu-sikkhanti.|| ||</p>

					<p class="f4">Yesañ ca dhammānaɱ Satthā pahānam-āha,||<br />
					te ca dhamme pajahanti||<br />
					Na ca bāhulikā honti||<br />
					na sāthalikā,||<br />
					okkamane nikkhitta-dhurā paviveke pubbaṅgamā.|| ||</p>

					<p class="f4"><span class="f3">[<a id="p15">15</a>]</span> Tatr'āvuso therā bhikkhū||<br />
					tīhi ṭhānehi pāsaɱsā bhavanti:|| ||</p>

					<p class="f4">'Satthu pavivittassa viharato sāvakā vivekaɱ ānu-sikkhantī' ti||<br />
					iminā paṭhamena ṭhānena therā bhikkhū pāsaɱsā bhavanti.|| ||</p>

					<p class="f4">'Yesañ ca dhammānaɱ Satthā pahānam-āha,||<br />
					te ca dhamme pajahantī' ti||<br />
					iminā dutiyena ṭhānena therā bhikkhū pāsaɱsā bhavanti.|| ||</p>

					<p class="f4">'Na ca bāhulikā||<br />
					na sāthalikā,||<br />
					okkamane nikkhitta-dhurā paviveke pubbaṅgamā' ti||<br />
					iminā tatiyena ṭhānena therā bhikkhū pāsaɱsā bhavanti.|| ||</p>

					<p class="f4">Therā h'āvuso bhikkhū imehi tīhi ṭhānehi pāsaɱsā bhavanti.|| ||</p>

					<p class="f4"><span class="f3">[<a id="p16">16</a>]</span> Tatr'āvuso majjhimā bhikkhū||<br />
					tīhi ṭhānehi pāsaɱsā bhavanti:|| ||</p>

					<p class="f4">'Satthu pavivittassa viharato sāvakā vivekaɱ nānu-sikkhantī' ti||<br />
					iminā paṭhamena ṭhānena majjhimā bhikkhū pāsaɱsā bhavanti.|| ||</p>

					<p class="f4">'Yesañ ca dhammānaɱ Satthā pahānam-āha,||<br />
					te ca dhamme pajahantī' ti||<br />
					iminā dutiyena ṭhānena majjhimā bhikkhū pāsaɱsā bhavanti.|| ||</p>

					<p class="f4">'Na ca bāhulikā||<br />
					na sāthalikā,||<br />
					okkamane nikkhitta-dhurā paviveke pubbaṅgamā' ti||<br />
					iminā tatiyena ṭhānena majjhimā bhikkhū pāsaɱsā bhavanti.|| ||</p>

					<p class="f4">Majjhimā h'āvuso bhikkhū imehi tīhi ṭhānehi pāsaɱsā bhavanti.|| ||</p>

					<p class="f4"><span class="f3">[<a id="p17">17</a>]</span> Tatr'āvuso navā bhikkhū||<br />
					tīhi ṭhānehi pāsaɱsā bhavanti:|| ||</p>

					<p class="f4">'Satthu pavivittassa viharato sāvakā vivekaɱ nānu-sikkhantī' ti||<br />
					iminā paṭhamena ṭhānena navā bhikkhū pāsaɱsā bhavanti.|| ||</p>

					<p class="f4">'Yesañ ca dhammānaɱ Satthā pahānam-āha,||<br />
					te ca dhamme pajahantī' ti||<br />
					iminā dutiyena ṭhānena navā bhikkhū pāsaɱsā bhavanti.|| ||</p>

					<p class="f4">'Na ca bāhulikā||<br />
					na sāthalikā,||<br />
					okkamane nikkhitta-dhurā paviveke pubbaṅgamā' ti||<br />
					iminā tatiyena ṭhānena navā bhikkhū pāsaɱsā bhavanti.|| ||</p>

					<p class="f4">Navā h'āvuso bhikkhū imehi tīhi ṭhānehi pāsaɱsā bhavanti.|| ||</p>

					<p class="f4">Ettāvatā kho āvuso Satthu pavivittassa viharato sāvakā vivekaɱ nānu-sikkhanti.|| ||</p>

					<p class="f4"><span class="f3">[<a id="p18">18</a>]</span> Tatr'āvuso lobho ca pāpako,||<br />
					doso ca pāpako,||<br />
					lobhassa ca pahānāya||<br />
					dosassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4"><span class="f3">[<a id="p19">19</a>]</span> Tatr'āvuso kodho ca pāpako,||<br />
					upanāho ca pāpako,||<br />
					kodhassa ca pahānāya||<br />
					upanāhassa ca pahānāya||<br />
					atthi majjhimā paṭipadā||<br />
					cakkhu-karaṇī ñāṇa-karaṇī upasamāya abhiññāya sambodhāya nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4"><span class="f3">[<a id="p20">20</a>]</span> Tatr'āvuso makkho ca pāpako,||<br />
					palāso ca pāpako,||<br />
					makkhassa ca pahānāya||<br />
					palāsassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4"><span class="f3">[<a id="p21">21</a>]</span> Tatr'āvuso issā ca pāpikā,||<br />
					maccherañca ca pāpakaɱ,||<br />
					issāya ca pahānāya||<br />
					maccherassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4"><span class="f3">[<a id="p22">22</a>]</span> Tatr'āvuso māyā ca pāpikā||<br />
					sāṭheyyañ ca pāpakaɱ,||<br />
					māyāya ca pahānāya||<br />
					sāṭheyyassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4"><span class="f3">[<a id="p23">23</a>]</span> Tatr'āvuso thambho ca pāpako||<br />
					<a id="pg16"><span class="f2 g"><b>[16]</b></span></a> sārambho ca pāpako,||<br />
					thambhassa ca pahānāya||<br />
					sārambhassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4"><span class="f3">[<a id="p24">24</a>]</span> Tatr'āvuso māno ca pāpako,||<br />
					ati-māno ca pāpako,||<br />
					mānassa ca pahānāya||<br />
					ati-mānassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4"><span class="f3">[<a id="p25">25</a>]</span> Tatr'āvuso mado ca pāpako,||<br />
					pamādo ca pāpako,||<br />
					madassa ca pahānāya||<br />
					pamādassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saɱvaṭṭati?|| ||</p>

					<p class="f4">Ayam-eva Ariyo Aṭṭhaṅgiko Maggo,||<br />
					seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaɱ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saɱvaṭṭa" ti.|| ||</p>

					<p class="f4">Idam avoca āyasmā Sāriputto.|| ||</p>

					<p class="f4">Attamanā te bhikkhū āyasmato Sāriputtassa bhāsitaɱ abhinandunti.</p>

					<p class="ctr">Dhamma-Dāyāda Suttaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>