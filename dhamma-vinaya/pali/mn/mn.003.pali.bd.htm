<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 3. The Buddha urges the bhikkhus to become heirs of Dhamma, not of worldly things. By heirs of Dhamma he explains, he means putting the Dhamma into practice as he himself puts it into practice. Sāriputta follows up on this exhortation with details. It is by not putting this Dhamma into practice as the Buddha did that senior bhikkhus, middle-ranked bhikkhus and juniors, one and all come to blameworthiness, and it is by putting it into practice in this way that one and all come to praiseworthiness." />
<title>MN 3: Dhamma-Dāyāda Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<p>&nbsp;</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</i></h4>

					<h4 class="ctr"><a id="mn_03" href="../../../backmatter/indexes/sutta/mn/idx_majjhima_nikaya_1.htm#p3">Sutta 3</a></h4>

					<h1>Dhamma-Dāyāda Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.003.chlm.sbb.htm#p1">chlm</a>][<a href="../../../dhamma-vinaya/pts/mn/mn.003.horn.pts.htm#p1">pts</a>][<a href="../../../dhamma-vinaya/mnl/mn/mn.003.upal.mnl.htm#p1">upal</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhu Bhagavato paccassosuṃ<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Dhamma-dāyādā me bhikkhave bhavatha||<br />
					mā āmisa-dāyādā.|| ||</p>

					<p class="f4">Atthi me tumhesu anukampā:|| ||</p>

					<p class="f4">'Kinti me sāvakā Dhamma-dāyādā bhaveyyuṃ||<br />
					no āmisa-dāyādā' ti?|| ||</p>

					<p class="f4">Tumhe ca me bhikkhave āmisa-dāyādā bhaveyy-ā-tha||<br />
					no Dhamma-dāyādā||<br />
					tumhe pi tena ādissā bhaveyy-ā-tha:|| ||</p>

					<p class="f4">'Āmisa-dāyādā Satthu-sāvakā viharanti||<br />
					no Dhamma-dāyādā' ti.|| ||</p>

					<p class="f4">Aham pi tena ādisso bhaveyyaṃ:|| ||</p>

					<p class="f4">'Āmisa-dāyādā Satthu-sāvakā viharanti||<br />
					no Dhamma-dāyādā' ti.|| ||</p>

					<p class="f4">Tumhe ca me bhikkhave Dhamma-dāyādā bhaveyy-ā-tha||<br />
					no āmisa-dāyādā||<br />
					tumhe pi tena na ādissā bhaveyy-ā-tha:|| ||</p>

					<p class="f4">'Dhamma-dāyādā Satthu-sāvakā viharanti||<br />
					no āmisa-dāyādā' ti.|| ||</p>

					<p class="f4">Aham pi tena na ādisso bhaveyyaṃ:|| ||</p>

					<p class="f4">'Dhamma-dāyādā Satthu-sāvakā viharanti||<br />
					no āmisa-dāyādā' ti.|| ||</p>

					<p class="f4">Tasmātiha me bhikkhave Dhamma-dāyādā bhavatha||<br />
					mā āmisa-dāyādā.|| ||</p>

					<p class="f4"><span class="f3">[<a id="p3">3</a>]</span> Atthi me tumhesu anukampā:|| ||</p>

					<p class="f4">'Kinti me sāvakā Dhamma-dāyādā bhaveyyuṃ||<br />
					no āmisa-dāyādā' ti?|| ||</p>

					<p class="f4">Idh'āhaṃ bhikkhave bhuttāvī assaṃ||<br />
					pavārito||<br />
					paripuṇṇo||<br />
					pariyosito||<br />
					suhito yāva-dattho||<br />
					siyā ca me piṇḍa-pāto||<br />
					atireka-dhammo||<br />
					chaḍḍiya-dhammo||<br />
					atha dve bhikkhū āgaccheyyuṃ||<br />
					<a id="pg13"><span class="f2 g"><b>[13]</b></span></a> jigha-c-chā-du-b-balya-paretā.|| ||</p>

					<p class="f4">Tyāhaṃ evaṃ vadeyyaṃ:|| ||</p>

					<p class="f4">'Ahaṃ kho'mhi bhikkhave bhuttāvī||<br />
					pavārito||<br />
					paripuṇṇo||<br />
					pariyosito||<br />
					suhito yāva-dattho,||<br />
					atthi ca me ayaṃ piṇḍa-pāto||<br />
					atireka-dhammo||<br />
					chaḍḍiya-dhammo.|| ||</p>

					<p class="f4">Sace ākaṇkhatha bhuñjatha.|| ||</p>

					<p class="f4">Sace tumhe na bhuñjissatha||<br />
					idānāhaṃ appaharite vā chaḍḍessāmi||<br />
					appāṇake vā udake opilāpessāmī' ti.|| ||</p>

					<p class="f4"><span class="f3">[<a id="p4">4</a>]</span> Tatr'ekassa bhikkhuno evam assa:|| ||</p>

					<p class="f4">'Bhagavā kho bhuttāvī||<br />
					pavārito||<br />
					paripuṇṇo||<br />
					pariyosito||<br />
					suhito yāva-dattho,||<br />
					Atthi c'āyaṃ Bhagavato piṇḍa-pāto||<br />
					atireka-dhammo||<br />
					chaḍḍiya-dhammo.|| ||</p>

					<p class="f4">Sace mayaṃ na bhuñjissāma||<br />
					idāni Bhagavā appaharite vā chaḍḍessati||<br />
					appāṇake vā udake opilāpessati.|| ||</p>

					<p class="f4">Vuttaṃ kho pan'etaṃ Bhagavatā:|| ||</p>

					<p class="f4">"Dhamma-dāyādā me bhikkhave bhavatha||<br />
					mā āmisa-dāyādā" ti.|| ||</p>

					<p class="f4">Āmisaññataraṃ kho pan'etaṃ||<br />
					yad idaṃ piṇḍāpāto.|| ||</p>

					<p class="f4">Yan'nūn-ā-haṃ imaṃ piṇḍa-pātaṃ abhuñjitvā||<br />
					iminā jigha-c-chā-du-b-balyena||<br />
					evaṃ imaṃ rattin-divaṃ vītināmeyyan' ti?|| ||</p>

					<p class="f4">So taṃ piṇḍa-pātaṃ abhuñjitvā||<br />
					ten'eva jigha-c-chā-du-b-balyena||<br />
					evaṃ taṃ rattin-divaṃ vītināmeyya.|| ||</p>

					<p class="f4"><span class="f3">[<a id="p5">5</a>]</span> Atha dutiyassa bhikkhuno evam assa:|| ||</p>

					<p class="f4">'Bhagavā kho bhuttāvī pavārito paripuṇṇo pariyosito suhito yāva-dattho||<br />
					atthi c'āyaṃ Bhagavato piṇḍa-pāto atireka-dhammo chaḍḍiya-dhammo||<br />
					sace mayaṃ na bhuñjissāma idāni Bhagavā appaharite vā chaḍḍessati||<br />
					appāṇake vā udake opilāpessati.|| ||</p>

					<p class="f4">Yan'nūn-ā-haṃ imaṃ piṇḍa-pātaṃ bhuñjitvā jigha-c-chā-du-b-balyaṃ paṭivinetvā||<br />
					evaṃ imaṃ rattin-divaṃ vītināmeyyan? ti?|| ||</p>

					<p class="f4">So naṃ piṇḍa-pātaṃ bhuñjitvā jigha-c-chā-du-b-balyaṃ paṭivinetvā||<br />
					evaṃ rattin-divaṃ vītināmeyya.|| ||</p>

					<p class="f4"><span class="f3">[<a id="p6">6</a>]</span> Kiñ cāpi so bhikkhave bhikkhu||<br />
					taṃ piṇḍa-pātaṃ bhuñjitvā||<br />
					jigha-c-chā-du-b-balyaṃ paṭivinetvā||<br />
					evaṃ taṃ rattin-divaṃ vītināmeyya,||<br />
					atha kho asu yeva me purimo bhikkhu||<br />
					pujjataro ca||<br />
					pāsaṃsataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Taṃ hi tassa bhikkhave bhikkhuno dīgha-rattaṃ appicchatāya||<br />
					santuṭṭhiyā||<br />
					sallekhāya||<br />
					subharatāya||<br />
					viriy'ārambhāya saṃvattissati.|| ||</p>

					<p class="f4"><span class="f3">[<a id="p7">7</a>]</span> Tasmātiha bhikkhave||<br />
					Dhamma-dāyādā bhavatha||<br />
					mā āmisa-dāyādā.|| ||</p>

					<p class="f4">Atthi me tumhesu anukampā:|| ||</p>

					<p class="f4">'Kinti me sāvakā Dhamma-dāyādā bhaveyyuṃ,||<br />
					no āmisa-dāyādā' ti" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato uṭṭhāy āsanā vihāraṃ pāvisi.|| ||</p>

					<p class="f4"><span class="f3">[<a id="p8">8</a>]</span> Tatra kho āyasmā Sāriputto||<br />
					acira-pakkantassa Bhagavato||<br />
					bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho <a id="pg14"><span class="f2 g"><b>[14]</b></span></a> te bhikkhū āyasmato Sāriputtassa paccassosuṃ||<br />
					āyasmā Sāriputto etad avoca:|| ||</p>

					<p class="f4">"Kittāvatā nu kho āvuso||<br />
					Satthu pavivittassa viharato||<br />
					sāvakā vivekaṃ n'ānu-sikkhanti,||<br />
					kittāvatā ca pana Satthu pavivittassa viharato||<br />
					sāvakā vivekaṃ ānu-sikkhantī" ti?|| ||</p>

					<p class="f4"><span class="f3">[<a id="p9">9</a>]</span> "Dūrato pi kho mayaṃ āvuso āgaccheyyāma||<br />
					āyasmato Sāriputtassa santike etassa bhāsitassa attha-maññātuṃ.|| ||</p>

					<p class="f4">Sādhu vatāya-smantaṃ yeva Sāriputtaṃ paṭibhātu etassa bhāsitassa attho.|| ||</p>

					<p class="f4">Āyasmato Sāriputtassa sutvā bhikkhū dhāressantī" ti.|| ||</p>

					<p class="f4">"Tena h'āvuso suṇātha||<br />
					sādhukaṃ manasi karotha||<br />
					bhāsissāmī" ti.|| ||</p>

					<p class="f4">"Evam āvuso" ti||<br />
					kho te bhikkhū āyasmato Sāriputtassa paccassosuṃ||<br />
					āyasmā Sāriputto etad avoca:|| ||</p>

					<p class="f4"><span class="f3">[<a id="p10">10</a>]</span> "Kittāvatā nu kho āvuso||<br />
					Satthu pavivittassa viharato||<br />
					sāvakā vivekaṃ n'ānu-sikkhanti?|| ||</p>

					<p class="f4">Idh'āvuso Satthu pavivittassa viharato||<br />
					sāvakā vivekaṃ n'ānu-sikkhanti.|| ||</p>

					<p class="f4">Yesañ ca dhammānaṃ Satthā pahānam-āha,||<br />
					te ca dhamme na-p-pajahanti.|| ||</p>

					<p class="f4">Bāhulikā ca honti||<br />
					sāthalikā,||<br />
					okkamane pubbaṇgamā||<br />
					paviveke nikkhitta-dhurā.|| ||</p>

					<p class="f4"><span class="f3">[<a id="p11">11</a>]</span> Tatr'āvuso therā bhikkhū||<br />
					tīhi ṭhānehi gārayhā bhavanti:|| ||</p>

					<p class="f4">'Satthu pavivittassa viharato||<br />
					sāvakā vivekaṃ nānusikkhantī' ti,||<br />
					iminā paṭhamena ṭhānena therā bhikkhū gārayhā bhavanti.|| ||</p>

					<p class="f4">'Yesañ ca dhammānaṃ Satthā pahānam-āha,||<br />
					te ca dhamme na-p-pajahantī' ti,||<br />
					iminā dutiyena ṭhānena therā bhikkhū gārayhā bhavanti.|| ||</p>

					<p class="f4">'Bāhulikā ca sāthalikā,||<br />
					okkamane pubbaṇgamā paviveke nikkhitta-dhurā' ti||<br />
					iminā tatiyena ṭhānena therā bhikkhū gārayhā bhavanti.|| ||</p>

					<p class="f4">Therā h'āvuso bhikkhū||<br />
					imehi tīhi ṭhānehi gārayhā bhavanti.|| ||</p>

					<p class="f4"><span class="f3">[<a id="p12">12</a>]</span> Tatr'āvuso majjhimā bhikkhū||<br />
					tīhi ṭhānehi gārayhā bhavanti:|| ||</p>

					<p class="f4">'Satthu pavivittassa viharato||<br />
					sāvakā vivekaṃ nānusikkhantī' ti||<br />
					iminā paṭhamena ṭhānena majjhimā bhikkhū gārayhā bhavanti.|| ||</p>

					<p class="f4">'Yesañ ca dhammānaṃ Satthā pahānam-āha,||<br />
					te ca dhamme na-p-pajahantī' ti||<br />
					iminā dutiyena ṭhānena majjhimā bhikkhū gārayhā bhavanti.|| ||</p>

					<p class="f4">'Bāhulikā ca sāthalikā,||<br />
					okkamane pubbaṇgamā paviveke nikkhitta-dhurā' ti||<br />
					iminā tatiyena ṭhānena majjhimā bhikkhū gārayhā bhavanti.|| ||</p>

					<p class="f4">Majjhimā h'āvuso bhikkhū||<br />
					imehi tīhi ṭhānehi gārayhā bhavanti.|| ||</p>

					<p class="f4"><span class="f3">[<a id="p13">13</a>]</span> Tatr'āvuso navā bhikkhū||<br />
					tīhi ṭhānehi gārayhā bhavanti:|| ||</p>

					<p class="f4">'Satthu pavivittassa viharato||<br />
					sāvakā vivekaṃ nānusikkhantī' ti||<br />
					iminā paṭhamena ṭhānena navā bhikkhū gārayhā bhavanti.|| ||</p>

					<p class="f4">'Yesañ ca dhammānaṃ Satthā pahānam-āha,||<br />
					te ca dhamme na-p-pajahantī' ti||<br />
					iminā dutiyena ṭhānena navā bhikkhū gārayhā bhavanti.|| ||</p>

					<p class="f4">'Bāhulikā ca sāthalikā ca okkamane pubbaṇgamā paviveke nikkhitta-dhurā' ti||<br />
					iminā tatiyena ṭhānena navā bhikkhū gārayhā bhavanti.|| ||</p>

					<p class="f4">Navā h'āvuso bhikkhū||<br />
					imehi tīhi ṭhānehi gārayhā bhavanti.|| ||</p>

					<p class="f4">Ettāvat'āvuso Satthu pavivittassa viharato sāvakā vivekaṃ nānusikkhanti.|| ||</p>

					<p class="f4"><span class="f3">[<a id="p14">14</a>]</span> Kittāvatā ca pana Satthu pavivittassa viharato sāvakā <a id="pg15"><span class="f2 g"><b>[15]</b></span></a> vivekaṃ ānu-sikkhanti?|| ||</p>

					<p class="f4">Idh'āvuso Satthu pavivittassa viharato||<br />
					sāvakā vivekaṃ nānu-sikkhanti.|| ||</p>

					<p class="f4">Yesañ ca dhammānaṃ Satthā pahānam-āha,||<br />
					te ca dhamme pajahanti||<br />
					Na ca bāhulikā honti||<br />
					na sāthalikā,||<br />
					okkamane nikkhitta-dhurā paviveke pubbaṇgamā.|| ||</p>

					<p class="f4"><span class="f3">[<a id="p15">15</a>]</span> Tatr'āvuso therā bhikkhū||<br />
					tīhi ṭhānehi pāsaṃsā bhavanti:|| ||</p>

					<p class="f4">'Satthu pavivittassa viharato sāvakā vivekaṃ ānu-sikkhantī' ti||<br />
					iminā paṭhamena ṭhānena therā bhikkhū pāsaṃsā bhavanti.|| ||</p>

					<p class="f4">'Yesañ ca dhammānaṃ Satthā pahānam-āha,||<br />
					te ca dhamme pajahantī' ti||<br />
					iminā dutiyena ṭhānena therā bhikkhū pāsaṃsā bhavanti.|| ||</p>

					<p class="f4">'Na ca bāhulikā||<br />
					na sāthalikā,||<br />
					okkamane nikkhitta-dhurā paviveke pubbaṇgamā' ti||<br />
					iminā tatiyena ṭhānena therā bhikkhū pāsaṃsā bhavanti.|| ||</p>

					<p class="f4">Therā h'āvuso bhikkhū imehi tīhi ṭhānehi pāsaṃsā bhavanti.|| ||</p>

					<p class="f4"><span class="f3">[<a id="p16">16</a>]</span> Tatr'āvuso majjhimā bhikkhū||<br />
					tīhi ṭhānehi pāsaṃsā bhavanti:|| ||</p>

					<p class="f4">'Satthu pavivittassa viharato sāvakā vivekaṃ nānu-sikkhantī' ti||<br />
					iminā paṭhamena ṭhānena majjhimā bhikkhū pāsaṃsā bhavanti.|| ||</p>

					<p class="f4">'Yesañ ca dhammānaṃ Satthā pahānam-āha,||<br />
					te ca dhamme pajahantī' ti||<br />
					iminā dutiyena ṭhānena majjhimā bhikkhū pāsaṃsā bhavanti.|| ||</p>

					<p class="f4">'Na ca bāhulikā||<br />
					na sāthalikā,||<br />
					okkamane nikkhitta-dhurā paviveke pubbaṇgamā' ti||<br />
					iminā tatiyena ṭhānena majjhimā bhikkhū pāsaṃsā bhavanti.|| ||</p>

					<p class="f4">Majjhimā h'āvuso bhikkhū imehi tīhi ṭhānehi pāsaṃsā bhavanti.|| ||</p>

					<p class="f4"><span class="f3">[<a id="p17">17</a>]</span> Tatr'āvuso navā bhikkhū||<br />
					tīhi ṭhānehi pāsaṃsā bhavanti:|| ||</p>

					<p class="f4">'Satthu pavivittassa viharato sāvakā vivekaṃ nānu-sikkhantī' ti||<br />
					iminā paṭhamena ṭhānena navā bhikkhū pāsaṃsā bhavanti.|| ||</p>

					<p class="f4">'Yesañ ca dhammānaṃ Satthā pahānam-āha,||<br />
					te ca dhamme pajahantī' ti||<br />
					iminā dutiyena ṭhānena navā bhikkhū pāsaṃsā bhavanti.|| ||</p>

					<p class="f4">'Na ca bāhulikā||<br />
					na sāthalikā,||<br />
					okkamane nikkhitta-dhurā paviveke pubbaṇgamā' ti||<br />
					iminā tatiyena ṭhānena navā bhikkhū pāsaṃsā bhavanti.|| ||</p>

					<p class="f4">Navā h'āvuso bhikkhū imehi tīhi ṭhānehi pāsaṃsā bhavanti.|| ||</p>

					<p class="f4">Ettāvatā kho āvuso Satthu pavivittassa viharato sāvakā vivekaṃ nānu-sikkhanti.|| ||</p>

					<p class="f4"><span class="f3">[<a id="p18">18</a>]</span> Tatr'āvuso lobho ca pāpako,||<br />
					doso ca pāpako,||<br />
					lobhassa ca pahānāya||<br />
					dosassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4"><span class="f3">[<a id="p19">19</a>]</span> Tatr'āvuso kodho ca pāpako,||<br />
					upanāho ca pāpako,||<br />
					kodhassa ca pahānāya||<br />
					upanāhassa ca pahānāya||<br />
					atthi majjhimā paṭipadā||<br />
					cakkhu-karaṇī ñāṇa-karaṇī upasamāya abhiññāya sambodhāya nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4"><span class="f3">[<a id="p20">20</a>]</span> Tatr'āvuso makkho ca pāpako,||<br />
					palāso ca pāpako,||<br />
					makkhassa ca pahānāya||<br />
					palāsassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4"><span class="f3">[<a id="p21">21</a>]</span> Tatr'āvuso issā ca pāpikā,||<br />
					maccherañca ca pāpakaṃ,||<br />
					issāya ca pahānāya||<br />
					maccherassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4"><span class="f3">[<a id="p22">22</a>]</span> Tatr'āvuso māyā ca pāpikā||<br />
					sāṭheyyañ ca pāpakaṃ,||<br />
					māyāya ca pahānāya||<br />
					sāṭheyyassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4"><span class="f3">[<a id="p23">23</a>]</span> Tatr'āvuso thambho ca pāpako||<br />
					<a id="pg16"><span class="f2 g"><b>[16]</b></span></a> sārambho ca pāpako,||<br />
					thambhassa ca pahānāya||<br />
					sārambhassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4"><span class="f3">[<a id="p24">24</a>]</span> Tatr'āvuso māno ca pāpako,||<br />
					ati-māno ca pāpako,||<br />
					mānassa ca pahānāya||<br />
					ati-mānassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4"><span class="f3">[<a id="p25">25</a>]</span> Tatr'āvuso mado ca pāpako,||<br />
					pamādo ca pāpako,||<br />
					madassa ca pahānāya||<br />
					pamādassa ca pahānāya||<br />
					atthi majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭati.|| ||</p>

					<p class="f4">Katamā ca sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya||<br />
					saṃvaṭṭati?|| ||</p>

					<p class="f4">Ayam-eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā ājīvo,||<br />
					sammā-vāyāmo,||<br />
					sammā-sati,||<br />
					sammā samādhi.|| ||</p>

					<p class="f4">Ayaṃ kho sā āvuso majjhimā paṭipadā||<br />
					cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					nibbāṇāya saṃvaṭṭa" ti.|| ||</p>

					<p class="f4">Idam avoca āyasmā Sāriputto.|| ||</p>

					<p class="f4">Attamanā te bhikkhū āyasmato Sāriputtassa bhāsitaṃ abhinandunti.</p>

					<p class="ctr">Dhamma-Dāyāda Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>