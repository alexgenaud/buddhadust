<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 137. An in-depth analysis of the six realms of the senses." />
<title>MN 137: Saḷāyatana-Vibhaṅga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṅga Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p137">Sutta 137</a></h4>

					<h1>Saḷāyatana-Vibhaṅga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg215"><span class="f2 g"><b>[215]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.137.chlm.sbb.htm#p1">chlm</a>][<a href="../../../dhamma-vinaya/pts/mn/mn.137.horn.pts.htm#p1">pts</a>][<a href="../../../dhamma-vinaya/ati/mn/mn.137.than.ati.htm#p1">than</a>][<a href="../../../dhamma-vinaya/mnl/mn/mn.137.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi Bhikkhavo ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Saḷāyatana-vibhaṅgaṃ vo bhikkhave,||<br />
					desissāmi taṃ suṇātha sādhukaṃ manasi karotha bhāsissāmīti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg216"><span class="f2 g"><b>[216]</b></span></a> Cha ajjhattikāni āyatanāni veditabbāni.|| ||</p>

					<p class="f4">Cha bāhirāni āyatanāni veditabbāni.|| ||</p>

					<p class="f4">Cha viññāṇa-kāyā veditabbā.|| ||</p>

					<p class="f4">Cha phassa-kāyā veditabbā.|| ||</p>

					<p class="f4">Aṭṭhārasa manopavicārā veditabbā.|| ||</p>

					<p class="f4">Chattiṃsa sattapadā veditabbā.|| ||</p>

					<p class="f4">Tatr'idaṃ nissāya idaṃ pajahatha tayo sati-paṭṭhānā yadiriyo sevati,||<br />
					yadiriyo seva-māno Satthā gaṇamanusāsitumarahati,||<br />
					so vuccati yogg-ā-cariyānaṃ anuttaro purisa-damma-sārathī' ti.|| ||</p>

					<p class="f4">Ayamuddeso salāyatanavibhaṅgassa.|| ||</p>

					<p class="f4">Cha ajjhattikāni āyatanāni veditabbānī ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Cakkhāyatanaṃ,||<br />
					sot'āyatanaṃ,||<br />
					ghān'āyatanaṃ,||<br />
					jivh-ā-yatanaṃ,||<br />
					kāy'āyatanaṃ,||<br />
					man'āyatanaṃ.|| ||</p>

					<p class="f4">Cha ajjhattikāni āyatanāni veditabbānī ti,||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Cha bāhirāni āyatanāni veditabbānī ti,||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Rūp'āyatanaṃ,||<br />
					saddāyatanaṃ,||<br />
					gandh'āyatanaṃ,||<br />
					ras'āyatanaṃ,||<br />
					phoṭṭhabb'āyatanaṃ,||<br />
					dhamm'āyatanaṃ.|| ||</p>

					<p class="f4">Cha bāhirāni āyatanāni veditabbānī ti,||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Cha viññāṇa-kāyā veditabbānī ti,||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Cakkhu-viññāṇaṃ,||<br />
					sota-viññāṇaṃ,||<br />
					ghāna-viññāṇaṃ,||<br />
					jivhā-viññāṇaṃ,||<br />
					kāya-viññāṇaṃ,||<br />
					mano-viññāṇaṃ.|| ||</p>

					<p class="f4">Cha viññāṇa-kāyā veditabbānī ti,||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Cha phassa-kāyā veditabbānī ti,||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Cakkhu-samphasso,||<br />
					sota-samphasso,||<br />
					ghāna-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4">Cha phassa-kāyā veditabbānī ti,||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Aṭṭhārasa mano-pavīcārā veditabbā ti,||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Cakkhunā rūpaṃ disvā||<br />
					somanassaṭṭhāniyaṃ rūpaṃ upavicarati||<br />
					domanassaṭṭhāniyaṃ rūpaṃ upavicarati||<br />
					upekkhaṭṭhāniyaṃ rūpaṃ upavicarati.|| ||</p>

					<p class="f4">Sotena saddaṃ sutvā somanassaṭṭhāniyaṃ saddaṃ upavicarati||<br />
					domanassaṭṭhāniyaṃ saddaṃ upavicarati||<br />
					upekkhaṭṭhāniyaṃ saddaṃ upavicarati.|| ||</p>

					<p class="f4">Ghānena gandhaṃ ghāyitvā||<br />
					somanassaṭṭhāniyaṃ gandhaṃ upavicarati||<br />
					domanassaṭṭhāniyaṃ gandhaṃ upavicarati||<br />
					upekkhaṭṭhāniyaṃ ghandhaṃ upavicarati.|| ||</p>

					<p class="f4">Jivhāya rasaṃ sāyitvā||<br />
					somanassaṭṭhāniyaṃ rasaṃ upavicarati||<br />
					domanassaṭṭhāniyaṃ rasaṃ upavicarati,||<br />
					upekkhaṭṭhāniyaṃ rasaṃ upavicarati|| ||</p>

					<p class="f4">Kāyena <a id="pg217"><span class="f2 g"><b>[217]</b></span></a> phoṭṭhabbaṃ phusitvā||<br />
					somanassaṭṭhāniyaṃ phoṭṭhabbaṃ upavicarati||<br />
					domanassaṭṭhāniyaṃ phoṭṭhabbaṃ upavicarati||<br />
					upekkhaṭṭhāniyaṃ phoṭṭhabbaṃ upavicarati.|| ||</p>

					<p class="f4">Manasā dhammaṃ viññāya||<br />
					somanassaṭṭhānīyaṃ dhammaṃ upavicarati||<br />
					domanassaṭṭhāniyaṃ dhammaṃ upavicarati||<br />
					upekkhaṭṭhāniyaṃ dhammaṃ upavicarati.|| ||</p>

					<p class="f4">Iti cha somanass'ūpavicārā,||<br />
					cha domanass'ūpavicārā,||<br />
					cha upekkh'ūpavicārā.|| ||</p>

					<p class="f4">Aṭṭhārasa mano-pavicārā veditabbā ti,||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">'Chattiṃsa satta-padā veditabbā' ti||<br />
					iti kho pan'etaṃ vuttaṃ,||<br />
					kiñce taṃ paṭicca vuttaṃ?|| ||</p>

					<p class="f4">Cha geha-sitāni somanassāni,||<br />
					cha nekkhamma-sitāni somanassāni,||<br />
					cha geha-sitāni domanassāni,||<br />
					cha nekkhamma-sitāni domanassāni,||<br />
					cha geha-sitā upekkhā,||<br />
					cha nekkhamma-sitā upekkhā|| ||</p>

					<p class="f4">Tattha katamāni cha geha-sitāni somanassāni?|| ||</p>

					<p class="f4">Cakkhu-viññeyyānaṃ rūpānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ samanussarato uppajjati somanassaṃ,||<br />
					yaṃ eva-rūpaṃ somanassaṃ idaṃ vuccati gehasitaṃ somanassaṃ.|| ||</p>

					<p class="f4">Sota-viññeyyānaṃ saddānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ samanussarato uppajjati somanassaṃ,||<br />
					yaṃ rūpānaṃ somanassaṃ idaṃ vuccati gehasitaṃ somanassaṃ.|| ||</p>

					<p class="f4">Ghāna-viññeyyānaṃ gandhānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ samanussarato uppajjati somanassaṃ,||<br />
					yaṃ eva-rūpaṃ somanassaṃ idaṃ vuccati gehasitaṃ somanassaṃ.|| ||</p>

					<p class="f4">Jivhā-viññeyyānaṃ rasānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ samanussarato uppajjati somanassaṃ,||<br />
					yaṃ eva-rūpaṃ somanassaṃ idaṃ vuccati gehasitaṃ somanassaṃ.|| ||</p>

					<p class="f4">Kāya-viññeyyānaṃ phoṭṭhabbānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ samanussarato uppajjati somanassaṃ,||<br />
					yaṃ eva-rūpaṃ somanassaṃ idaṃ vuccati gehasitaṃ somanassaṃ.|| ||</p>

					<p class="f4">Mano-viññeyyānaṃ dhammānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ samanussarato uppajjati somanassaṃ,||<br />
					yaṃ eva-rūpaṃ somanassaṃ idaṃ vuccati gehasitaṃ somanassaṃ.|| ||</p>

					<p class="f4">Imāni cha geha-sitāni somanassāni.|| ||</p>

					<p class="f4">Tattha katamāni cha nekkhamma-sitāni somanassāni?|| ||</p>

					<p class="f4">Rūpānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva rūpā etarahi ca sabbe te rūpā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati somanassaṃ.|| ||</p>

					<p class="f4">Yaṃ eva-rūpaṃ somanassaṃ,||<br />
					idaṃ vuccati nekkhamma-sitaṃ somanassaṃ.|| ||</p>

					<p class="f4">Saddānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva saddā etarahi ca sabbe te saddā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati somanassaṃ.|| ||</p>

					<p class="f4">Yaṃ eva-rūpaṃ somanassaṃ,||<br />
					idaṃ vuccati nekkhamma-sitaṃ somanassaṃ.|| ||</p>

					<p class="f4">Gandhānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva gandhā etarahi ca sabbe te saddā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati somanassaṃ.|| ||</p>

					<p class="f4">Yaṃ eva-rūpaṃ somanassaṃ,||<br />
					idaṃ vuccati nekkhamma-sitaṃ somanassaṃ.|| ||</p>

					<p class="f4">Rasānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva rasā etarahi ca sabbe te rasā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati somanassaṃ.|| ||</p>

					<p class="f4">Yaṃ eva-rūpaṃ somanassaṃ,||<br />
					idaṃ vuccati nekkhamma-sitaṃ somanassaṃ.|| ||</p>

					<p class="f4">Phoṭṭhabbānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva phoṭṭhabbā etarahi ca sabbe te phoṭṭhabbā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati somanassaṃ.|| ||</p>

					<p class="f4">Yaṃ eva-rūpaṃ somanassaṃ,||<br />
					idaṃ vuccati nekkhamma-sitaṃ somanassaṃ.|| ||</p>

					<p class="f4">Dhammānaṃ <a id="pg218"><span class="f2 g"><b>[218]</b></span></a> tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva dhammā,||<br />
					etarahi ca sabbe te dhammā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati somanassaṃ.|| ||</p>

					<p class="f4">Yaṃ eva-rūpā somanassaṃ,||<br />
					idaṃ vuccati nekkhamma-sitaṃ somanassaṃ.|| ||</p>

					<p class="f4">Imāni cha nekkhamma-sitāni somanassāni.|| ||</p>

					<p class="f4">Tattha katamāni cha geha-sitāni domanassāni:|| ||</p>

					<p class="f4">Cakkhu-viññeyyānaṃ rūpānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ appaṭilābhaṃ vā appaṭilābhato samanupassato pubbe vā a-p-paṭiladdhapubbaṃ atītaṃ niruddhaṃ vipariṇataṃ samanussarato uppajjati domanassaṃ.|| ||</p>

					<p class="f4">Yaṃ eva-rūpaṃ domanassaṃ.|| ||</p>

					<p class="f4">Idaṃ vuccati gehasitaṃ domanassaṃ.|| ||</p>

					<p class="f4">Sota-viññeyyānaṃ saddānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ appaṭilābhaṃ vā appaṭilābhato samanupassato pubbe vā a-p-paṭiladdhapubbaṃ atītaṃ niruddhaṃ vipariṇataṃ samanussarato uppajjati domanassaṃ.|| ||</p>

					<p class="f4">Yaṃ eva-rūpaṃ domanassaṃ.|| ||</p>

					<p class="f4">Idaṃ vuccati gehasitaṃ domanassaṃ.|| ||</p>

					<p class="f4">Ghāna-viññeyyānaṃ gandhānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ appaṭilābhaṃ vā appaṭilābhato samanupassato pubbe vā a-p-paṭiladdhapubbaṃ atītaṃ niruddhaṃ vipariṇataṃ samanussarato uppajjati domanassaṃ.|| ||</p>

					<p class="f4">Yaṃ eva-rūpaṃ domanassaṃ.|| ||</p>

					<p class="f4">Idaṃ vuccati gehasitaṃ domanassaṃ.|| ||</p>

					<p class="f4">Jivhā-viññeyyānaṃ rasānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ appaṭilābhaṃ vā appaṭilābhato samanupassato pubbe vā a-p-paṭiladdhapubbaṃ atītaṃ niruddhaṃ vipariṇataṃ samanussarato uppajjati domanassaṃ.|| ||</p>

					<p class="f4">Yaṃ eva-rūpaṃ domanassaṃ.|| ||</p>

					<p class="f4">Idaṃ vuccati gehasitaṃ domanassaṃ.|| ||</p>

					<p class="f4">Kāya-viññeyyānaṃ phoṭṭhabbānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ appaṭilābhaṃ vā appaṭilābhato samanupassato pubbe vā a-p-paṭiladdhapubbaṃ atītaṃ niruddhaṃ vipariṇataṃ samanussarato uppajjati domanassaṃ.|| ||</p>

					<p class="f4">Yaṃ eva-rūpaṃ domanassaṃ.|| ||</p>

					<p class="f4">Idaṃ vuccati gehasitaṃ domanassaṃ.|| ||</p>

					<p class="f4">Mano-viññeyyānaṃ dhammānaṃ iṭṭhānaṃ kantānaṃ manāpānaṃ manoramānaṃ lokāmisa-paṭisaṃyuttānaṃ appaṭilābhaṃ vā appaṭilābhato samanupassato pubbe vā a-p-paṭiladdhapubbaṃ atītaṃ niruddhaṃ vipariṇataṃ samanussarato uppajjati domanassaṃ.|| ||</p>

					<p class="f4">Yaṃ eva-rūpaṃ domanassaṃ.|| ||</p>

					<p class="f4">Idaṃ vuccati gehasitaṃ domanassaṃ.|| ||</p>

					<p class="f4">Imāni cha geha-sitāni domanassāni.|| ||</p>

					<p class="f4">Tattha katamāni cha nekkhamma-sitāni domanassāni:||<br />
					rūpānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva rūpā etarahi ca sabbe te rūpā aniccā dukkhā vipariṇāma-dhammāti.|| ||</p>

					<p class="f4">evam etaṃ yathā-bhūtaṃ samma-p-paññāya disvā anuttaresu vimokkhesu pihaṃ upa-ṭ-ṭh-ā-peti:||<br />
					kudassu1 nāmāhaṃ tad āyatanaṃ upasampajja viharissāmi.|| ||</p>

					<p class="f4">Yadariyā etarahi āyatanaṃ upasampajja viharantī' ti.|| ||</p>

					<p class="f4">Iti anuttaresu vimokkhesu pihaṃ upaṭṭhāpayato uppajjati piha-p-paccayā domanassaṃ.|| ||</p>

					<p class="f4">Yaṃ eva-rūpaṃ domanassaṃ,||<br />
					idaṃ vuccati nekkhamma-sitaṃ domanassaṃ.|| ||</p>

					<p class="f4">Saddānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva saddā etarahi ca sabbe te saddā aniccā dukkhā vipariṇāma-dhammāti.|| ||</p>

					<p class="f4">evam etaṃ yathā-bhūtaṃ samma-p-paññāya disvā anuttaresu vimokkhesu pihaṃ upa-ṭ-ṭh-ā-peti:||<br />
					kudassu1 nāmāhaṃ tad āyatanaṃ upasampajja viharissāmi.|| ||</p>

					<p class="f4">Yadariyā etarahi āyatanaṃ upasampajja viharantī' ti.|| ||</p>

					<p class="f4">Iti anuttaresu vimokkhesu pihaṃ upaṭṭhāpayato uppajjati piha-p-paccayā domanassaṃ.|| ||</p>

					<p class="f4">Yaṃ eva-rūpaṃ domanassaṃ,||<br />
					idaṃ vuccati nekkhamma-sitaṃ domanassaṃ.|| ||</p>

					<p class="f4">Gandhānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva rūpā etarahi ca sabbe te rūpā aniccā dukkhā vipariṇāma-dhammāti.|| ||</p>

					<p class="f4">evam etaṃ yathā-bhūtaṃ samma-p-paññāya disvā anuttaresu vimokkhesu pihaṃ upa-ṭ-ṭh-ā-peti:||<br />
					kudassu1 nāmāhaṃ tad āyatanaṃ upasampajja viharissāmi.|| ||</p>

					<p class="f4">Yadariyā etarahi āyatanaṃ upasampajja viharantī' ti.|| ||</p>

					<p class="f4">Iti anuttaresu vimokkhesu pihaṃ upaṭṭhāpayato uppajjati piha-p-paccayā domanassaṃ.|| ||</p>

					<p class="f4">Yaṃ eva-rūpaṃ domanassaṃ,||<br />
					idaṃ vuccati nekkhamma-sitaṃ domanassaṃ.|| ||</p>

					<p class="f4">Rasānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva rasā etarahi ca sabbe te rasā aniccā dukkhā vipariṇāma-dhammāti.|| ||</p>

					<p class="f4">evam etaṃ yathā-bhūtaṃ samma-p-paññāya disvā anuttaresu vimokkhesu pihaṃ upa-ṭ-ṭh-ā-peti:||<br />
					kudassu1 nāmāhaṃ tad āyatanaṃ upasampajja viharissāmi.|| ||</p>

					<p class="f4">Yadariyā etarahi āyatanaṃ upasampajja viharantī' ti.|| ||</p>

					<p class="f4">Iti anuttaresu vimokkhesu pihaṃ upaṭṭhāpayato uppajjati piha-p-paccayā domanassaṃ.|| ||</p>

					<p class="f4">Yaṃ eva-rūpaṃ domanassaṃ,||<br />
					idaṃ vuccati nekkhamma-sitaṃ domanassaṃ.|| ||</p>

					<p class="f4">Phoṭṭhabbānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva phoṭṭhabbā etarahi ca sabbe te phoṭṭhabbā aniccā dukkhā vipariṇāma-dhammāti.|| ||</p>

					<p class="f4">evam etaṃ yathā-bhūtaṃ samma-p-paññāya disvā anuttaresu vimokkhesu pihaṃ upa-ṭ-ṭh-ā-peti:||<br />
					kudassu1 nāmāhaṃ tad āyatanaṃ upasampajja viharissāmi.|| ||</p>

					<p class="f4">Yadariyā etarahi āyatanaṃ upasampajja viharantī' ti.|| ||</p>

					<p class="f4">Iti anuttaresu vimokkhesu pihaṃ upaṭṭhāpayato uppajjati piha-p-paccayā domanassaṃ.|| ||</p>

					<p class="f4">Yaṃ eva-rūpaṃ domanassaṃ,||<br />
					idaṃ vuccati nekkhamma-sitaṃ domanassaṃ.|| ||</p>

					<p class="f4">Dhammānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva dhammā etarahi ca sabbe te dhammā aniccā dukkhā vipariṇāma-dhammāti.|| ||</p>

					<p class="f4"><a id="pg219"><span class="f2 g"><b>[219]</b></span></a> Evam etaṃ yathā-bhūtaṃ samma-p-paññāya disvā anuttaresu vimokkhesu pihaṃ upa-ṭ-ṭh-ā-peti:||<br />
					kudassu nāmāhaṃ tad āyatanaṃ upasampajja viharissāmi.|| ||</p>

					<p class="f4">Yadariyā etarahi āyatanaṃ upasampajja viharantī' ti.|| ||</p>

					<p class="f4">Iti anuttaresu vimokkhesu pihaṃ upaṭṭhāpayato uppajjati piha-p-paccayā domanassaṃ.|| ||</p>

					<p class="f4">Yaṃ eva-rūpaṃ domanassaṃ,||<br />
					idaṃ vuccati nekkhamma-sitaṃ domanassaṃ.|| ||</p>

					<p class="f4">Imāni cha nekkhamma-sitāni domanassāni.|| ||</p>

					<p class="f4">Tattha katamā cha geha-sitā upekkhā?|| ||</p>

					<p class="f4">Cakkhunā rūpaṃ disvā uppajjati upekkhā bālassa mūḷhassa puthu-j-janassa anodhijinassa avipākajinassa anādīnavadassāvino a-s-sutavato puthu-j-janassa.|| ||</p>

					<p class="f4">Yā eva-rūpā upekkhā,||<br />
					rūpaṃ sā nāti-vattati.|| ||</p>

					<p class="f4">Tasmā sā upekkhā geha-sitāni vuccati.|| ||</p>

					<p class="f4">Sotena saddaṃ sutvā uppajjati upekkhā bālassa mūḷhassa puthu-j-janassa anodhijinassa avipākajinassa anādīnavadassāvino a-s-sutavato puthu-j-janassa.|| ||</p>

					<p class="f4">Yā eva-rūpā upekkhā,||<br />
					saddā sā nāti-vattati.|| ||</p>

					<p class="f4">Tasmā sā upekkhā geha-sitāni vuccati.|| ||</p>

					<p class="f4">Ghānena gandhaṃ ghāyitvā uppajjati upekkhā bālassa mūḷhassa puthu-j-janassa anodhijinassa avipākajinassa anādīnavadassāvino a-s-sutavato puthu-j-janassa.|| ||</p>

					<p class="f4">Yā eva-rūpaṃ upekkhā,||<br />
					gandhā sā nāti-vattati.|| ||</p>

					<p class="f4">Tasmā sā upekkhā geha-sitāni vuccati.|| ||</p>

					<p class="f4">Jivhāya rasaṃ sāyitvā uppajjati upekkhā bālassa mūḷhassa puthu-j-janassa anodhijinassa avipākajinassa anādīnavadassāvino a-s-sutavato puthu-j-janassa.|| ||</p>

					<p class="f4">Yā eva-rūpaṃ upekkhā,||<br />
					rasā sā nāti-vattati.|| ||</p>

					<p class="f4">Tasmā sā upekkhā geha-sitāni vuccati.|| ||</p>

					<p class="f4">Kāyena phoṭṭhabbaṃ phusitvā uppajjati upekkhā bālassa mūḷhassa puthu-j-janassa anodhijinassa avipākajinassa anādīnavadassāvino asutavato puthu-j-janassa.|| ||</p>

					<p class="f4">Yā eva-rūpaṃ upekkhā,||<br />
					phoṭṭhabbaṃ sā nāti-vattati.|| ||</p>

					<p class="f4">Tasmā sā upekkhā geha-sitāni vuccati.|| ||</p>

					<p class="f4">Manasā dhammaṃ viññāya uppajjati upekkhā bālassa mūḷhassa puthu-j-janassa</p>
					<p class="f4">Anodhijinassa avipākajinassa anādīnavadassāvino a-s-sutavato puthu-j-janassa.|| ||</p>

					<p class="f4">Yā eva-rūpā upekkhā,||<br />
					dhammaṃ sā nāti-vattati.|| ||</p>

					<p class="f4">Tasmā sā upekkhā geha-sitāni vuccati.|| ||</p>

					<p class="f4">Imā cha geha-sitā upekkhā.|| ||</p>

					<p class="f4">Tattha katamā cha nekkhamma-sitā upekkhā?</p>

					<p class="f4">Rūpānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva rūpā etarahi ca sabbe te rūpā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati upekkhā yā eva-rūpā upekkhā rūpaṃ sā ativattati.|| ||</p>

					<p class="f4">Tasmā sā upekkhā nekkhamma-sitāti vuccati.|| ||</p>

					<p class="f4">Saddhānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva saddā etarahi ca sabbe te saddā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati upekkhā yā eva-rūpā upekkhā saddaṃ sā ativattati.|| ||</p>

					<p class="f4">Tasmā sā upekkhā nekkhamma-sitāti vuccati.|| ||</p>

					<p class="f4">Gandhānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva gandhā etarahi ca sabbe te gandhā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati upekkhā yā eva-rūpā upekkhā gandhaṃ sā ativattati.|| ||</p>

					<p class="f4">Tasmā sā upekkhā nekkhamma-sitāti vuccati.|| ||</p>

					<p class="f4">Rasānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva rasā etarahi ca sabbe te rasā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati upekkhā yā eva-rūpā upekkhā rasaṃ sā ativattati.|| ||</p>

					<p class="f4">Tasmā sā upekkhā nekkhamma-sitāti vuccati.|| ||</p>

					<p class="f4">Phoṭṭhabbānaṃ tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva phoṭṭhabbā etarahi ca sabbe te phoṭṭhabbā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati upekkhā yā eva-rūpā upekkhā phoṭṭhabbaṃ sā ativattati.|| ||</p>

					<p class="f4">Tasmā sā upekkhā nekkhamma-sitāti vuccati.|| ||</p>

					<p class="f4">Dhammā tv'eva aniccataṃ viditvā vipariṇāma-virāga-nirodhaṃ,||<br />
					pubbe c'eva dhammā etarahi ca sabbe te dhammā aniccā dukkhā vipariṇāma-dhammā' ti evam etaṃ yathā-bhūtaṃ samma-p-paññāya passato uppajjati upekkhā yā eva-rūpā upekkhā dhammaṃ sā ativattati.|| ||</p>

					<p class="f4">Tasmā sā upekkhā nekkhamma-sitā ti vuccati.|| ||</p>

					<p class="f4">Imā cha nekkhamma-sitā upekkhā.|| ||</p>

					<p class="f4">Chattiṃsa sattapadā veditabbā ti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4"><a id="pg220"><span class="f2 g"><b>[220]</b></span></a> Tatr'idaṃ nissāya idaṃ pajahathā ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Tatra bhikkhave,||<br />
					yāni cha nekkhamma-sitāni somanassāni,||<br />
					tāni nissāya tāni āgamma,||<br />
					yāni cha geha-sitāni somanassāni,||<br />
					tāni pajahatha,||<br />
					tāni samati-k-kamatha.|| ||</p>

					<p class="f4">Evam etesaṃ pahānaṃ hoti,||<br />
					evam-etesaṃ samati-k-kamo hoti.|| ||</p>

					<p class="f4">Tatra, bhikkhave,||<br />
					yāni cha nekkhamma-sitāni domanassāni||<br />
					tāni nissāya tāni āgamma||<br />
					yāni cha geha-sitāni domanassāni,||<br />
					tāni pajahatha,||<br />
					tāni samati-k-kamatha.|| ||</p>

					<p class="f4">Evam etesaṃ pahānaṃ hoti.|| ||</p>

					<p class="f4">Evam etesaṃ samati-k-kamo hoti.|| ||</p>

					<p class="f4">Tatra, bhikkhave, yā cha nekkhamma-sitā upekkhā,||<br />
					tā nissāya tā āgamma,||<br />
					yā cha geha-sitā upekkhā tā pajahatha,||<br />
					tā samati-k-kamatha evam-etāsaṃ pahānaṃ hoti,||<br />
					evam-etāsaṃ samati-k-kamo hoti.|| ||</p>

					<p class="f4">Tatra, bhikkhave, yāni cha nekkhamma-sitāni somanassāni,||<br />
					tāni nissāya tāni āgamma,||<br />
					yāni cha nekkhamma-sitāni domanassāni.|| ||</p>

					<p class="f4">Tāni pajahatha,||<br />
					tāni samati-k-kamatha.|| ||</p>

					<p class="f4">Evam etesaṃ pahānaṃ hoti,||<br />
					evam-etesaṃ samati-k-kamo hoti.|| ||</p>

					<p class="f4">Tatra, bhikkhave, yā cha nekkhamma-sitā upekkhā,||<br />
					tā nissāya tā āgamma yāni cha nekkhamma-sitāni somanassāni tāni pajahatha,||<br />
					tāni samati-k-kamatha.|| ||</p>

					<p class="f4">Evam etesaṃ pahānaṃ hoti,||<br />
					evam-etesaṃ samati-k-kamo hoti.|| ||</p>

					<p class="ctr c">&#9632;</p>

					<p class="f4">Atthi bhikkhave, upekkhā nānattā nānatta-sitā.|| ||</p>

					<p class="f4">Atthi upekkhā ekattā ekatta-sitā.|| ||</p>

					<p class="f4">Katamā ca bhikkhave, upekkhā nānattā nānatta-sitā?|| ||</p>

					<p class="f4">Atthi bhikkhave, upekkhā rūpesu,||<br />
					atthi saddesu,||<br />
					atthi gandhesu,||<br />
					atthi rasesu,||<br />
					atthi phoṭṭhabbesu.|| ||</p>

					<p class="f4">Ayaṃ bhikkhave upekkhā nānattā nānatta-sitā.|| ||</p>

					<p class="f4">Katamā ca bhikkhave, upekkhā ekattā ekatta-sitā?</p>

					<p class="f4">Atthi bhikkhave, upekkhā Ākāsanañ-c'āyatananis-sitā,||<br />
					atthi Viññāṇañ-c'āyatananis-sitā,||<br />
					Ākiñ caññ'āyatananis-sitā,||<br />
					atthi N'eva-saññā-nā-saññ'āyatananis-sitā.|| ||</p>

					<p class="f4">Ayaṃ bhikkhave, upekkhā ekattā ekatta-sitā.|| ||</p>

					<p class="f4">Tatra, bhikkhave, yā'yaṃ upekkhā ekattā ekatta-sitā,||<br />
					taṃ nissāya taṃ āgamma,||<br />
					yā'yaṃ upekkhā nānattā nānatta-sitā,||<br />
					taṃ pajahatha,||<br />
					taṃ samati-k-kamatha.|| ||</p>

					<p class="f4">Evam etissā pahānaṃ hoti,||<br />
					evam-etissā samati-k-kamo hoti.|| ||</p>

					<p class="f4">Atammayataṃ bhikkhave, nissāya atammayataṃ āgamma yā'yaṃ upekkhā ekattā ekatta-sitā taṃ pajahatha.|| ||</p>

					<p class="f4">Taṃ samati-k-kamatha.|| ||</p>

					<p class="f4">Evam etissā samati-k-kamo hoti.|| ||</p>

					<p class="f4">Tatr'idaṃ <a id="pg221"><span class="f2 g"><b>[221]</b></span></a> nissāya idaṃ pajahathā'ti iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">'Tayo sati-paṭṭhānā yadariyo sevati,||<br />
					yadariyo seva-māno Satthā gaṇamanusāsitumaraha' ti pi iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ:||<br />
					idha bhikkhave,||<br />
					Satthā sāvakānaṃ dhammaṃ deseti anukampako hitesī anukampaṃ upādāya:||<br />
					'idaṃ vo hitāya idaṃ vo sukhāyā' ti.|| ||</p>

					<p class="f4">Tassa sāvakā na sussūsanti.|| ||</p>

					<p class="f4">Na sotaṃ odahanti.|| ||</p>

					<p class="f4">Na aññā-cittaṃ upaṭṭhapenti.|| ||</p>

					<p class="f4">Vokkamma ca Satth-usāsanaṃ vattanti.|| ||</p>

					<p class="f4">Tatra,||<br />
					bhikkhave,||<br />
					Tathāgato na c'eva attamato hoti.|| ||</p>

					<p class="f4">Na ca atta-manataṃ paṭisaṃvedeti.|| ||</p>

					<p class="f4">Anavassuto ca viharati sato sampajāno.|| ||</p>

					<p class="f4">Idaṃ,||<br />
					bhikkhave,||<br />
					paṭhamaṃ sati-paṭṭhānaṃ,||<br />
					yadariyo sevati,||<br />
					yadariyo seva-māno Satthā gaṇamanusāsitumarahati.|| ||</p>

					<p class="f4">Puna ca paraṃ bhikkhave,||<br />
					Satthā sāvakānaṃ dhammaṃ deseti anukampako hitesī anukampaṃ upādāya:||<br />
					'idaṃ vo hitāya,||<br />
					idaṃ vo sukhāyā' ti.|| ||</p>

					<p class="f4">Tassa ekacce sāvākā na sussūsanti,||<br />
					na sotaṃ odahanti,||<br />
					na aññā-cittaṃ upaṭṭhapenti.|| ||</p>

					<p class="f4">Vokkamma ca Satth-usāsanaṃ vattanti.|| ||</p>

					<p class="f4">Ekacce sāvakā sussūsanti.|| ||</p>

					<p class="f4">Sotaṃ odahanti aññā-cittaṃ upaṭṭhapenti.|| ||</p>

					<p class="f4">Na ca vokkamma Satth-usāsanaṃ vattanti.|| ||</p>

					<p class="f4">Tatra,||<br />
					bhikkhave,||<br />
					Tathāgato na c'eva attamato hoti,||<br />
					na ca atta-manataṃ paṭisaṃvedeti.|| ||</p>

					<p class="f4">Na ca anatta-mano hoti.|| ||</p>

					<p class="f4">Na ca anatta-manataṃ paṭisaṃvedeti.|| ||</p>

					<p class="f4">Attamanatañ ca anatta-manatañ ca1 tadūbhayaṃ abhini-vajchetvā so upekkhako viharati sato sampajāno.|| ||</p>

					<p class="f4">Idaṃ vuccati bhikkhave,||<br />
					dutiyaṃ sati-paṭṭhānaṃ yadariyo sevati,||<br />
					yadariyo seva-māno Satthā gaṇamanusāsitumarahati.|| ||</p>

					<p class="f4">Puna ca paraṃ bhikkhave,||<br />
					Satthā sāvakānaṃ dhammaṃ deseti anukampako hitesī anukampaṃ upādāya:||<br />
					'idaṃ vo hitāya,||<br />
					idaṃ vo sukhāyā'ti tassa sāvakā sussūsanti,||<br />
					sotaṃ odahanti,||<br />
					aññā-cittaṃ upaṭṭhapenti,||<br />
					na ca vokkamma Satth-usāsanaṃ vattanti.|| ||</p>

					<p class="f4">Tatra,||<br />
					bhikkhave,||<br />
					Tathāgato atta-mano c'eva hoti,||<br />
					atta-manatañ ca paṭisaṃvedeti.|| ||</p>

					<p class="f4">Anavassuto ca viharati sato sampajāno.|| ||</p>

					<p class="f4">Idaṃ vuccati bhikkhave,||<br />
					tatiyaṃ sati-paṭṭhānaṃ yadariyo sevati yadariyo seva-māno Satthā gaṇamanusāsitumarahati.|| ||</p>

					<p class="f4"><a id="pg222"><span class="f2 g"><b>[222]</b></span></a> Tayo sati-paṭṭhānā yadariyo sevati,||<br />
					yadariyo seva-māno Satthā gaṇamanusāsitumarahatīti iti yaṃ taṃ vuttaṃ idam etaṃ,||<br />
					paṭicca vuttaṃ.|| ||</p>

					<p class="f4">So vuccati yogg-ā-cariyānaṃ anuttaro purisa-damma-sārathīti iti kho pan'etaṃ vuttaṃ,||<br />
					kiñ c'etaṃ paṭicca vuttaṃ:||<br />
					hatth'idamakena bhikkhave,||<br />
					hatth'idammo sārito ekaṃ yeva disaṃ dhāvati,||<br />
					puratthimaṃ vā pacchimaṃ vā uttaraṃ vā dakkhiṇaṃ vā.|| ||</p>

					<p class="f4">Assadamakena bhikkhave,||<br />
					assa-dammo sārito ekaṃ yeva disaṃ dhāvati,||<br />
					puratthimaṃ vā pacchimaṃ vā uttaraṃ vā dakkhiṇaṃ vā.|| ||</p>

					<p class="f4">Godamakena bhikkhave,||<br />
					godammo sārito ekaṃ yeva disaṃ dhāvati puratthimaṃ vā pacchimaṃ vā uttaraṃ vā dakkhiṇaṃ vā.|| ||</p>

					<p class="f4">Tathāgatena hi bhikkhave,||<br />
					arahatā Sammā-SamBuddhena purisa-dammo sārito aṭṭhadisā vidhāvati rūpī rūpāni passati.|| ||</p>

					<p class="f4">Ayaṃ paṭhamā disā1 ajjhattaṃ arūpa-saññī bahiddhā rūpāni passati.|| ||</p>

					<p class="f4">Ayaṃ dutiyā disā.|| ||</p>

					<p class="f4">Subhantv'eva adhimutto hoti.|| ||</p>

					<p class="f4">Ayaṃ tatiyā disā.|| ||</p>

					<p class="f4">Sabbaso rūpa-saññānaṃ samatikkamā paṭigha-saññānaṃ atthaṅgamā nānatta-saññānaṃ amanasikārā 'ananto ākāso'ti Ākāsanañ-c'āyatanaṃ upasampajja viharati.|| ||</p>

					<p class="f4">Ayaṃ catutthī disā.|| ||</p>

					<p class="f4">Sabbaso Ākāsanañ-c'āyatanaṃ samatikkamma 'Anantaṃ viññāṇan' ti Viññāṇañ-c'āyatanaṃ upasampajja viharati ayaṃ pañcamī disā.|| ||</p>

					<p class="f4">Sabbaso Viññāṇañ-c'āyatanaṃ samatikkamma 'N'atthi kiñcī' ti Ākiñcaññ'āyatanaṃ upasampajja viharati.|| ||</p>

					<p class="f4">Ayaṃ chaṭṭhi disā.|| ||</p>

					<p class="f4">Sabbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Ayaṃ sattamī disā.|| ||</p>

					<p class="f4">Sabbaso n'evasaññā nāsaññāyatanaṃ samatikkamma saññā-vedayita-nirodhaṃ upasampajja viharati.|| ||</p>

					<p class="f4">Ayaṃ aṭṭhamī disā.|| ||</p>

					<p class="f4">Tathāgatena bhikkhave,||<br />
					arahatā Sammā-SamBuddhena purisa-dammo sārito.|| ||</p>

					<p class="f4">Imā aṭṭha disā vidhāvati.|| ||</p>

					<p class="f4">So vuccati yogg-ā-cariyānaṃ anuttaro purisa-damma-sārathīti iti yaṃ taṃ vuttaṃ,||<br />
					idam etaṃ paṭicca vuttanti.|| ||</p>

					<p class="f4">Idamoca Bhagavā atta-manā te bhikkhū Bhagavato bhāsitaṃ abhinandunti.|| ||</p>

					<p class="ctr">Saḷāyatana-Vibhaṅga Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>