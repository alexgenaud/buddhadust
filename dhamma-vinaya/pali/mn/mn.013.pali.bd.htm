<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 13. A detailed exposition of what constitutes the pleasure, the danger, and the escape from the five senses, forms, and sense experience." />
<title>MN 13: Mahā Dukkha-k-Khandha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p13">Sutta 13</a></h4>

					<h1>Mahā Dukkha-k-Khandha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg83"><span class="f2 g"><b>[83]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.013.chlm.sbb.htm#p1">chlm</a>][<a href="../../../dhamma-vinaya/pts/mn/mn.013.horn.pts.htm#p1">pts</a>][<a href="../../../dhamma-vinaya/ati/mn/mn.013.than.ati.htm#p1">than</a>][<a href="../../../dhamma-vinaya/wp/mn/mn.013.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.013.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>]</span> Atha kho sambahulā bhikkhū pubbaṇha-samayaṃ||<br />
					nivāsetvā patta-cīvaraṃ <a id="pg84"><span class="f2 g"><b>[84]</b></span></a> ādāya||<br />
					Sāvatthīyaṃ piṇḍāya pavisiṃsu.|| ||</p>

					<p class="f4">Atha kho tesaṃ bhikkhūnaṃ etad ahosi:|| ||</p>

					<p class="f4">"Atippago kho tāva Sāvatthīyaṃ piṇḍāya carituṃ,||<br />
					yan nūna mayaṃ yen'añña-titthiyānaṃ paribbājakānaṃ ārāmo ten'upasaṇkameyyāmā" ti?|| ||</p>

					<p class="f4">Atha kho te bhikkhū yen'añña-titthiyānaṃ paribbājakānaṃ ārāmo ten'upasaṇkamiṃsu.|| ||</p>

					<p class="f4">Upasaṇkamitvā tehi añña-titthiyehi paribbājakehi saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho te bhikkhū te añña-titthiyā paribbājakā etad avocuṃ:|| ||</p>

					<p class="f4"><span class="f3">[<a id="p3">3</a>]</span> "Samaṇo āvuso Gotamo||<br />
					kāmānaṃ pariññaṃ paññāpeti.|| ||</p>

					<p class="f4">Mayam pi||<br />
					kāmānaṃ pariññaṃ paññāpema.|| ||</p>

					<p class="f4">Samaṇo āvuso Gotamo||<br />
					rūpānaṃ pariññaṃ paññāpeti.|| ||</p>

					<p class="f4">Mayam pi||<br />
					rūpānaṃ pariññaṃ paññāpema.|| ||</p>

					<p class="f4">Samaṇo āvuso Gotamo||<br />
					vedanānaṃ pariññaṃ paññāpeti.|| ||</p>

					<p class="f4">Mayam pi||<br />
					vedanānaṃ pariññaṃ paññāpema.|| ||</p>

					<p class="f4">Idha no āvuso ko viseso||<br />
					ko adhippāyo,||<br />
					kiṃ nānā-karaṇaṃ,||<br />
					samaṇassa vā Gotamassa amhākaṃ vā,||<br />
					yadidaṃ dhamma-desanāya vā dhamma-desanaṃ,||<br />
					anusāsaniyā vā anusāsanin" ti?|| ||</p>

					<p class="f4"><span class="f3">[<a id="p4">4</a>]</span> Atha kho te bhikkhū tesaṃ añña-titthiyānaṃ paribbājakānaṃ bhāsitaṃ||<br />
					n'eva abhinandiṃsu||<br />
					na paṭikkosiṃsu,||<br />
					anabhinan'ditvā a-p-paṭikkositvā uṭṭhāy'āsanā pakkamiṃsu:|| ||</p>

					<p class="f4">"Bhagavato santike etassa bhāsitassa atthaṃ ājānissāmā" ti.|| ||</p>

					<p class="f4"><span class="f3">[<a id="p5">5</a>]</span> Atha kho te bhikkhū Sāvatthīyaṃ piṇḍāya caritvā||<br />
					pacchā-bhattaṃ piṇḍa-pāta-paṭikkantā||<br />
					yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:</p>

					<p class="f4">"Idha mayaṃ bhante pubbaṇha-samayaṃ||<br />
					nivāsetvā patta-cīvaraṃ ādāya||<br />
					Sāvatthīyaṃ piṇḍāya pāvisimha.|| ||</p>

					<p class="f4">Tesaṃ no bhante amhākaṃ etad ahosi:|| ||</p>

					<p class="f4">'Atippago kho tāva Sāvatthīyaṃ piṇḍāya carituṃ,||<br />
					yan nūna mayaṃ yenañña-titthiyānaṃ paribbājakānaṃ ārāmo ten'upasaṇkameyyāmā' ti.|| ||</p>

					<p class="f4">Atha kho mayaṃ bhante yen'añña-titthiyānaṃ paribbājakānaṃ ārāmo ten'upasaṇkamimha.|| ||</p>

					<p class="f4">Upasaṇkamitvā tehi añña-titthiyehi paribbājakehi saddhiṃ sammodimha,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdimha.|| ||</p>

					<p class="f4">Eka-m-antaṃ nisinne kho bhante||<br />
					te añña-titthiyā paribbājakā amhe etad avocuṃ:|| ||</p>

					<p class="f4">'Samaṇo āvuso Gotamo||<br />
					kāmānaṃ pariññaṃ paññāpeti.|| ||</p>

					<p class="f4">Mayam pi||<br />
					kāmānaṃ pariññaṃ <a id="pg85"><span class="f2 g"><b>[85]</b></span></a> paññāpema.|| ||</p>

					<p class="f4">Samaṇo āvuso Gotamo||<br />
					rūpānaṃ pariññaṃ paññāpeti.|| ||</p>

					<p class="f4">Mayam pi||<br />
					rūpānaṃ pariññaṃ paññāpema.|| ||</p>

					<p class="f4">Samaṇo āvuso Gotamo||<br />
					vedanānaṃ pariññaṃ paññāpeti.|| ||</p>

					<p class="f4">Mayam pi||<br />
					vedanānaṃ pariññaṃ paññāpema.|| ||</p>

					<p class="f4">Idha no āvuso ko viseso||<br />
					ko adhippāyo||<br />
					kiṃ nānā-karaṇaṃ,||<br />
					samaṇassa vā Gotamassa amhākaṃ vā,||<br />
					yadidaṃ dhamma-desanāya vā dhamma-desanaṃ,||<br />
					anusāsaniyā vā anusāsanin' ti?|| ||</p>

					<p class="f4">Atha kho mayaṃ bhante tesaṃ añña-titthiyānaṃ paribbājakānaṃ bhāsitaṃ n'eva abhinandimha||<br />
					na paṭikkosimha||<br />
					anabhinan'ditvā a-p-paṭikkositvā,||<br />
					uṭṭhāy āsanā pakkamimha:|| ||</p>

					<p class="f4">'Bhagavato santike etassa bhāsitassa atthaṃ ājānissāmā'" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p6">6</a>]</span> "Evaṃ vādino bhikkhave añña-titthiyā paribbājakā evamassu vacanīyā:|| ||</p>

					<p class="f4">'Ko pan'āvuso kāmānaṃ assādo?|| ||</p>

					<p class="f4">Ko ādīnavo?|| ||</p>

					<p class="f4">Kiṃ nissaraṇaṃ?|| ||</p>

					<p class="f4">Ko rūpānaṃ assādo?|| ||</p>

					<p class="f4">Ko ādīnavo?|| ||</p>

					<p class="f4">Kiṃ nissaraṇaṃ?|| ||</p>

					<p class="f4">Ko vedanānaṃ assādo?|| ||</p>

					<p class="f4">Ko ādīnavo?|| ||</p>

					<p class="f4">Kiṃ nissaraṇan' ti?|| ||</p>

					<p class="f4">Evaṃ puṭṭhā bhikkhave añña-titthiyā paribbājakā na c'eva sampāyissanti,||<br />
					uttariñ ca vighātaṃ āpajji-s-santi.|| ||</p>

					<p class="f4">Taṃ kissa hetu?|| ||</p>

					<p class="f4">Yathā taṃ bhikkhave avisayasmiṃ.|| ||</p>

					<p class="f4">Nāhaṃ taṃ bhikkhave passāmi sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya yo imesaṃ pañhānaṃ veyyākaraṇena cittaṃ ārādheyya,||<br />
					aññatra Tathāgatena vā Tathāgata-sāvakena vā ito vā pana sutvā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p7">7</a>]</span> Ko ca bhikkhave kāmānaṃ assādo?|| ||</p>

					<p class="f4">Pañc'ime bhikkhave kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Jivbhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Ime kho bhikkhave pañca kāma-guṇā.|| ||</p>

					<p class="ctr c">&#9632;</p>

					<p class="f4">Yaṃ kho bhikkhave ime pañca kāma-guṇe||<br />
					paṭicca uppajjati sukhaṃ somanassaṃ,||<br />
					ayaṃ kāmānaṃ assādo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Ko ca bhikkhave kāmānaṃ ādīnavo?|| ||</p>

					<p class="f4">Idha, bhikkhave, kula-putto||<br />
					yena sippa-ṭ-ṭhānena jīvikaṃ kappeti:||<br />
					yadi muddāya,||<br />
					yadi gaṇanāya,||<br />
					yadi saṇkhānena,||<br />
					yadi kasiyā,||<br />
					yadi vaṇijjāya,||<br />
					yadi go-rakkhena,||<br />
					yadi issatthena,||<br />
					yadi rāja-porisena,||<br />
					yadi sipp'aññatarena.|| ||</p>

					<p class="f4">Sītassa purakkhato||<br />
					uṇhassa purakkhato,||<br />
					ḍaṃsa-makasa-vāt'ātapa-siriṃsapa-samphassehi rissamāno,||<br />
					khuppipāsāya mīyamāno.|| ||</p>

					<p class="f4">Ayam pi bhikkhave kāmānaṃ ādīnavo||<br />
					sandiṭṭhiko dukkha-k-khandho||<br />
					kāma-hetu||<br />
					kāma-nidānaṃ||<br />
					kāmā- <a id="pg86"><span class="f2 g"><b>[86]</b></span></a> dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>]</span> Tassa ce bhikkhave kula-puttassa||<br />
					evaṃ uṭṭhahato||<br />
					ghaṭato||<br />
					vāyamato||<br />
					te bhogā n-ā-bhi-nipphajjanti,||<br />
					so socati kilamati||<br />
					paridevati||<br />
					urattāḷiṃ||<br />
					kandati,||<br />
					sammohaṃ āpajjati:|| ||</p>

					<p class="f4">'Moghaṃ vata me uṭṭhānaṃ,||<br />
					aphalo vata me vāyāmo' ti.|| ||</p>

					<p class="f4">Ayam pi bhikkhave kāmānaṃ ādīnavo||<br />
					sandiṭṭhiko dukkha-k-khandho||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> Tassa ce bhikkhave kula-puttassa||<br />
					evaṃ uṭṭhahato||<br />
					ghaṭato||<br />
					vāyamato||<br />
					te bhogā abhi-nipphajjanti,||<br />
					so tesaṃ bhogānaṃ ārakkh-ā-dhikaraṇaṃ||<br />
					dukkhaṃ domanassaṃ paṭisaṃvedeti:|| ||</p>

					<p class="f4">'Kinti me bhoge||<br />
					n'eva rājāno hareyyuṃ||<br />
					na corā hareyyuṃ||<br />
					na aggi ḍaheyya||<br />
					na udakaṃ vaheyya||<br />
					na appiyā dāyādā hareyyun' ti?|| ||</p>

					<p class="f4">Tassa evaṃ ārakkhato||<br />
					gopayato te bhoge||<br />
					rājāno vā haranti,||<br />
					corā vā haranti,||<br />
					aggi vā ḍahati,||<br />
					udaka vā vahati,||<br />
					appiyā vā dāyādā haranti.|| ||</p>

					<p class="f4">So socati kilamati paridevati.|| ||</p>

					<p class="f4">Urattāḷiṃ kandati,||<br />
					sammohaṃ āpajjati:|| ||</p>

					<p class="f4">'Yam pi me ahosi||<br />
					tam pi no n'atthī' ti.|| ||</p>

					<p class="f4">Ayam pi bhikkhave kāmānaṃ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>]</span> Puna ca paraṃ bhikkhave||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu||<br />
					rājāno pi rājūhi vivadanti,||<br />
					khattiyā pi khattiyehi vivadanti,||<br />
					brāhmaṇā pi brāhmaṇehi vivadanti,||<br />
					gapahatī pi gahapatīhi vivadanti,||<br />
					mātā pi puttena vivadati,||<br />
					putto pi mātarā vivadati,||<br />
					pitā pi puttena vivadati,||<br />
					bhātā pi bhātarā vivadati,||<br />
					bhātā pi bhaginiyā vivadati,||<br />
					bhaginī pi bhātarā vivadati,||<br />
					sahāyo pi sahāyena vivadati.|| ||</p>

					<p class="f4">Te tattha kalaha-viggaha-vivādāṃ-āpannā añña-maññaṃ pāṇīhi pi upakkamanti,||<br />
					leḍḍūhi pi upakkamanti,||<br />
					daṇḍehi pi upakkamanti,||<br />
					satthehi pi upakkamanti,||<br />
					te tattha maraṇam pi nigacchanti maraṇa-mattam pi dukkhaṃ.|| ||</p>

					<p class="f4">Ayam pi bhikkhave kāmānaṃ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>]</span> Puna ca paraṃ bhikkhave||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu asicammaṃ gahetvā dhanukalāpaṃ sannayhitvā ubhato-viyūḷhaṃ saṇgāmaṃ pakkhandanti usūsu pi khippamānesu||<br />
					sattīsu pi khippamānāsu,||<br />
					asīsu pi vijjotalantesu,||<br />
					te tattha usūhi pi vijjhanti,||<br />
					sattiyā pi vijjhanti,||<br />
					asinā pi sīsaṃ chindanti,||<br />
					te tattha maraṇam pi nigacchanti maraṇa-mattam pi dukkhaṃ.|| ||</p>

					<p class="f4">Ayam pi bhikkhave kāmānaṃ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>]</span> Puna ca paraṃ bhikkhave||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu asicammaṃ gahetvā dhanukalāpaṃ sannayhitvā addāvalepanā upakāriyo pakkhandanti usūsu pi khippamānāsu||<br />
					sattīsu pi <a id="pg87"><span class="f2 g"><b>[87]</b></span></a> khippamānāsu||<br />
					asīsu pi vijjotalantesu;||<br />
					te tattha usūhi pi vijjhanti,||<br />
					sattiyā pi vijjhanti,||<br />
					pakkaṭṭhiyā pi osiñcanti,||<br />
					ahivaggena pi omaddanti,||<br />
					asinā pi sīsaṃ chindanti;||<br />
					te tattha maraṇam pi nigacchanti,||<br />
					maraṇa-mattam pi dukkhaṃ.|| ||</p>

					<p class="f4">Ayam pi bhikkhave kāmānaṃ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p14">14</a>]</span> Puna ca paraṃ bhikkhave||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu sandhim pi chindanti,||<br />
					nillopam pi haranti,||<br />
					ekāgārikam pi karonti,||<br />
					paripanthe pi tiṭṭhanti,||<br />
					paradāram pi gacchanti;||<br />
					tam enaṃ rājāno gahetvā vividhā kamma-kāraṇā kārenti:||<br />
					kasāhi pi tāḷenti,||<br />
					vettehi pi tāḷenti,||<br />
					addhadaṇḍakehi pi tāḷenti,||<br />
					hattham pi chindanti,||<br />
					pādam pi chindanti,||<br />
					hatthapādam pi chindanti,||<br />
					kaṇṇam pi chindanti,||<br />
					nāsam pi chindanti,||<br />
					kaṇṇanāsam pi chindanti,||<br />
					bilaṇgathālikam pi karonti,||<br />
					saṇkhamuṇḍikam pi karonti,||<br />
					Rāhumukham pi karonti,||<br />
					joti-mālikam pi karonti,||<br />
					hatthapajjotikam pi karonti,||<br />
					erakavattikam pi karonti,||<br />
					cīrakavāsikam pi karonti,||<br />
					eṇeyyakam pi karonti,||<br />
					baḷisamaṃsikam pi karonti,||<br />
					kahāpaṇakam pi karonti.,||<br />
					khārāpatacchikam pi karonti,||<br />
					palighaparivattikam pi karonti,||<br />
					palālapīṭhakam pi karonti,||<br />
					tattena pi telena osiñcanti,||<br />
					sunakhehi pi khādāpenti,||<br />
					jīvantam pi sūle uttāsenti,||<br />
					asinā pi sīsaṃ chindanti,||<br />
					te tattha maraṇam pi nigacchanti,||<br />
					maraṇa-mattam pi dukkhaṃ.|| ||</p>

					<p class="f4">Ayam pi bhikkhave kāmānaṃ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p15">15</a>]</span> Puna ca paraṃ bhikkhave||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu kāyena du-c-caritaṃ caranti,||<br />
					vācāya du-c-caritaṃ caranti,||<br />
					manasā du-c-caritaṃ caranti;||<br />
					te kāyena du-c-caritaṃ caritvā||<br />
					vācāya du-c-caritaṃ caritvā||<br />
					manasā du-c-caritaṃ caritvā||<br />
					kāyassa bhedā param maraṇā apāyaṃ||<br />
					duggatiṃ||<br />
					vinipātaṃ||<br />
					Nirayaṃ upapajjanti.|| ||</p>

					<p class="f4">Ayaṃ bhikkhave kāmānaṃ ādīnavo samparāyiko dukkha-k-khandho||<br />
					kāma-hetu,||<br />
					kāma-nidānaṃ,||<br />
					kāmā-dhikaraṇaṃ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p16">16</a>]</span> Kiñ ca bhikkhave kāmānaṃ nissaraṇaṃ?|| ||</p>

					<p class="f4">Yo kho bhikkhave kāmesu chanda-rāga-vinayo,||<br />
					chanda-rāga-p-pahānaṃ,||<br />
					idaṃ kāmānaṃ nissaraṇaṃ.|| ||</p>

					<p class="f4"><span class="f3">[<a id="p17">17</a>]</span> Ye hi keci, bhikkhave,||<br />
					samaṇā vā brāhmaṇā vā||<br />
					evaṃ kāmānaṃ assādañ ca||<br />
					assādato ādīnavañ ca||<br />
					ādīnavato nissaraṇañ ca||<br />
					nissaraṇato yathā-bhūtaṃ na-p-pajānanti;||<br />
					te vata sāmaṃ vā||<br />
					kāme parijānissanti paraṃ vā||<br />
					tathattāya samādapessanti||<br />
					yathā paṭipanno kāme parijānissatī ti||<br />
					n'etaṃ ṭhānaṃ vijjati.|| ||</p>

					<p class="f4">Ye ca kho keci bhikkhave samaṇā vā brāhmaṇā <a id="pg88"><span class="f2 g"><b>[88]</b></span></a> vā||<br />
					evaṃ kāmānaṃ assādañ ca||<br />
					assādato ādīnavañ ca||<br />
					ādīnavato nissaraṇañ ca||<br />
					nissaraṇato yathā-bhūtaṃ pajānanti;||<br />
					te vata sāmaṃ vā kāme parijānissanti,||<br />
					paraṃ vā tathattāya samādapessanti yathā paṭipanno kāme parijānissatī ti ṭhānametaṃ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p18">18</a>]</span> Ko ca bhikkhave rūpānaṃ assādo?|| ||</p>

					<p class="f4">Seyyathā pi, bhikkhave,||<br />
					khattiya-kaññā vā||<br />
					brāhmaṇa-kaññā vā||<br />
					gahapatikaññā vā||<br />
					paṇṇarasa vassuddesikā vā||<br />
					soḷasa vassuddesikā vā||<br />
					nātidīghā||<br />
					nātirassā||<br />
					nātikisā||<br />
					nātithūlā||<br />
					nātikāḷī||<br />
					nāccodātā,||<br />
					paramā sā bhikkhave tasmiṃ samaye subhā vaṇṇanibhā" ti?</p>

					<p class="f4">"Evaṃ bhante."|| ||</p>

					<p class="f4">"Yaṃ kho bhikkhave subhaṃ vaṇṇanibhaṃ paṭicca uppajjati sukhaṃ somanassaṃ.|| ||</p>

					<p class="f4">Ayaṃ rūpānaṃ assādo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p19">19</a>]</span> Ko ca bhikkhave rūpānaṃ ādīnavo?|| ||</p>

					<p class="f4">Idha, bhikkhave, tam eva bhaginiṃ passeyya aparena samayena||<br />
					āsītikaṃ vā||<br />
					nāvutikaṃ vā||<br />
					vassasatikaṃ vā||<br />
					jātiyā,||<br />
					jiṇṇaṃ||<br />
					gopānasivaṇkaṃ||<br />
					bhoggaṃ||<br />
					daṇḍaparāyanaṃ||<br />
					pavedhamānaṃ||<br />
					gacchantiṃ||<br />
					āturaṃ||<br />
					gatayobbanaṃ||<br />
					khaṇḍadantaṃ||<br />
					palitakesaṃ||<br />
					vilūnaṃ||<br />
					khalitaṃ||<br />
					siraṃ||<br />
					valitaṃ||<br />
					tilakāhata gattaṃ.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p20">20</a>]</span> Puna ca paraṃ bhikkhave tam-eva bhaginiṃ passeyya||<br />
					ābādhikaṃ||<br />
					dukkhitaṃ||<br />
					bāḷha-gilānaṃ||<br />
					sake muttakarīse palipannaṃ semānaṃ aññehi vuṭṭhāpiyamānaṃ aññehi saṃvesiyamānaṃ.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p21">21</a>]</span> Puna ca paraṃ bhikkhave tam-eva bhaginiṃ passeyya sarīraṃ sīvathi-kāya chaḍḍitaṃ ekāhamataṃ vā dvīhamataṃ vā tīhamataṃ vā,||<br />
					uddhumātakaṃ vinīlakaṃ vipubbakajātaṃ.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p22">22</a>]</span> Puna ca paraṃ bhikkhave tam-eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					kākehi vā khajja-mānaṃ||<br />
					kulalehi vā khajja-mānaṃ||<br />
					gijjhehi vā khajja-mānaṃ||<br />
					suvāṇehi vā khajja-mānaṃ||<br />
					sigālehi vā khajja-mānaṃ||<br />
					vividhehi vā pāṇakajātehi khajja-mānaṃ.|| ||</p>

					<p class="f4">Taṃ kiṃ maññatha <a id="pg89"><span class="f2 g"><b>[89]</b></span></a> bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p23">23</a>]</span> Puna ca paraṃ bhikkhave tam-eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					atthika-saṇkhalikaṃ||<br />
					samaṃsa-lohitaṃ||<br />
					nahāru-sambandhaṃ.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p24">24</a>]</span> Puna ca paraṃ bhikkhave tam-eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					aṭṭhisaṇkhalikaṃ||<br />
					nimmaṃsa-lohita-makkhitaṃ||<br />
					nahāru-sambandhaṃ.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p25">25</a>]</span> Puna ca paraṃ bhikkhave tam-eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					atthika-saṇkhalikaṃ||<br />
					apagata-maṃsa-lohitaṃ||<br />
					nahāru-sambandhaṃ.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p26">26</a>]</span> Puna ca paraṃ bhikkhave tam-eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					aṭṭhikāni||<br />
					apagata-sambandhāni||<br />
					disā vidisā vikkhittāni.|| ||</p>

					<p class="f4">Aññena hatthatthikaṃ||<br />
					aññena pāda-ṭ-ṭhikaṃ||<br />
					aññena jaṇgha-ṭ-ṭhikaṃ||<br />
					aññena ūra-ṭ-ṭhikaṃ||<br />
					aññena kaṭa-ṭ-ṭhikaṃ||<br />
					aññena pi-ṭ-ṭhikaṇṭakaṃ||<br />
					aññena sīsakaṭāhaṃ.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p27">27</a>]</span> Puna ca paraṃ bhikkhave tam-eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					aṭṭhikāni setāni saṇkhavaṇṇūpanibhāni.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p28">28</a>]</span> Puna ca paraṃ bhikkhave tam eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					aṭṭhikāni pūñjakitāni tero-vassikāni.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p29">29</a>]</span> Puna ca paraṃ bhikkhave tam-eva bhaginiṃ passeyya,||<br />
					sarīraṃ sīvathi-kāya chaḍḍitaṃ||<br />
					aṭṭhikāni pūtīni cuṇṇaka-jātāni.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Yā purimā subhā vaṇṇanibhā sā antara-hitā,||<br />
					ādīnavo pātubhūto" ti?|| ||</p>

					<p class="f4">"Evaṃ bhante."|| ||</p>

					<p class="f4">"Ayam pi bhikkhave rūpānaṃ ādīnavo.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p30">30</a>]</span> Kiñ ca bhikkhave rūpānaṃ nissaraṇaṃ?|| ||</p>

					<p class="f4">Yo bhikkhave rūpesu chanda-rāga-vinayo chanda-rāga-p-pahānaṃ.|| ||</p>

					<p class="f4">Idaṃ rūpānaṃ nissaraṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p31">31</a>]</span> Ye hi keci bhikkhave samaṇā vā brāhmaṇā vā evaṃ rūpānaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ na-p-pajānanti,||<br />
					te vata sāmaṃ vā rūpe parijānissanti,||<br />
					paraṃ vā tathattāya samādapessanti yathā paṭipanno rūpe parijānissatīti n'etaṃ ṭhānaṃ vijjati.|| ||</p>

					<p class="f4">Ye ca kho ke ci bhikkhave samaṇā vā brāhmaṇā vā evaṃ rūpānaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ pajānanti,||<br />
					te vata sāmaṃ vā rūpe parijānissanti paraṃ vā tathattāya samādapessanti yathā paṭipanno rūpe parijānissatīti ṭhānametaṃ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p32">32</a>]</span> Ko ca bhikkhave vedanānaṃ assādo?|| ||</p>

					<p class="f4">Idha, bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pītisukhaṃ||<br />
					paṭhamaṃ jhānaṃ upasampajja viharati.|| ||</p>

					<p class="f4">Yasmiṃ samaye bhikkhave bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pītisukhaṃ||<br />
					paṭhamaṃ jhānaṃ upasampajja viharati,||<br />
					n'eva tasmiṃ samaye attavyābādhāya ceteti||<br />
					na paravyābādhāya ceteti||<br />
					na ubhaya <a id="pg90"><span class="f2 g"><b>[90]</b></span></a> vyābādhāya ceteti,||<br />
					avyāpajjhaṃ yeva tasmiṃ samaye vedanaṃ vedeti.|| ||</p>

					<p class="f4">Avyāpajjhaparamāhaṃ bhikkhave vedanānaṃ assādaṃ vadāmi.|| ||</p>

					<p class="ctr c">&#9632;</p>

					<p class="f4"><span class="f3">[<a id="p33">33</a>]</span> Puna ca paraṃ bhikkhave bhikkhu vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pītisukhaṃ||<br />
					dutiyaṃ jhānaṃ upasampajja viharati.|| ||</p>

					<p class="f4">Yasmiṃ samaye bhikkhave bhikkhu vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pītisukhaṃ||<br />
					dutiyaṃ jhānaṃ upasampajja viharati,||<br />
					n'eva tasmiṃ samaye attavyābādhāya ceteti||<br />
					na paravyābādhāya ceteti||<br />
					na ubhayavyābādhāya ceteti||<br />
					avyāpajjhaṃ yeva tasmiṃ samaye vedanaṃ vedeti.|| ||</p>

					<p class="f4">Avyāpajjhaparamāhaṃ bhikkhave vedanānaṃ assādaṃ vadāmi.|| ||</p>

					<p class="ctr c">&#9632;</p>

					<p class="f4"><span class="f3">[<a id="p34">34</a>]</span> Puna ca paraṃ bhikkhave bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhañ ca kāyena paṭisaṃvedeti||<br />
					yaṃ taṃ ariyā ācikkhanti||<br />
					'Upekkhako satimā sukha-vihārī' ti,||<br />
					taṃ tatiyaṃ jhānaṃ upasampajja viharati.|| ||</p>

					<p class="f4">Yasmiṃ samaye bhikkhave bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhañ ca kāyena paṭisaṃvedeti,||<br />
					yaṃ taṃ ariyā ācikkhanti||<br />
					'Upekkhako satimā sukhavihirī' ti||<br />
					taṃ tatiyaṃ jhānaṃ upasampajja viharati,||<br />
					n'eva tasmiṃ samaye attavyābādhāya ceteti||<br />
					na paravyābādhāya ceteti||<br />
					na ubhayavyābādhāya ceteti||<br />
					avyāpajjhaṃ yeva tasmiṃ samaye vedanaṃ vedeti.|| ||</p>

					<p class="f4">Avyāpajjhaparamāhaṃ bhikkhave vedanānaṃ assādaṃ vadāmi.|| ||</p>

					<p class="ctr c">&#9632;</p>

					<p class="f4"><span class="f3">[<a id="p35">35</a>]</span> Puna ca paraṃ bhikkhave bhikkhu||<br />
					sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ attha-gamā||<br />
					adukkhaṃ asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharati.|| ||</p>

					<p class="f4">Yasmiṃ samaye bhikkhave bhikkhu||<br />
					sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ attha-gamā||<br />
					adukkhaṃ asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharati,||<br />
					n'eva tasmiṃ samaye attavyābādhāya ceteti||<br />
					na paravyābādhāya ceteti||<br />
					na ubhayavyābādhāya ceteti||<br />
					avyāpajjhaṃ yeva tasmiṃ samaye vedanaṃ vedeti.|| ||</p>

					<p class="f4">Avyāpajjhaparamāhaṃ bhikkhave vedanānaṃ assādaṃ vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p36">36</a>]</span> Ko ca bhikkhave vedanānaṃ ādīnavo?|| ||</p>

					<p class="f4">Yaṃ bhikkhave vedanā aniccā dukkhā vipariṇāma-dhammā,||<br />
					ayaṃ vedanānaṃ ādīnavo.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p37">37</a>]</span> Kiñ ca bhikkhave vedanānaṃ nissaraṇaṃ?|| ||</p>

					<p class="f4">Yo bhikkhave vedanāsu chanda-rāga-vinayo chanda-rāga-p-pahānaṃ,||<br />
					idaṃ vedanānaṃ nissaraṇaṃ.|| ||</p>

					<p class="f4"><span class="f3">[<a id="p38">38</a>]</span> Ye hi ke ci bhikkhave samaṇā vā brāhmaṇā vā evaṃ vedanānaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ na-p-pajānanti,||<br />
					te vata sāmaṃ vā vedanā parijānissanti,||<br />
					paraṃ vā tathattāya samādapessanti,||<br />
					yathā paṭipanno vedanā parijānissatī ti n'etaṃ ṭhānaṃ vijjati.|| ||</p>

					<p class="f4">Ye ca kho ke ci bhikkhave samaṇā vā brāhmaṇā vā evaṃ vedanānaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ pajānanti,||<br />
					te vata sāmaṃ vā vedanā parijānissanti,||<br />
					paraṃ vā tathattāya samādapessanti yathā paṭipanno vedanā parijānissatīti ṭhānametaṃ vijjatī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Mahā Dukkha-k-Khandha Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>