<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 102. In this sutta the Buddha outlines various views about the nature of the real, essential self and the world, past, future and present and points out that these views are all speculative and that for true satisfaction and liberation one must let go of all that which has been constructed, including speculative opinions." />
<title>MN 102: Pañca-t-taya Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p102">Sutta 102</a></h4>

					<h1>Pañca-t-taya Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.102.chlm.sbb.htm#p1">chlm</a>][<a href="../../../dhamma-vinaya/pts/mn/mn.102.horn.pts.htm#p1">pts</a>][<a href="../../../dhamma-vinaya/mnl/mn/mn.102.upal.mnl.htm#p1">upal</a>][<a href="../../../dhamma-vinaya/ati/mn/mn.102.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ Bhagavā etad avoca:|| ||</p>

					<p class="f4">"Santi, bhikkhave, eke samaṇa-brāhmaṇā||<br />
					aparanta-kappikā||<br />
					aparant-ā-nudiṭṭhino||<br />
					aparantaɱ ārabbha||<br />
					aneka-vihitāni adhivutti-padāni abhivadanti.|| ||</p>

					<p class="f4">'Saññī attā hoti arogo param maraṇā' ti||<br />
					itth'eke abhivadanti.|| ||</p>

					<p class="f4">'Asaññī attā hoti arogo param maraṇā' ti itth'eke abhivadanti.|| ||</p>

					<p class="f4">'N'evasaññī nāsaññī attā hoti arogo param maraṇā' ti itth'eke abhivadanti.|| ||</p>

					<p class="f4">Sato vā pana sattassa ucchedaɱ vināsaɱ vibhavaɱ paññā-penti.|| ||</p>

					<p class="f4">Diṭṭha-dhamma-Nibbānaɱ vā pan'eke abhivadanti.|| ||</p>

					<p class="f4">Iti santaɱ vā attānaɱ paññā-penti arogaɱ param maraṇā.|| ||</p>

					<p class="f4">Sato vā pana sattassa ucchedaɱ vināsaɱ vibhavaɱ paññā-penti.|| ||</p>

					<p class="f4">Diṭṭha-dhamma-Nibbānaɱ vā pan'eke abhivadanti.|| ||</p>

					<p class="f4">Iti santaɱ vā attānaɱ paññā-penti arogaɱ param marana.|| ||</p>

					<p class="f4">Sato vā pana sattassa ucchedaɱ vināsaɱ vibhavaɱ paññā-penti.|| ||</p>

					<p class="f4">Diṭṭha-dhamma-Nibbānaɱ va pan'eka abhivadanti.|| ||</p>

					<p class="f4">Iti imāni pañca hutvā tīṇī honti||<br />
					tīṇī hutvā pañca honti.|| ||</p>

					<p class="f4">Ayam uddeso pañcattayassa.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra, bhikkhave, ye te samaṇa-brāhmaṇā saññiɱ attānaɱ <a id="pg229"><span class="f2 g"><b>[229]</b></span></a> paññā-penti arogaɱ param maraṇā.|| ||</p>

					<p class="f4">Rūpiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Arūpiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Rūpiñ ca arūpiñ ca vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">N'eva-rūpiɱ nārūpiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Ekatta-saññiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Nānatta-saññiɱ vā te bhonto samaṇa-brahmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Paritta-saññiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Appamāṇa-saññiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Etaɱ vā pan'ekesaɱ upātivattataɱ viññāṇa-kasiṇaɱ eke abhivadanti appamāṇaɱ āneñjaɱ.|| ||</p>

					<p class="f4">Ta-y-idaɱ, bhikkhave, Tathāgato pajānāti:|| ||</p>

					<p class="f4">Ye kho te bhonto samaṇa-brāhmaṇā saññiɱ attānaɱ paññā-penti arogaɱ param maraṇā —|| ||</p>

					<p class="f4">Rūpiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Arūpiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Rūpiñ ca arūpiñ ca vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">N'eva-rūpiɱ nārūpiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Ekatta-saññiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Nānatta-saññiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Paritta-saññiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Appamāṇa-saññiɱ vā te bhonto samaṇa-brāhmaṇā saññiɱ attānaɱ paññā-penti arogaɱ param maraṇā.|| ||</p>

					<p class="f4">Yā vā pan'esaɱ saññānaɱ parisuddhā paramā aggā anuttariyā <a id="pg230"><span class="f2 g"><b>[230]</b></span></a> akkhāyati||<br />
					yadi rūpa-saññānaɱ||<br />
					yadi arūpa-saññānaɱ||<br />
					yadi ekatta-saññānaɱ||<br />
					yadi nānatta-saññānaɱ||<br />
					'N'atthi kiñci' ti||<br />
					Ākiñcaññ'āyatanaɱ eke abhivadanti appamāṇaɱ āneñjaɱ.|| ||</p>

					<p class="f4">Ta-y-idaɱ saŋkhataɱ oḷārikaɱ:||<br />
					'Atthi kho pana Sankhārānaɱ nirodho,||<br />
					atth'etan' ti||<br />
					iti viditvā tassa nissaraṇa-dassāvī Tathāgato tad upātivatto.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra, bhikkhave, ye te samaṇa-brāhmaṇā asaññiɱ attānaɱ paññā-penti arogaɱ param maraṇā —|| ||</p>

					<p class="f4">Rūpiɱ vā te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">Arūpiɱ vā te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">Rūpiñ ca arūpiñ ca vā te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">N'eva-rūpiɱ nārūpiɱ vā te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">Tatra, bhikkhave, ye te samaṇa-brāhmaṇā saññiɱ attānaɱ paññā-penti arogaɱ param maraṇā,||<br />
					tesaɱ eke paṭikkosanti.|| ||</p>

					<p class="f4">Taɱ kissa hetu?|| ||</p>

					<p class="f4">'Saññā-rogo,||<br />
					saññā-gaṇḍo,||<br />
					saññā-sallaɱ||<br />
					etaɱ sattaɱ||<br />
					etaɱ paṇītaɱ||<br />
					yad idaɱ asaññan' ti.|| ||</p>

					<p class="f4">Ta-y-idaɱ, bhikkhave, Tathāgato abhijānāti.|| ||</p>

					<p class="f4">Ye kho te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">Rūpiɱ vā te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">Arūpiɱ vā te bhonto samaṇa-brāhmaṇā asaññiɱ attānaɱ paññāpanti aerogaɱ param maraṇā.|| ||</p>

					<p class="f4">Rūpiñ ca arūpiñ ca vā te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">N'eva-rūpiɱ nārūpiɱ vā te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">Yo hi koci bhikkhave,||<br />
					samaṇo vā brāhmaṇo vā evaɱ vadeyya:|| ||</p>

					<p class="f4">'Aham aññatra rūpā<br />
					aññatra vedanāya<br />
					aññatra saññāya<br />
					aññatra Sankhārehi<br />
					viññāṇassa āgatiɱ vā<br />
					gatiɱ vā<br />
					cutiɱ vā<br />
					upapattiɱ vā<br />
					vuḍḍhiɱ vā<br />
					virūḷhiɱ vā<br />
					vepullaɱ vā<br />
					paññāpessāmī' ti,||<br />
					n'etaɱ ṭhānaɱ vijjati.|| ||</p>

					<p class="f4">Ta-y-idaɱ saŋkhataɱ oḷārikaɱ.|| ||</p>

					<p class="f4">Atthi kho pana Sankhārānaɱ</p>
					<p class="f4"><a id="pg231"><span class="f2 g"><b>[231]</b></span></a> nirodho,||<br />
					atth'etan ti iti viditvā tassa nissaraṇa-dassāvī Tathāgato tad upātivatto.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra, bhikkhave, ye te samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">Rūpiɱ vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">Arūpiɱ vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">Rūpiñ ca arūpiñ ca vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">N'eva-rūpiɱ nārūpiɱ vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">Tatra, bhikkhave, ye te samaṇa-brāhmaṇā saññiɱ attānaɱ paññā-penti arogaɱ param maraṇā,tesaɱ eke paṭikkosanti,||<br />
					yepi te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā.|| ||</p>

					<p class="f4">Tesaɱ eke paṭikkosanti.|| ||</p>

					<p class="f4">Taɱ kissa hetu?|| ||</p>

					<p class="f4">Saññā-rogo,||<br />
					saññā-gaṇḍo,||<br />
					saññā-sallaɱ,||<br />
					asaññā-sammoho||<br />
					etaɱ sattaɱ||<br />
					etaɱ paṇītaɱ||<br />
					yad idaɱ n'eva-saññā-nā-saññanti.|| ||</p>

					<p class="f4">Tayidaɱ bhikkhave, Tathāgato abhijānāti:|| ||</p>

					<p class="f4">Ye kho te bhonto,||<br />
					samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā:|| ||</p>

					<p class="f4">Rūpiɱ vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">Arūpiɱ vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">Rūpiñ ca arūpiñ ca vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">N'eva-rūpiɱ nārūpiɱ vā te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā.|| ||</p>

					<p class="f4">Ye hi keci, bhikkhave, samaṇā vā brāhmaṇā vā diṭṭha-suta-muta-viññātabbassa Sankhāra-mattena etassa āyatanassa upasampadaɱ paññā-penti.|| ||</p>

					<p class="f4">Byasanaɱ h'etaɱ bhikkhave,||<br />
					akkhāyati etassa āyatanassa upasampadāya.|| ||</p>

					<p class="f4"><a id="pg232"><span class="f2 g"><b>[232]</b></span></a> Na h'etaɱ bhikkhave,||<br />
					āyatanaɱ sa-sankhāra-samāpatti pattabba-makkhāyati.|| ||</p>

					<p class="f4">Sankhārāvasesa-samāpatti-pattabbame taɱ bhikkhave āyatanaɱ akkhāyati.|| ||</p>

					<p class="f4">Ta-y-idaɱ saŋkhataɱ oḷārikaɱ.|| ||</p>

					<p class="f4">Atthi kho pana Sankhārānaɱ nirodho,||<br />
					atth'etan ti iti viditvā tassa nissaraṇa-dassāvī Tathāgato tad upātivatto.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra, bhikkhave, ye te samaṇa-brāhmaṇā sato sattassa ucchedaɱ vināsaɱ vibhavaɱ paññā-penti.|| ||</p>

					<p class="f4">Tatra, bhikkhave, ye te samaṇa-brāhmaṇā saññiɱ attānaɱ paññā-penti arogaɱ param maraṇā,||<br />
					tesam eke paṭikkosanti.|| ||</p>

					<p class="f4">Ye pi te bhonto samaṇa-brāhmaṇā asaññiɱ attānaɱ paññā-penti arogaɱ param maraṇā tesam eke paṭikkosanti;|| ||</p>

					<p class="f4">Ye pi te bhonto samaṇa-brāhmaṇā n'eva saññiɱ nāsaññiɱ attānaɱ paññā-penti arogaɱ param maraṇā,||<br />
					tesam eke paṭikkosanti.|| ||</p>

					<p class="f4">Taɱ kissa hetu?|| ||</p>

					<p class="f4">'Sabbe p'ime bhonto samaṇa-brāhmaṇā uddhaɱ-sarā āsattiɱ yeva abhivadanti.|| ||</p>

					<p class="f4">"Iti pecca bhavissāma||<br />
					iti pecca bhavissāmā" ti.|| ||</p>

					<p class="f4">Seyyathā pi nāma vāṇijassa gacchato evaɱ hoti:|| ||</p>

					<p class="f4">"Ito me idaɱ bhavissati,||<br />
					iminā idaɱ lacchāmī" ti.|| ||</p>

					<p class="f4">Evam eva ime bhonto samaṇa-brāhmaṇā||<br />
					vāṇijūpamā maññe paṭibhanti:|| ||</p>

					<p class="f4">"Iti pecca bhavissāma,||<br />
					iti pecca bhavissāmī"' ti.|| ||</p>

					<p class="f4">Ta-y-idaɱ, bhikkhave, Tathāgato abhijānāti.|| ||</p>

					<p class="f4">Ye kho te bhonto samaṇa-brāhmaṇā sato sattassa ucchedaɱ vināsaɱ vibhavaɱ paññā-penti,||<br />
					te sakkāya-bhayā||<br />
					sakkāya-parijegucchā||<br />
					sakkāyaɱ yeva anuparidhāvanti||<br />
					anuparivattanti.|| ||</p>

					<p class="f4">Seyyathā pi nāma sā||<br />
					gaddula-baddho daḷeha thambhe vā||<br />
					khīle vā upani-baddho||<br />
					<a id="pg233"><span class="f2 g"><b>[233]</b></span></a> tam eva thambhaɱ vā||<br />
					khīlraɱ vā||<br />
					anuparidhāvati anuparivattati.|| ||</p>

					<p class="f4">Evam ev'ime bhonto samaṇa-brāhmaṇā sakkāya-bhayā sakkāya-parijegucchā sakkāyaɱ yeva anuparidhāvanti,||<br />
					anuparivattanti.|| ||</p>

					<p class="f4">Ta-y-idaɱ saŋkhataɱ oḷārikaɱ,||<br />
					atthi kho pana Sankhārānaɱ nirodho atth'etan ti.|| ||</p>

					<p class="f4">Iti viditvā tassa nissaraṇa-dassāvī Tathāgato tad upātivatto.|| ||</p>

					<p class="f4">Ye hi keci, bhikkhave, samaṇā vā brāhmaṇā vā aparanta-kappikā aparant-ā-nudiṭṭhino aparantaɱ ārabbha aneka-vihitāni adhivutti-padāni abhivadanti.|| ||</p>

					<p class="f4">Sabb'ete imān'eva pañcāyatanāni abhivadanti etesaɱ vā aññataraɱ.|| ||</p>

					<p class="f4">Santi, bhikkhave, eke samaṇa-brāhmaṇā pubbanta-kappikā pubbant-ā-nudiṭṭhino pubbantaɱ ārabbha aneka-vihitāni adhivutti-padāni abhivadanti.|| ||</p>

					<p class="f4">Sassato attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Asassato attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Sassato ca asassato ca attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">N'eva sassato n'āsassato attā ca loko ca,||<br />
					idam eva saccaɱ mogham aññan ti itth'eke abhivadanti antavā attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Anantavā attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Antavā ca anantavā ca attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">N'ev'antavā nānantavā attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Ekatta-saññī attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Nānatta-saññī attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Paritta-saññi attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Appamāṇa-saññī attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Ekanta-sukhī attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Ekanta-dukkhī attā ca loko ca,||<br />
					idam eva <a id="pg234"><span class="f2 g"><b>[234]</b></span></a> saccaɱ mogham aññan ti itth'eke abhivadanti.|| ||</p>

					<p class="f4">Sukha-dukkhī attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Adukkha-m-asukhī attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Tatra, bhikkhave, ye te samaṇa-brāhmaṇā evaɱ-vādino evaɱ-diṭṭhino:||<br />
					sassato attā ca loko ca,||<br />
					idam eva saccaɱ mogham aññan ti.|| ||</p>

					<p class="f4">Tesaɱ vata aññatr'eva saddhāya aññatra ruciyā aññatra anussavā aññatra ākāra-parivitakkā aññatra diṭṭhi-nijjhāna-k-khantiyā paccattaɱ yeva ñāṇaɱ bhavissati parisuddhaɱ pariyodātanti.|| ||</p>

					<p class="f4">Netaɱ ṭhānaɱ vijjati.|| ||</p>

					<p class="f4">Paccattaɱ kho pana bhikkhave,||<br />
					ñāṇe asati parisuddhe pariyodāte,||<br />
					yada pi te bhonto samaṇa-brāhmaṇā tattha ñāṇabhāgamattam eva pariyodapenti,||<br />
					tad api tesaɱ bhavataɱ samaṇa-brāhmaṇānaɱ upādānamakkhāyati.|| ||</p>

					<p class="f4">Ta-y-idaɱ saŋkhataɱ oḷārikaɱ,||<br />
					atthi kho pana Sankhārānaɱ nirodho,||<br />
					atth'etan ti iti viditvā tassa nissaraṇa-dassāvī Tathāgato tad upātivatto.|| ||</p>

					<p class="f4">Tatra, bhikkhave, ye te samaṇa-brāhmaṇā evaɱ-vādino evaɱ-diṭṭhino:||<br />
					asassato attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Sassato ca asassato attā ca loko ca,||<br />
					idam eva saccaɱ mogham aññan ti itteke abhivadanti.|| ||</p>

					<p class="f4">N'eva sassato n'āsassato attā ca loko ca idam eva saccaɱ mogham aññan ti itth'eke abhivadanti antavā attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Anantavā attā ca loko ca,||<br />
					idam eva saccaɱ mogham aññan ti itth'eke abhivadanti.|| ||</p>

					<p class="f4">Antavā ca anantavā ca attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">N'ev'antavā nānantavā attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Ekatta-saññī attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Nānatta-saññi attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Paritta-saññī attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Appamāṇa-saññī attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Ekanta-sukhī attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Ekanta-dukkhī attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Sukha-dukkhī attā ca loko ca idam eva saccaɱ mogham aññan ti itth'eke abhivadanti.|| ||</p>

					<p class="f4">Adukkha-m-asukhī attā ca loko ca idam eva saccaɱ moghamasaññanti.|| ||</p>

					<p class="f4">Tesaɱ vata aññatr'eva saddhāya aññatra ruciyā aññatra anussavā aññatra ākāra-parivitakkā aññatra diṭṭhi-nijjhāna-k-khantiyā paccattaɱ yeva ñāṇaɱ bhavissati parisuddhaɱ pariyodātanti n'etaɱ <a id="pg235"><span class="f2 g"><b>[235]</b></span></a> ṭhānaɱ vijjati.|| ||</p>

					<p class="f4">Paccattaɱ kho pana bhikkhave,||<br />
					ñāṇe asati parisuddhe pariyodāte,||<br />
					yadi pi te bhonto samaṇa-brāhmaṇā tattha ñāṇabhāgamattam eva pariyodapenti.|| ||</p>

					<p class="f4">Tadi pi tesaɱ bhavataɱ samaṇa-brāhmaṇānaɱ upādānamakkhāyati.|| ||</p>

					<p class="f4">Ta-y-idaɱ saŋkhataɱ oḷārikaɱ.|| ||</p>

					<p class="f4">Atthi kho pana Sankhārānaɱ nirodho,||<br />
					atth'etan ti iti viditvā tassa nissaraṇa-dassāvī Tathāgato tad upātivatto.|| ||</p>

					<p class="f4">Idha, bhikkhave, ekacco samaṇo vā brāhmaṇo vā pubbant-ā-nudiṭṭhinañ ca paṭinissaggā aparant-ā-nudiṭṭhinañ ca paṭinissaggā sabbaso kāmasaŋyojanānaɱ anadhiṭṭhānā pavivekaɱ pītiɱ upasampajja viharati.|| ||</p>

					<p class="f4">'Etaɱ santaɱ etaɱ paṇītaɱ,||<br />
					yad idaɱ pavivekaɱ pītiɱ upasampajja viharāmī' ti.|| ||</p>

					<p class="f4">Tassa sā pavivekā pīti nirujjhati,||<br />
					pavivekāya pītiyā nirodhā uppajjati domanassaɱ.|| ||</p>

					<p class="f4">Domanassassa nirodhā <a id="pg236"><span class="f2 g"><b>[236]</b></span></a> uppajjati pavivekā pīti.|| ||</p>

					<p class="f4">Seyyathā pi, bhikkhave, yaɱ chāyā jahati taɱ ātapo pharati,||<br />
					yaɱ ātapo jahati,||<br />
					taɱ chāyā pharati.|| ||</p>

					<p class="f4">Evam eva kho bhikkhave,||<br />
					pavivekāya pītiyā nirodhā uppajjati domanassaɱ,||<br />
					domanassassa nirodhā uppajjati pavivekā pīti.|| ||</p>

					<p class="f4">Ta-y-idaɱ, bhikkhave, Tathāgato abhijānāti:|| ||</p>

					<p class="f4">'Ayaɱ kho bhavaɱ samaṇo vā brāhmaṇo vā pubbant-ā-nudiṭṭhinañ ca paṭinissaggā aparant-ā-nudiṭṭhinañ ca paṭinissaggā sabbaso-|| ||</p>

					<p class="f4">Kāmasaŋyojanānaɱ anadhiṭṭhānā,||<br />
					pavivekaɱ pītiɱ upasampajja viharati:||<br />
					'etaɱ santaɱ etaɱ paṇītaɱ,||<br />
					yad idaɱ pavivekaɱ pītiɱ upasampajja viharāmī' ti.|| ||</p>

					<p class="f4">Tassa sā pavivekā pīti nirujjhati,||<br />
					pavivekāya pītiyā nirodhā uppajjati domanassaɱ.|| ||</p>

					<p class="f4">Domanassassa nirodhā uppajjati pavivekā pīti.|| ||</p>

					<p class="f4">Ta-y-idaɱ saŋkhataɱ oḷārikaɱ,||<br />
					atthi kho pana Sankhārānaɱ nirodho,||<br />
					attheta'nti iti viditvā tassa nissaraṇa-dassāvī Tathāgato tad upātivatto.|| ||</p>

					<p class="f4">Idha pana bhikkhave,||<br />
					ekacco samaṇo vā brāhmaṇo vā pubbant-ā-nudiṭṭhīnañ ca paṭinissaggā aparant-ā-nudiṭṭhīnañ ca paṭinissaggā sabbaso kāmasaŋyojanānaɱ anadhiṭṭhānā pavivekāya pītiyā samati-k-kamā nirāmisaɱ sukhaɱ upasampajja viharati:||<br />
					'etaɱ santaɱ etaɱ paṇītaɱ-yad idaɱ <a id="pg237"><span class="f2 g"><b>[237]</b></span></a> nirāmisaɱ sukhaɱ upasampajja viharāmī' ti tassa taɱ nirāmisaɱ sukhaɱ nirujjhati.|| ||</p>

					<p class="f4">Nirāmisassa sukhassa nirodhā uppajjati pavivekā pīti.|| ||</p>

					<p class="f4">Pavivekāya pītiyā nirodhā uppajjati nirāmisaɱ sukhaɱ.|| ||</p>

					<p class="f4">Seyyathā pi,||<br />
					bhikkhave,||<br />
					yaɱ chāyā jahati,||<br />
					taɱ ātapo pharati.|| ||</p>

					<p class="f4">Yaɱ ātapo jahati,||<br />
					taɱ chāyā pharati.|| ||</p>

					<p class="f4">Evam eva kho bhikkhave,||<br />
					nirāmisassa sukhassa nirodhā uppajjati pavivekā pīti,||<br />
					pavivekāya pītiyā nirodhā uppajjati nirāmisaɱ sukhaɱ.|| ||</p>

					<p class="f4">Ta-y-idaɱ, bhikkhave, Tathāgato abhijānāti: 'ayaɱ kho bhavaɱ samaṇo vā brāhmaṇo vā pubbant-ā-nudiṭṭhinañ ca paṭinissaggā aparant-ā-nudiṭṭhīnañ ca paṭinissaggā sabbaso kāmasaŋyojanānaɱ anadhiṭṭhānā pavivekāya pītiyā samati-k-kamā nirāmisaɱ sukhaɱ upasampajja viharati:||<br />
					'etaɱ santaɱ etaɱ paṇītaɱ yad idaɱ nirāmisaɱ sukhaɱ upasampajja viharāmī' ti.|| ||</p>

					<p class="f4">Tassa taɱ nirāmisaɱ sukhaɱ nirujjhati.|| ||</p>

					<p class="f4">Nirāmisassa sukhassa nirodhā uppajjati pavivekā pīti,||<br />
					pavivekāya pītiyā nirodhā uppajjati nirāmisaɱ sukhaɱ.|| ||</p>

					<p class="f4">Ta-y-idaɱ saŋkhataɱ oḷārikaɱ,||<br />
					atthi kho pana Sankhārānaɱ nirodho,||<br />
					atth'etan ti iti viditvā tassa nissaraṇa-dassāvī Tathāgato tad upātivatto.|| ||</p>

					<p class="f4">Idha pana bhikkhave,||<br />
					ekacco samaṇo vā brāhmaṇo vā pubbant-ā-nudiṭṭhīnañ ca paṭinissaggā aparant-ā-nudiṭṭhīnañ ca paṭinissaggā sabbaso kāmasaŋyojanānaɱ anadhiṭṭhānā pavivekāya pītiyā samati-k-kamā nirāmisassa sukhassa samati-k-kamā adukkha-m-asukhaɱ vedanaɱ upasampajja viharati.'|| ||</p>

					<p class="f4">Etaɱ santaɱ eta paṇītaɱ yad idaɱ adukakhamasukhaɱ vedanaɱ upasampajja viharāmī' ti.|| ||</p>

					<p class="f4">Tassa sā adukkha-m-asukhā vedanā nirujjhati.|| ||</p>

					<p class="f4">Adukkha-m-asukhāya vedanāya nirodhā uppajjati nirāmisaɱ sukhaɱ.|| ||</p>

					<p class="f4">Nirāmisassa sukhassa nirodhā uppajjati adukkha-m-asukhā vedanā.|| ||</p>

					<p class="f4">Seyyathā pi, bhikkhave, yaɱ chāyā jahati,||<br />
					taɱ ātapo pharati.|| ||</p>

					<p class="f4">Yaɱ ātapo jahati,||<br />
					taɱ chāyā pharati.|| ||</p>

					<p class="f4">Evam eva kho bhikkhave,||<br />
					adukkha-m-asukhāya vedanāya nirodhā uppajjati nirāmisaɱ sukhaɱ,||<br />
					nirāmisassa sukhassa nirodhā uppajjati adkkhamasukhā vedanā.|| ||</p>

					<p class="f4">Ta-y-idaɱ, bhikkhave, Tathāgato pajānāti: 'ayaɱ kho bhavaɱ samaṇo vā brāhmaṇo vā pubbant-ā-nudiṭṭhīnañca paṭinissaggā aparant-ā-nudiṭṭhīnañ ca paṭinissaggā sabbaso kāmasaŋyojanānaɱ anadhiṭṭhānā pavivekāya pītiyā samati-k-kamā nirāmisassa sukhassa samati-k-kamā adukkha-m-asukhaɱ vedanaɱ upasampajja viharati:||<br />
					etaɱ santaɱ etaɱ paṇītaɱ yad idaɱ adukkha-m-asukhaɱ vedanaɱ upasampajja viharāmī' ti.|| ||</p>

					<p class="f4">Tassa sā adukkha-m-asukhā vedanā nirujjhati.|| ||</p>

					<p class="f4">Adukkha-m-asukhāya vedanāya nirodhā uppajjati nirāmisaɱ sukhaɱ.|| ||</p>

					<p class="f4">Nirāmisassa sukhassa nirodhā uppajjati adukkha-m-asukhā vedanā.|| ||</p>

					<p class="f4">Ta-y-idaɱ saŋkhataɱ oḷārikaɱ,||<br />
					atthi kho pana Sankhārānaɱ nirodho,||<br />
					atth'etan ti iti viditvā tassa nissaraṇa-dassāvī Tathāgato tad upātivatto.|| ||</p>

					<p class="f4">Idha pana bhikkhave,||<br />
					ekacco samaṇo vā brāhmaṇo vā pubbant-ā-nudiṭṭhīnañca paṭinissaggā aparant-ā-nudiṭṭhīnañca paṭinissaggā sabbaso kāmasaŋyojanānaɱ anadhiṭṭhānā pavivekāya pītiyā samati-k-kamā nirāmisassa sukhassa samati-k-kamā adukkha-m-asukhāya vedanāya samati-k-kamā santohamasmi nibbutohamasmi anupādānohamasmī' ti samanupassati.|| ||</p>

					<p class="f4">Ta-y-idaɱ, bhikkhave, Tathāgato pajānāti:|| ||</p>

					<p class="f4">'Ayaɱ kho bhavaɱ samaṇo vā brāhmaṇo vā pubbant-ā-nudiṭṭhīnañca paṭinissaggā aparant-ā-nudiṭṭhīnañca paṭinissaggā sabbaso kāmasaŋyojanānaɱ anadhiṭṭhānā pavivekāya pītiyā samati-k-kamā nirāmisassa sukhassa samati-k-kamā adukkha-m-asukhāya vedanāya samati-k-kamā santohamasmi nibbutohamasmi anupādānohamasmī' ti samanupassati.|| ||</p>

					<p class="f4">Addhā ayam āyasmā Nibbānasappāyaɱ yeva paṭipadaɱ abhivadati.|| ||</p>

					<p class="f4">Atha ca panāyaɱ bhavaɱ samaṇo vā brāhmaṇo vā pubbant-ā-nudiṭṭhiɱ vā upādiyamāno upādiyati.|| ||</p>

					<p class="f4">Aparantānudiṭṭhiɱ vā upādiyamāno upādiyati.|| ||</p>

					<p class="f4">Kāmasaŋyojanānaɱ vā upādiyamāno upādiyati.|| ||</p>

					<p class="f4">Pavivekaɱ vā pītiɱ upādiyamāno upādiyati.|| ||</p>

					<p class="f4">Nirāmisaɱ vā sukhaɱ upādiyamāno upādiyati.|| ||</p>

					<p class="f4">Adukkha-m-asukhaɱ vā vedanaɱ upādiyamāno upādiyati.|| ||</p>

					<p class="f4">Yañ ca kho ayam āyasmā 'santohamasmi,||<br />
					nibbutohamasmi anupādinohamasmī' ti samanupassati.|| ||</p>

					<p class="f4">Tadapi imassa bhoto samaṇassa brāhmaṇassa upādānamakkhāyati.|| ||</p>

					<p class="f4">Ta-y-idaɱ saŋkhataɱ oḷārikaɱ,||<br />
					atthi kho pana Sankhārānaɱ nirodho,||<br />
					atth'etan ti iti viditvā tassa nissaraṇa-dassāvī Tathāgato tad upātivatto.|| ||</p>

					<p class="f4">Idaɱ kho pana bhikkhave, Tathāgatena anuttaraɱ santivarapadaɱ <a id="pg238"><span class="f2 g"><b>[238]</b></span></a> abhisambuddhaɱ 'yad idaɱ channaɱ phass'āyatanānaɱ samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimokkho' ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Pañcattayasuttaɱ dutiyaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>