<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 12, The Lohikka Suttantam. This sutta deals with the question of the ethics of teachers and teaching." />
<title>DN 12: Lohikka Suttaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p12">Sutta 12</a></h4>

					<h1>Lohikka Suttaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg224"><span class="f2 g"><b>[224]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.12.rhyt.pts.htm#p1">pts</a>][<a href="../../../dhamma-vinaya/ati/dn/dn.12.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Kosalesu cārikaṃ||<br />
					caramāno mahatā bhikkhu-saṇghena saddhiṃ||<br />
					pañca-mattehi bhikkhu-satehi||<br />
					yena sāla-vatikā tad avasari.|| ||</p>

					<p class="f4">Tena kho pana samayena Lohikko brāhmaṇo Sālavatikaṃ||<br />
					ajjhā-vasati sattussadaṃ||<br />
					satiṇakaṭṭhodakaṃ||<br />
					sadhaññaṃ||<br />
					rāja-bhoggaṃ raññā Pasenadinā Kosalena||<br />
					dinnaṃ rājadāyaṃ brahmadeyyaṃ.</p>

					<p class="f4">2. Tena kho pana samayena Lohikkassa brāhmaṇassa||<br />
					eva-rūpaṃ pāpakaṃ diṭṭhi-gataṃ uppannaṃ hoti:|| ||</p>

					<p class="f4">"Idha samaṇo vā brāhmaṇo vā||<br />
					kusalaṃ dhammaṃ adhigaccheyya,||<br />
					kusalaṃ dhammaṃ adhigantvā||<br />
					na parassa āroceyya.|| ||</p>

					<p class="f4">Kiṃ hi paro parassa karissati?|| ||</p>

					<p class="f4">Seyyathā pi nāma purāṇaṃ bandhanaṃ chinditvā||<br />
					aññaṃ navaṃ bandhanaṃ kareyya.'|| ||</p>

					<p class="f4">Evaṃ sampadam idaṃ pāpakaṃ lobha-dhammaṃ vadāmi.|| ||</p>

					<p class="f4">Kiṃ hi paro parassa karissatī" ti.</p>

					<p class="f4">3. Assosi kho Lohikko brāhmaṇo:|| ||</p>

					<p class="f4">"Samaṇo khalu bho Gotamo Sakya-putto||<br />
					Sakya-kulā pabba-jito Kosalesu cārikaṃ||<br />
					caramāno mahatā bhikkhu-saṇghena||<br />
					saddhiṃ pañca-mattehi bhikkhu-satehi||<br />
					Sālavatikaṃ anuppatto.|| ||</p>

					<p class="f4">Taṃ kho pana bhavantaṃ Gotamaṃ||<br />
					evaṃ kalyāṇo kitti-saddo abbhu-g-gato:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					satthā deva-manussānaṃ||<br />
					Buddho||<br />
					Bhagavā.|| ||</p>

					<p class="f4">So imaṃ lokaṃ||<br />
					sa-devakaṃ||<br />
					sa-Mārakaṃ||<br />
					sa-brahmakaṃ,||<br />
					sa-s-samaṇa-brāhmaṇiṃ||<br />
					pajaṃ sa-deva-manussaṃ||<br />
					<a id="pg225"><span class="f2 g"><b>[225]</b></span></a> sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti||<br />
					ādi kalyāṇaṃ||<br />
					majjhe kalyāṇaṃ||<br />
					pariyosana-kalyāṇaṃ||<br />
					sātthaṃ savyañ janaṃ||<br />
					kevala-paripuṇṇaṃ||<br />
					parisuddhaṃ||<br />
					Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.</p>

					<p class="f4">4. Atha kho Lohikko brāhmaṇo Bhesikaṃ||<br />
					nahāpitaṃ āmantesi:|| ||</p>

					<p class="f4">"Ehi tvaṃ samma Bhesike,||<br />
					yena Samaṇo Gotamo ten'upasaṇkama.|| ||</p>

					<p class="f4">Upasaṇkamitvā mama vacanena samaṇaṃ Gotamaṃ||<br />
					appābādhaṃ||<br />
					appātaṇkaṃ||<br />
					lahu-ṭ-ṭhānaṃ||<br />
					balaṃ phāsu-vihāraṃ puccha:|| ||</p>

					<p class="f4">'Lohikko bho Gotama brāhmaṇo||<br />
					bhavantaṃ Gotamaṃ appābādhaṃ||<br />
					appātaṇkaṃ||<br />
					lahu-ṭ-ṭhānaṃ||<br />
					balaṃ phāsu-vihāraṃ pucchatī' ti.|| ||</p>

					<p class="f4">Evañ ca vadehi:|| ||</p>

					<p class="f4">'Adhivāsetu kira bhavaṃ Gotamo||<br />
					Lohikkassa brāhmaṇassa svātanāya bhattaṃ||<br />
					saddhiṃ bhikkhu-saṇghenā'" ti.</p>

					<p class="f4">5. Evaṃ bhatteti kho Bhesikā nahāpito||<br />
					Lohikkassa brāhmaṇassa paṭi-s-sutvā||<br />
					yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Bhesikā nahāpito Bhagavantaṃ etad avoca:|| ||</p>

					<p class="f4">"Lohikko bhante brāhmaṇo||<br />
					Bhagavantaṃ appābādhaṃ||<br />
					appātaṇkaṃ||<br />
					lahu-ṭ-ṭhānaṃ||<br />
					balaṃ phāsu-vihāraṃ pucchati.|| ||</p>

					<p class="f4">Evañ ca vadeti.|| ||</p>

					<p class="f4">'Adhivāsetu kira bhante Bhagavā||<br />
					Lohikkassa brāhmaṇassa svātanāya bhattaṃ||<br />
					saddhiṃ bhikkhu-saṇghenā'" ti.|| ||</p>

					<p class="f4">Adhivāsesi Bhagavā tuṇhī-bhāvena.</p>

					<p class="f4">6. Atha kho Bhesikā nahāpito Bhagavato||<br />
					adhivāsanaṃ viditvā uṭṭhāy āsanā||<br />
					Bhagavantaṃ abhivādetvā||<br />
					padakkhiṇaṃ katvā||<br />
					yena Lohikko brāhmaṇo ten'upasaṇkami.|| ||</p>

					<p class="f4">Upasaṇkamitvā Lohikkaṃ brāhmaṇaṃ etad avoca:|| ||</p>

					<p class="f4">"Avocumbhā kho mayaṃ bhante tava vacanena||<br />
					taṃ Bhagavantaṃ.|| ||</p>

					<p class="f4">Lohikko bhante brāhmaṇo Bhagavantaṃ||<br />
					<a id="pg226"><span class="f2 g"><b>[226]</b></span></a> appābādhaṃ||<br />
					appātaṇkaṃ||<br />
					lahu-ṭ-ṭhānaṃ||<br />
					balaṃ phāsu-vihāraṃ pucchati.|| ||</p>

					<p class="f4">Evañ ca vadeti:|| ||</p>

					<p class="f4">'Adhivāsetu kira bhante Bhagavā||<br />
					'Lohikkassa brāhmaṇassa svātanāya bhattaṃ||<br />
					saddhiṃ bhikkhu-saṇghenā' ti.|| ||</p>

					<p class="f4">Adhivutthañ ca pana tena Bhagavatā' ti.</p>

					<p class="f4">7. Atha kho Lohikko brāhmaṇo tassā rattiyā accayena sake nivesane paṇitaṃ khādanīyaṃ bhojanīyaṃ paṭiyādāpetvā Bhesikaṃ nahāpitaṃ āmantesi: ehi tvaṃ samma Bhesike yena Samaṇo Gotamo ten'upasaṇkama.|| ||</p>

					<p class="f4">Upasaṇkamitvā samaṇassa Gotamassa kālaṃ ārocehi: kālo bho Gotama niṭṭhitaṃ bhattanti.|| ||</p>

					<p class="f4">"Evaṃ bhante" ti kho Bhesikā nahāpito Lohikkassa brāhmaṇassa paṭi-s-sutvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhīto kho Bhesikā nahāpito Bhagavato kālaṃ ārocesi: kāle bhante.|| ||</p>

					<p class="f4">Niṭṭhitaṃ bhattanti.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya saddhiṃ bhikkhu-saṇghena yena sāla-vatikā ten'upasaṇkami.</p>

					<p class="f4">8. Tena kho pana samayena Bhesikā nahāpito Bhagavantaṃ piṭṭhito piṭṭhito anubaddho hoti.|| ||</p>

					<p class="f4">Atha kho Bhesikā nahāpito Bhagavantaṃ etad avoca:|| ||</p>

					<p class="f4">"Lohikkassa bhante brāhmaṇassa eva-rūpaṃ pāpakaṃ diṭṭhi-gataṃ uppannaṃ: idha samaṇo vā brāhmaṇo vā kusalaṃ dhammaṃ adhigaccheyya,||<br />
					kusalaṃ dhammaṃ adhigannvā na parassa āroceyya.|| ||</p>

					<p class="f4">Kiṃ hi paro parassa karissati.|| ||</p>

					<p class="f4">Seyyathā pi purāṇaṃ bandhanaṃ chinditvā aññaṃ navaṃ bandhanaṃ kareyya,||<br />
					evaṃ sampadam idaṃ pāpakaṃ lobha-dhammaṃ vadāmi.|| ||</p>

					<p class="f4">Kiṃ hi paro parassa karissatī" ti.|| ||</p>

					<p class="f4">Sādhu bhante Bhagavā Lohikkaṃ brāhmaṇaṃ etasmā pāpakā diṭṭhi-gatā vivecetū" ti.|| ||</p>

					<p class="f4">"App'eva nāma siyā Bhesike app'eva nāma siyā Bhesike" ti.</p>

					<p class="f4">9. Atha kho Bhagavā yena Lohikkassa brāhmaṇassa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane <a id="pg227"><span class="f2 g"><b>[227]</b></span></a> nisīdi.|| ||</p>

					<p class="f4">Atha kho Lohikko brāhmaṇo Buddhappamukhaṃ bhikkhu-saṇghaṃ paṇitena khādanīyena bhojanīyena sahatthā santappesi sampavāresi atha kho Lohikko brāhmaṇo Bhagavantaṃ bhuttāviṃ onīta-patta-pāṇiṃ aññataraṃ nīvaṃ āsanaṃ gahetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Lohikkaṃ brāhmaṇaṃ Bhagavā etad avoca: "saccaṃ kira te Lohikka eva-rūpaṃ pāpakaṃ diṭṭhīgataṃ uppannaṃ: idha samaṇo vā brāhmaṇo vā kusalaṃ dhammaṃ adhigaccheyya,||<br />
					kusalaṃ dhammaṃ adhiganntvā na parassa aroceyya,||<br />
					kiṃ hi paro parassa karissati?|| ||</p>

					<p class="f4">Seyyathā pi nāma purāṇaṃ bandhanaṃ chinditvā aññaṃ navaṃ bandhanaṃ kareyya,||<br />
					evaṃ sampadam idaṃ pāpakaṃ lobha-dhammaṃ vadāmi.|| ||</p>

					<p class="f4">Kiṃ hi paro parassa karissatī" ti?</p>

					<p class="f4">"Evaṃ bho Gotama."|| ||</p>

					<p class="f4">10. "Taṃ kiṃ maññasi Lohikka?|| ||</p>

					<p class="f4">Tanu tvaṃ Sālavatikaṃ ajjhāvasasī" ti?</p>

					<p class="f4">"Evaṃ bho Gotama."|| ||</p>

					<p class="f4">"Yo nu kho Lohikka evaṃ vadeyya 'Lohikko brāhmaṇo Sālavatikaṃ ajjhā-vasati.|| ||</p>

					<p class="f4">Yā sāla-vatikāya samudaya-sañjāti Lohikko'va taṃ brāhmaṇo ekako paribhuñjeyya,||<br />
					na aññesaṃ dadeyyā' ti evaṃ-vādi so ye taṃ upajīvanti tesaṃ antarāya-karo vā hoti no vā" ti?</p>

					<p class="f4">"Antarāya-karo bho Gotama."|| ||</p>

					<p class="f4">"Antarāya-karo samāno Lohikka hit-ā-nukampī vā||<br />
					tesaṃ hoti ahit-ā-nukampī vā" ti?</p>

					<p class="f4">"Ahit-ā-nukampī bho Gotama."|| ||</p>

					<p class="f4">"Ahitānukampissa mettaṃ vā||<br />
					tesu cittaṃ pacc'upatthikaṃ hoti sapattakaṃ vā" ti?</p>

					<p class="f4">"Sapattakaṃ bho Gotama"</p>

					<p class="f4">"Sapattake citte pacc'upaṭṭhike micchā-diṭṭhi vā||<br />
					hoti sammā-diṭṭhi vā?Ti</p>

					<p class="f4">"Micchā-diṭṭhi Bho Gotama."|| ||</p>

					<p class="f4"><a id="pg228"><span class="f2 g"><b>[228]</b></span></a> "Micchā-diṭṭhissa kho ahaṃ Lohikka dvinnaṃ gatīnā aññataraṃ gatiṃ vadāmi:||<br />
					Nirayaṃ vā tiracchāna-yoniṃ vā."|| ||</p>

					<p class="f4">11. Taṃ kim maññasi Lohikka,||<br />
					tanu rājā Pasenadi Kosalo Kāsi Kosalaṃ ajjhāvasatī" ti?</p>

					<p class="f4">"Evaṃ bho Gotama."|| ||</p>

					<p class="f4">"Yo nu kho Lohikka evaṃ vadeyya:|| ||</p>

					<p class="f4">'Rājā Pasenadi Kosalo Kāsi Kosalaṃ ajjhā-vasati.|| ||</p>

					<p class="f4">Yā Kāsi Kosalo samudaya-sañjāti,||<br />
					rājā'va taṃ Pasenadi Kosalo ekako paribhuñjeyya,||<br />
					na naaññesaṃ dadeyyā' ti.|| ||</p>

					<p class="f4">Evaṃ vādī so ye rājānaṃ Pasenadiṃ Kosalaṃ upajīvanti tumhe c'eva aññe ca,||<br />
					tesaṃ antarāya-karo vā hoti,||<br />
					no vā" ti?</p>

					<p class="f4">"Antarāya-karo bho Gotama."|| ||</p>

					<p class="f4">"Antarāya-karo samāno hit-ā-nukampī vā||<br />
					tesaṃ hoti ahit-ā-nukampī vā" ti?</p>

					<p class="f4">"Ahit-ā-nukampī bho Gotama."|| ||</p>

					<p class="f4">"Ahitānukampissa Lohikka mettaṃ vā||<br />
					tesu cittaṃ pacc'upaṭṭhītaṃ sapattakaṃ vā" ti?</p>

					<p class="f4">"Sapattakaṃ bho Gotama."|| ||</p>

					<p class="f4">"Sapattake citte pacc'upaṭṭhīte micchā-diṭṭhi vā||<br />
					hoti sammā-diṭṭhi vā" ti?</p>

					<p class="f4">Micchā-diṭṭhi bho Gotama."|| ||</p>

					<p class="f4">"Micchā-diṭṭhissa kho ahaṃ Lohikka dvinnaṃ gatīnaṃ aññataraṃ gatiṃ vadāmi||<br />
					Nirayaṃ vā tiracchāna-yoniṃ vā.</p>

					<p class="f4">12. Iti kira 'Lohikka yo evaṃ vadeyya:||<br />
					Lohikko brāhmaṇo Sālavatikaṃ ajjhā-vasati.|| ||</p>

					<p class="f4">Yā sāla-vatikāya samudayañjāti,||<br />
					Lohikko'va taṃ brāhmaṇo ekako paribhuñjeyya,||<br />
					na ca aññesaṃ dadeyyā' ti.|| ||</p>

					<p class="f4">Evaṃ vādī so ye taṃ upajīvanti,||<br />
					tesaṃ antarāya-karo hoti.|| ||</p>

					<p class="f4">Antarāya-karo samāno ahit-ā-nukampī hoti.|| ||</p>

					<p class="f4">Ahitānukampissa sapattakaṃ cittaṃ pacc'upatthikaṃ hoti.|| ||</p>

					<p class="f4">Sapattake citte pacc'upaṭṭhite micchā-diṭṭhī hoti.|| ||</p>

					<p class="f4">Evam eva kho Lohikka yo evaṃ vadeyya:|| ||</p>

					<p class="f4">"Idha samaṇo vā brahmaṇo vā||<br />
					kusalaṃ dhammaṃ adhigaccheyya,||<br />
					kusalaṃ dhammaṃ adhigantvā||<br />
					na parassa āroceyya.|| ||</p>

					<p class="f4">Kiṃ hi paro parassa karissati?|| ||</p>

					<p class="f4">Seyyathā pi nāma purāṇaṃ bandhanaṃ chinditvā aññaṃ navaṃ bandhanaṃ kareyya,||<br />
					evaṃ sampadam||<br />
					idaṃ pāpakaṃ lobha-dhammaṃ vadāmi.|| ||</p>

					<p class="f4"><a id="pg229"><span class="f2 g"><b>[229]</b></span></a> Kiṃ hi paro parassa karissatī" ti.|| ||</p>

					<p class="f4">Evaṃ vādī so ye te kula-puttā Tathāgata-p-paveditaṃ Dhamma-Vinayaṃ āgamma eva-rūpaṃ uḷāraṃ visesaṃ adhigacchanti:||<br />
					sot'āpatti-phalam pi sacchi-karonti,||<br />
					Sakad-āgāmi-phalam pi sacchi-karonti,||<br />
					Anāgāmi-phalam pi sacchīkaronti,||<br />
					Arahattam pi sacchi-karonti,||<br />
					yecime dibbāgabbhā paripācenti dibbānaṃ bhavānaṃ abhinibbantiyā,||<br />
					tesaṃ antarāya-karo hoti.|| ||</p>

					<p class="f4">Antarāya-karo samāno ahitānukampi hoti.|| ||</p>

					<p class="f4">Ahitānukampissa sapattakaṃ cittaṃ pacc'upatthikaṃ hoti.|| ||</p>

					<p class="f4">Sapattake citte pacc'upaṭṭhite micchā-diṭṭhi hoti.|| ||</p>

					<p class="f4">Micchā-diṭṭhissa kho ahaṃ Lohikka dvinnaṃ gatīnaṃ aññataraṃ gatiṃ vadāmi||<br />
					Nirayaṃ vā tiracchāna-yoniṃ vā.</p>

					<p class="f4">13. Iti kira Lohikka yo evaṃ vadeyya:||<br />
					rājā Pasenadi Kosalo Kāsi Kosalaṃ ajjhā-vasati.|| ||</p>

					<p class="f4">Yā kāsi Kosale samudayañjāti,||<br />
					rājā'va taṃ Pasenadi Kosalo ekako paribhuñjeyya,||<br />
					na ca aññesaṃ dadeyyā' ti.|| ||</p>

					<p class="f4">Evaṃ vādī so ye rājānaṃ Pasenadiṃ Kosalaṃ upajīvanti tumhe c'eva aññe ca,||<br />
					tesaṃ antarāya-karo hoti.|| ||</p>

					<p class="f4">Antarāya-karo samāno ahit-ā-nukampī <a id="pg230"><span class="f2 g"><b>[230]</b></span></a> hoti.|| ||</p>

					<p class="f4">Ahitānukampissa sapattakaṃ cittaṃ pacc'upatthikaṃ hoti.|| ||</p>

					<p class="f4">Sapattake citte pacc'upaṭṭhite micchā-diṭṭhī hoti.|| ||</p>

					<p class="f4">Evam eva kho Lohikka yo evaṃ vadeyya:|| ||</p>

					<p class="f4">"Idha samaṇo vā brahmaṇo vā||<br />
					kusalaṃ dhammaṃ adhigaccheyya,||<br />
					kusalaṃ dhammaṃ adhigantvā||<br />
					na parassa āroceyya.|| ||</p>

					<p class="f4">Kiṃ hi paro parassa karissati?|| ||</p>

					<p class="f4">Seyyathā pi nāma purāṇaṃ bandhanaṃ chinditvā aññaṃ navaṃ bandhanaṃ kareyya,||<br />
					evaṃ sampadam idaṃ pāpakaṃ lobha-dhammaṃ vadāmi.|| ||</p>

					<p class="f4">Kiṃ hi paro parassa karissatī" ti.|| ||</p>

					<p class="f4">Evaṃ vādī so ye te kula-puttā Tathāgata-p-paveditaṃ Dhamma-Vinayaṃ āgamma eva-rūpaṃ uḷāraṃ visesaṃ adhigacchanti: sot'āpatti-phalam pi sacchi-karonti,||<br />
					Sakad-āgāmi-phalam pi sacchi-karonti,||<br />
					Anāgāmi-phalam pi  sacchīkaronti,||<br />
					Arahattam pi sacchi-karonti,||<br />
					yecime dibbāgabbhā paripācenti dibbānaṃ bhavānaṃ abhinibbantiyā,||<br />
					tesaṃ antarāya-karo hoti.|| ||</p>

					<p class="f4">Antarāya-karo samāno ahitānukampi hoti.|| ||</p>

					<p class="f4">Ahitānukampissa sapattakaṃ cittaṃ pacc'upatthikaṃ hoti.|| ||</p>

					<p class="f4">Sapattake citte pacc'upaṭṭhite micchā-diṭṭhi hoti.|| ||</p>

					<p class="f4">Micchā-diṭṭhissa kho ahaṃ Lohikka dvinnaṃ gatīnaṃ aññataraṃ gatiṃ vadāmi Nirayaṃ vā tiracchāna-yoniṃ vā.</p>

					<p class="f4">14. Tayo kho'me Lohikka satthāro||<br />
					ye loke vodanārahā,||<br />
					yo ca pan'eva-rūpe satthāro codeti,||<br />
					sā codanā bhūtā tacchā dhammikā anavajjā.|| ||</p>

					<p class="f4">Katame tayo?|| ||</p>

					<p class="f4">Idha Lohikka ekacco satthā||<br />
					yass'atthāya agārasmā anagāriyaṃ pabba-jito hoti,||<br />
					svāssa sāmaññattho ananuppatto hoti,||<br />
					so taṃ sāmaññ'atthaṃ ananupāpuṇitvā sāvakānaṃ dhammaṃ deseti:|| ||</p>

					<p class="f4">'Idaṃ vo hitāya||<br />
					idaṃ vo sukhāyā' ti.|| ||</p>

					<p class="f4">Tassa sāvakā na sussūsanti,||<br />
					na sotaṃ odahanti,||<br />
					na aññā-cittaṃ upaṭṭhapenti,||<br />
					vokkamma ca satthusāsanā vattanti.|| ||</p>

					<p class="f4">So evam assa codetabbo:|| ||</p>

					<p class="f4">"Āyasmā kho yass'atthāya agārasmā anagāriyaṃ pabba-jito,||<br />
					so te sāmaññattho ananuppatto.|| ||</p>

					<p class="f4">Na tvaṃ sāmaññ'atthaṃ ananupāpuṇitvā sāvakānaṃ dhammaṃ desesi.|| ||</p>

					<p class="f4">'Idaṃ vo hitāya||<br />
					idaṃ vo sukhāyā' ti.|| ||</p>

					<p class="f4">Tassa te sāvakā na sussūsanti.|| ||</p>

					<p class="f4">Na sotaṃ odahanti.|| ||</p>

					<p class="f4">Na aññā-cittaṃ upaṭṭhapenti vokkamma ca satthusāsanā vattantī" ti.|| ||</p>

					<p class="f4">Seyyathā pi nāma ossakkantiyā vā ussakkeyya1,||<br />
					parammukhiṃ vā āliṇgeyya,||<br />
					evaṃ sampadam idaṃ pāpakaṃ lobha-dhammaṃ vadāmi.|| ||</p>

					<p class="f4">Kiṃ hi paro parassa karissati?"|| ||</p>

					<p class="f4">Ayaṃ kho Lohikka paṭhamo satthā yo loke codanāraho,||<br />
					yo ca pan'eva-rūpaṃ satthāraṃ codeti,||<br />
					sā codanā bhūtā tacchā dhammikā anavajjā.</p>

					<p class="ctr c">&#9632;</p>

					<p class="f4">15. Puna ca paraṃ Lohikka idh'ekacco satthā yass'atthāya agārasmā anagāriyaṃ pabba-jito hoti,||<br />
					svāssa sāmaññattho ananuppatto hoti.|| ||</p>

					<p class="f4">So taṃ sāmaññ'atthaṃ ananupāpuṇitvā sāvakānaṃ dhammaṃ deseti.|| ||</p>

					<p class="f4">'Idaṃ vo hitāya||<br />
					idaṃ vo sukhāyā' ti.|| ||</p>

					<p class="f4">Tassa te sāvakā sussūsanti,||<br />
					sotaṃ <a id="pg231"><span class="f2 g"><b>[231]</b></span></a> odahanti,||<br />
					aññā-cittaṃ upaṭṭhapenti,||<br />
					na ca vokkamma satthusāsanā vattanti.|| ||</p>

					<p class="f4">So evam assa codetabbo:|| ||</p>

					<p class="f4">"Āyasmā kho yass'atthāya agārasmā anagāriyaṃ pabba-jito,||<br />
					so te sāmaññattho ananuppatto.|| ||</p>

					<p class="f4">Taṃ tvaṃ sāmaññ'atthaṃ ananupāpuṇitvā sāvakānaṃ dhammaṃ desesi.|| ||</p>

					<p class="f4">'Idaṃ vo hitāya||<br />
					idaṃ vo sukhāyā' ti.|| ||</p>

					<p class="f4">Tassa te sāvakā sussūsanti,||<br />
					sotaṃ odahanti,||<br />
					aññā-cittaṃ upaṭṭhapenti,||<br />
					na ca vokkamma satthusāsanā vattanti.|| ||</p>

					<p class="f4">Seyyathā pi nāma sakaṃ khettaṃ ohāya parakhettaṃ niḍḍāyitabbaṃ1 maññeyya,||<br />
					evaṃ sampadam idaṃ pāpakaṃ lobha-dhammaṃ vadāmi.|| ||</p>

					<p class="f4">Kiṃ hi paro parassa karissatī" ti.|| ||</p>

					<p class="f4">Ayaṃ kho Lohikka dutiyo satthā yo loke codanāraho,||<br />
					yo ca pan'eva-rūpaṃ satthāraṃ codeti,||<br />
					sā codanā bhūtā tacchā dhammikā anavajjā.</p>

					<p class="ctr c">&#9632;</p>

					<p class="f4">16. Puna ca paraṃ Lohikka idh'ekacco satthā yass'atthāya agārasmā anagāriyaṃ pabba-jito hoti,||<br />
					svāssa sāmaññattho ananuppatto hoti.|| ||</p>

					<p class="f4">So taṃ sāmaññ'atthaṃ ananupāpuṇitvā sāvakānaṃ dhammaṃ deseti.|| ||</p>

					<p class="f4">'Idaṃ vo hitāya||<br />
					idaṃ vo sukhāyā' ti.|| ||</p>

					<p class="f4">Tassa te sāvakā sussūsanti,||<br />
					na sotaṃ odahanti,||<br />
					na aññā-cittaṃ upaṭṭhapenti,||<br />
					vokkamma ca satthusāsanā vattanti.|| ||</p>

					<p class="f4">So evam assa codetabbo: "āyasmā kho yass'atthāya agārasmā anagāriyaṃ pabba-jito,||<br />
					so te sāmaññattho ananuppatto.|| ||</p>

					<p class="f4">Taṃ tvaṃ sāmaññ'atthaṃ ananupāpuṇitvā sāvakānaṃ dhammaṃ desesi.|| ||</p>

					<p class="f4">'Idaṃ vo hitāya||<br />
					idaṃ vo sukhāyā' ti.|| ||</p>

					<p class="f4">Tassa te sāvakā na sussūsanti,||<br />
					na sotaṃ odahanti,||<br />
					na aññā-cittaṃ upaṭṭhapenti,||<br />
					vokkamma ca satthusāsanā vattanti.|| ||</p>

					<p class="f4">Seyyathā pi nāma purāṇaṃ bandhanaṃ chinditvā aññaṃ navaṃ bandhanaṃ kareyya,||<br />
					evaṃ sampadam idaṃ pāpakaṃ lobha-dhammaṃ vadāmi.|| ||</p>

					<p class="f4">Kiṃ hi paro parassa karissatī" ti.|| ||</p>

					<p class="f4">Ayaṃ kho Lohikka tatiyo satthā yo loke codanāraho,||<br />
					yo ca pan'eva-rūpaṃ satthāraṃ codeti,||<br />
					sā codanā bhūtā tacchā dhammikā anavajjā.</p>

					<p class="f4"><a id="pg232"><span class="f2 g"><b>[232]</b></span></a> Ime kho Lohikka tayo satthāro ye loke codanārahā,||<br />
					yo ca pan'eva-rūpe satthāro codeti,||<br />
					sā codanā bhūtā tacchā dhammikā anavajjā" ti.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">17. Evaṃ vutte Lohikko brāhmaṇo Bhagavantaṃ etad avoca:|| ||</p>

					<p class="f4">"Atthi pana bho Gotama ko ci loke na codanāraho" ti?</p>

					<p class="f4">"Atthi kho Lohikka satthā yo loke na codanāraho" ti.</p>

					<p class="f4">"Katamo pana so bho Gotama satthā yo loke na codanāraho" ti?</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Idha Lohikka Tathāgato loke uppajjati||<br />
					arahaṃ,||<br />
					Sammā Sambuddho,||<br />
					vijjā-caraṇa-sampanno,||<br />
					Sugato,||<br />
					loka-vidū,||<br />
					anuttaro purisa-damma-sārathī,||<br />
					Satthā deva-manussānaṃ,||<br />
					Buddho,||<br />
					Bhagavā.|| ||</p>

					<p class="f4">So imaṃ lokaṃ||<br />
					sa-devakaṃ||<br />
					sa-Mārakaṃ||<br />
					sa-brahmakaṃ||<br />
					sa-s-samaṇa-brāhmaṇiṃ pajaṃ||<br />
					sa-deva-manussaṃ||<br />
					sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti||<br />
					ādi kalyāṇaṃ||<br />
					majjhe kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ,||<br />
					kevala-paripuṇṇaṃ||<br />
					parisuddhaṃ Brahma-cariyaṃ pakāseti.|| ||</p>

					<p class="f4">Taṃ dhammaṃ suṇāti gahapati vā||<br />
					gahapati-putto vā||<br />
					aññatarasmiṃ vā||<br />
					kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā.|| ||</p>

					<p class="f4">Na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṇkha-likhitaṃ Brahma-cariyaṃ carituṃ.|| ||</p>

					<p class="f4">Yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya,||<br />
					appaṃ vā ñāti-parivaṭṭaṃ pahāya mahantaṃ vā ñāti-parivaṭṭaṃ pahāya,||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno Pātimokkha-saṃvarat-saṃvuto viharati ācāra-gocara-sampanno aṇumattesu vajjesu bhaya-dassāvī.|| ||</p>

					<p class="f4">Samādāya sikkhati sikkhā-padesu kāya-kamma-vacī-kammena samannāgato kusalena.|| ||</p>

					<p class="f4">Parisuddhā-jīvo sīla-sampanno indriyesu gutta-dvāro bhojane matt'aññū sati-sampajaññena samannāgato santuṭṭho.|| ||</p>

					<p class="ctr c">&#9632;</p>

					<p class="f4">Kathañ ca Lohikka bhikkhu sīla-sampanno hoti?|| ||</p>

					<p class="f4">Idha bhikkhu pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo||<br />
					nihita-sattho||<br />
					lajjī dayā-panno,||<br />
					sabba-pāṇa-bhūta-hit-ā-nukampī viharati.|| ||</p>

					<p class="ctr c">&#9632;</p>

					<p class="f4">Adinn'ādānaṃ pahāya||<br />
					adinn'ādānā paṭivirato hoti||<br />
					dinn'ādāyī dinna-pāṭikaṇkhī,||<br />
					athenena suci-bhūtena attanā virahati.|| ||</p>

					<p class="ctr c">&#9632;</p>

					<p class="f4">Abrahma-cariyaṃ pahāya||<br />
					brahma-cārī hoti||<br />
					ārā-cārī virato methunā gāma-dhammā.|| ||</p>

					<p class="ctr c">&#9632;</p>

					<p class="f4">Musā-vādaṃ pahāya||<br />
					musā-vādā paṭivirato hoti||<br />
					sacca-vādī||<br />
					sacca-sandho||<br />
					theto paccayiko avisaṃvādako lokassa.|| ||</p>

					<p class="ctr c">&#9632;</p>

					<p class="f4">Pisuṇa-vācaṃ pahāya||<br />
					pisuṇāya vācāya paṭivirato hoti.|| ||</p>

					<p class="f4">Ito sutvā na amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya.|| ||</p>

					<p class="f4">Iti bhinnānaṃ vā||<br />
					sandhātā sahitānaṃ vā anuppadātā||<br />
					samagg'ārāmo||<br />
					samagga-rato||<br />
					samagga-nandī||<br />
					samagga-karaṇiṃ||<br />
					vācaṃ bhāsitā.|| ||</p>

					<p class="ctr c">&#9632;</p>

					<p class="f4">Pharusā-vācaṃ pahāya||<br />
					pharusāya vācāya paṭivirato hoti||<br />
					yā sā vācā neḷā||<br />
					kaṇṇa-sukhā||<br />
					pemanīyā||<br />
					hadayaṃ-gamā||<br />
					porī||<br />
					bahu-jana-kantā||<br />
					bahujāna-manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaṃ pahāya||<br />
					sampha-p-palāpā paṭivirato hoti||<br />
					kāla-vādī||<br />
					bhūta-vādī||<br />
					attha-vādī||<br />
					dhamma-vādī||<br />
					vinaya-vādī,||<br />
					nidhāna-vatiṃ vācaṃ bhāsitā||<br />
					kālena sāpadesaṃ pariyanta-vatiṃ attha-sañhitaṃ.|| ||</p>

					<p class="ctr c">&#9632;</p>

					<p class="f4">Bīja-gāma-bhūta-gāma-samārambhā paṭivirato hoti.|| ||</p>

					<p class="f4">Eka-bhatatiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhusana-ṭ-ṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maṃsa-paṭi-g-gahaṇā paṭivirato hoti.|| ||</p>

					<p class="f4">Itthi-kumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthi-gavassa-vaḷavā-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-paheṇa-gaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsa-kūṭa-māna-kūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākarā paṭivirato hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ bījagāma-bhūta-gāma-samārambhaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Mūla-bījaṃ,||<br />
					khandha-bījaṃ,||<br />
					phalu-bījaṃ,||<br />
					agga-bījaṃ,||<br />
					bija-bījam eva pañcamaṃ.|| ||</p>

					<p class="f4">Iti eva-rūpā bījagāma-bhūta-gāma-samārambhā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ sannidhi-kāra-paribhogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Anna-sannidhiṃ,||<br />
					pāna-sannidhiṃ,||<br />
					vattha-sannidhiṃ,||<br />
					yāna-sannidhiṃ,||<br />
					sayana-sannidhiṃ,||<br />
					gandha-sannidhiṃ,||<br />
					āmisa-sannidhiṃ.|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ visuka-dassanaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Naccaṃ,||<br />
					gītaṃ,||<br />
					vāditaṃ,||<br />
					pekkhaṃ,||<br />
					akkhātaṃ,||<br />
					pāṇissaraṃ,||<br />
					vetālaṃ,||<br />
					kumbha-thūnaṃ,||<br />
					Sobha-nagarakaṃ,||<br />
					caṇḍālaṃ,||<br />
					vaṃsaṃ,||<br />
					dhopanaṃ,||<br />
					hatthi-yuddhaṃ,||<br />
					assa-yuddhaṃ,||<br />
					mahisa-yuddhaṃ,||<br />
					usabha-yuddhaṃ,||<br />
					aja-yuddhaṃ,||<br />
					meṇḍaka-yuddhaṃ,||<br />
					kukkuṭa-yuddhaṃ,||<br />
					vaṭṭaka-yuddhaṃ,||<br />
					daṇḍa-yuddhaṃ,||<br />
					muṭṭhi-yuddhaṃ,||<br />
					nibbuddhaṃ||<br />
					uyyodhikaṃ||<br />
					balaggaṃ||<br />
					senā-byūhaṃ||<br />
					aṇīka-dassanaṃ.|| ||</p>

					<p class="f4">Iti vā iti eva-rūpā visūka-dassanā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ jūta-p-pamāda-ṭ-ṭhān'ānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Aṭṭha-padaṃ,||<br />
					dasa-padaṃ,||<br />
					ākāsaṃ,||<br />
					parihāra-pathaṃ,||<br />
					sannikaṃ,||<br />
					khalikaṃ,||<br />
					ghaṭikaṃ,||<br />
					salāka-hatthaṃ,||<br />
					akkhaṃ,||<br />
					paṇgacīraṃ,||<br />
					vaṇkakaṃ,||<br />
					mokkha-cikaṃ,||<br />
					ciṇgulikaṃ,||<br />
					pattāḷhakaṃ,||<br />
					rathakaṃ,||<br />
					dhanukaṃ,||<br />
					akkharikaṃ,||<br />
					manesikaṃ,||<br />
					yathā-vajjaṃ.|| ||</p>

					<p class="f4">Iti vā iti eva-rūpā jūta-ppamāda-ṭ-ṭhān'ānuyogā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ uccā-sayana-mahā-sayanaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Āsandiṃ,||<br />
					pallaṇkaṃ,||<br />
					gonakaṃ,||<br />
					cittakaṃ,||<br />
					paṭikaṃ,||<br />
					paṭalikaṃ,||<br />
					tūlikaṃ,||<br />
					vikatikaṃ,||<br />
					udda-lomiṃ,||<br />
					ekanta-lomiṃ,||<br />
					kaṭṭhissaṃ,||<br />
					koseyyaṃ,||<br />
					kuttakaṃ,||<br />
					hatth'attharaṃ,||<br />
					ass'attharaṃ,||<br />
					rath'attharaṃ,||<br />
					ajina-p-paveṇiṃ,||<br />
					kādali-miga-pavara-pacc'attharaṇaṃ,||<br />
					sa-uttara-c-chadaṃ,||<br />
					ubhato-lohita-kūpadhānaṃ.|| ||</p>

					<p class="f4">Iti vā iti eva-rūpā uccā-sayana-mahā-sayanā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ maṇḍana-vibhusana-ṭ-ṭhān'ānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Ucchādanaṃ,||<br />
					parimaddanaṃ,||<br />
					nahāpanaṃ,||<br />
					sambāhanaṃ,||<br />
					ādāsaṃ,||<br />
					añjanaṃ,||<br />
					mālā-vilepanaṃ,||<br />
					mukkha-cuṇṇakaṃ,||<br />
					mukhale-panaṃ,||<br />
					hattha-bandhaṃ,||<br />
					sikhā-bandhaṃ,||<br />
					daṇḍakaṃ,||<br />
					nāḷikaṃ,||<br />
					khaggaṃ,||<br />
					chattaṃ,||<br />
					citrūpāhanaṃ,||<br />
					uṇahīsaṃ,||<br />
					maṇiṃ,||<br />
					vāla-vījaniṃ,||<br />
					odātāni,||<br />
					vatthāni,||<br />
					dīgha-dasāni.|| ||</p>

					<p class="f4">Iti vā iti eva-rūpā maṇḍana-vibhusana-ṭ-ṭhān'ānuyogā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ tiracchāna-kathaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Rāja-kathaṃ,||<br />
					cora-kathaṃ,||<br />
					mahāmatta-kathaṃ,||<br />
					senā-kathaṃ,||<br />
					bhaya-kathaṃ,||<br />
					yuddha-kathaṃ,||<br />
					anna-kathaṃ,||<br />
					pāna-kathaṃ,||<br />
					vattha-kathaṃ,||<br />
					sayana-kathaṃ,||<br />
					mālā-kathaṃ,||<br />
					gandha-kathaṃ,||<br />
					ñāti-kathaṃ,||<br />
					yāna-kathaṃ,||<br />
					gāma-kathaṃ,||<br />
					nigama-kathaṃ,||<br />
					nagara-kathaṃ,||<br />
					jana-pada-kathaṃ,||<br />
					itthi-kathaṃ,||<br />
					purisa-kathaṃ,||<br />
					kumāra-kathaṃ,||<br />
					kumāri-kathaṃ,||<br />
					sūra-kathaṃ,||<br />
					visikhā-kathaṃ,||<br />
					kumbha-ṭ-ṭhāna-kathaṃ,||<br />
					pubba-peta-kathaṃ,||<br />
					nānatta-kathaṃ,||<br />
					lok'akkhāyikaṃ,||<br />
					samudda-khāyikaṃ,||<br />
					iti-bhav-ā-bhava-kathaṃ.|| ||</p>

					<p class="f4">Iti vā iti eva-rūpāya tiracchāna-kathāya paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpā viggāhika-kathaṃ anuyuttā viharanti,||<br />
					seyyath'īdaṃ:|| ||</p>

					<p class="f4">'Na tvaṃ imaṃ Dhamma-Vinayaṃ ājānāsi.|| ||</p>

					<p class="f4">Ahaṃ imaṃ Dhamma-Vinayaṃ ājānāmi.|| ||</p>

					<p class="f4">Kiṃ tvaṃ imaṃ Dhamma-Vinayaṃ ājānissasi?|| ||</p>

					<p class="f4">Micchā-paṭipanno tvam asi.|| ||</p>

					<p class="f4">Aham asmi sammā-paṭipanno||<br />
					— Sahitaṃ me, asahitaṃ te —||<br />
					pure vacanīyaṃ pacchā avaca.|| ||</p>

					<p class="f4">Pacchā vacanīyaṃ pure avaca.|| ||</p>

					<p class="f4">Aviciṇṇan te viparāvattaṃ —||<br />
					āropito te vādo.|| ||</p>

					<p class="f4">Niggahīto tvam asi —||<br />
					cara vāda-p-pamokkhāya.|| ||</p>

					<p class="f4">Nibbeṭhehi vā sace pahosī' ti.|| ||</p>

					<p class="f4">Iti vā iti eva-rūpāya viggahika-kathāya paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ dūteyya-pahiṇa-gamanānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Raññaṃ,||<br />
					rāja-mahāmattāṇaṃ,||<br />
					khattiyānaṃ,||<br />
					brāhmaṇānaṃ,||<br />
					gahapatikānaṃ,||<br />
					kumārānaṃ:|| ||</p>

					<p class="f4">'Idha gaccha.|| ||</p>

					<p class="f4">Amutrā-gaccha.|| ||</p>

					<p class="f4">Idaṃ hara.|| ||</p>

					<p class="f4">Amutra idaṃ āharā' ti.|| ||</p>

					<p class="f4">Iti vā iti eva-rūpā dūteyya-pahiṇa-gaman-ā-nuyogā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca honti||<br />
					lapakā ca||<br />
					nemittikā ca||<br />
					nippesikā ca||<br />
					lābhena ca lābhaṃ nijigiṃsitāro.|| ||</p>

					<p class="f4">Iti eva-rūpā kuhana-lapanā paṭivirato hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya||<br />
					micchā ājīvena||<br />
					jīvikaṃ kappenti,||<br />
					seyyath'īdaṃ:|| ||</p>

					<p class="f4">Aṇgaṃ,||<br />
					nimittaṃ,||<br />
					uppātaṃ,||<br />
					supiṇaṃ,||<br />
					lakkhaṇaṃ,||<br />
					mūsika-c-chinnaṃ,||<br />
					aggi-homaṃ,||<br />
					dabbi-homaṃ,||<br />
					thusa-homaṃ,||<br />
					kaṇa-homaṃ,||<br />
					taṇḍula-homaṃ,||<br />
					sappi-homaṃ,||<br />
					tela-homaṃ,||<br />
					mukha-homaṃ,||<br />
					lohita-homaṃ,||<br />
					aṇga-vijjā,||<br />
					vatthu-vijjā,||<br />
					khatta-vijjā,||<br />
					siva-vijjā,||<br />
					bhūta-vijjā,||<br />
					bhuri-vijjā,||<br />
					ahi-vijjā,||<br />
					visa-vijjā,||<br />
					vicchika-vijjā,||<br />
					mūsika-vijjā,||<br />
					sakuṇa-vijjā,||<br />
					vāyasa-vijjā,||<br />
					pakkajjhānaṃ,||<br />
					sara-parittānaṃ,||<br />
					miga-cakkaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:|| ||</p>

					<p class="f4">Maṇi-lakkhaṇaṃ,||<br />
					daṇḍa-lakkhaṇaṃ,||<br />
					vattha-lakkhaṇaṃ,||<br />
					asi-lakkhaṇaṃ,||<br />
					usu-lakkhaṇaṃ,||<br />
					dhanu-lakkhaṇaṃ,||<br />
					āyudha-lakkhaṇaṃ,||<br />
					itthi-lakkhaṇaṃ,||<br />
					purisa-lakkhaṇaṃ,||<br />
					kumāra-lakkhaṇaṃ,||<br />
					kumāri-lakkhaṇaṃ,||<br />
					dāsa-lakkhaṇaṃ,||<br />
					dāsi-lakkhaṇaṃ,||<br />
					hatthi-lakkhaṇaṃ,||<br />
					assa-lakkhaṇaṃ,||<br />
					mahisa-lakkhaṇaṃ,||<br />
					usabha-lakkhaṇaṃ,||<br />
					go-lakkhaṇaṃ,||<br />
					aja-lakkhaṇaṃ,||<br />
					meṇḍa-lakkhaṇaṃ,||<br />
					kukkuṭa-lakkhaṇaṃ,||<br />
					vaṭṭaka-lakkhaṇaṃ,||<br />
					godhā-lakkhaṇaṃ,||<br />
					kaṇṇikā-lakkhaṇaṃ,||<br />
					kacchapa-lakkhaṇaṃ,||<br />
					miga-lakkhaṇaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya||<br />
					micchā ājīvena||<br />
					jīvikaṃ kappenti,||<br />
					seyyath'īdaṃ:|| ||</p>

					<p class="f4">Raññaṃ niyyānaṃ bhavissati.|| ||</p>

					<p class="f4">Raññaṃ aniyyānaṃ bhavissati.|| ||</p>

					<p class="f4">Abbhantarānaṃ raññaṃ upayānaṃ bhavissati.|| ||</p>

					<p class="f4">Bāhirānaṃ raññaṃ apayānaṃ bhavissati.|| ||</p>

					<p class="f4">Bāhirānaṃ raññaṃ upayānaṃ bhavissati.|| ||</p>

					<p class="f4">Abbhantarānaṃ raññaṃ apayānaṃ bhavissati.|| ||</p>

					<p class="f4">Abbhantarānaṃ raññaṃ jayo bhavissati.|| ||</p>

					<p class="f4">Bāhirānaṃ raññaṃ parājayo bhavissati.|| ||</p>

					<p class="f4">Bāhirānaṃ raññaṃ jayo bhavissati.|| ||</p>

					<p class="f4">Abbhantarānaṃ raññaṃ parājayo bhavissati.|| ||</p>

					<p class="f4">Iti imassa jayo bhavissati.|| ||</p>

					<p class="f4">Imassa parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya||<br />
					micchā ājīvena||<br />
					jīvikaṃ kappenti||<br />
					seyyath'īdaṃ:|| ||</p>

					<p class="f4">Canda-g-gāho bhavissati.|| ||</p>

					<p class="f4">Suriya-g-gāho bhavissati.|| ||</p>

					<p class="f4">Nakkhatta-g-gāho bhavissati.|| ||</p>

					<p class="f4">Candima-suriyānaṃ patha-gamanaṃ bhavissati.|| ||</p>

					<p class="f4">Candima-suriyānaṃ uppatha-gamanaṃ bhavissati.|| ||</p>

					<p class="f4">Nakkhattāṇaṃ patha-gamanaṃ bhavissati.|| ||</p>

					<p class="f4">Nakkhattāṇaṃ uppatha-gamanaṃ bhavissati.|| ||</p>

					<p class="f4">Ukkā-pāto bhavissati.|| ||</p>

					<p class="f4">Disā-ḍāho bhavissati.|| ||</p>

					<p class="f4">Bhūmi-cālo bhavissati.|| ||</p>

					<p class="f4">Deva-dundubhi bhavissati.|| ||</p>

					<p class="f4">Candima-suriya-nakkhattāṇaṃ||<br />
					uggamanaṃ||<br />
					ogamanaṃ||<br />
					saṇkilesaṃ||<br />
					vodānaṃ bhavissati.|| ||</p>

					<p class="f4">Evaṃ-vipāko canda-g-gāho bhavissati.|| ||</p>

					<p class="f4">Evaṃ-vipāko suriya-g-gāho bhavissati.|| ||</p>

					<p class="f4">Evaṃ-vipāko nakkhatta-g-gāho bhavissati.|| ||</p>

					<p class="f4">Evaṃ-vipākaṃ candima-suriyānaṃ patha-gamanaṃ bhavissati.|| ||</p>

					<p class="f4">Evaṃ-vipākaṃ candima-suriyānaṃ uppatha-gamanaṃ bhavissati.|| ||</p>

					<p class="f4">Evaṃ vipākaṃ nakkhattāṇaṃ patha-gamanaṃ bhavissati.|| ||</p>

					<p class="f4">Evaṃ-vipākaṃ nakkhattāṇaṃ uppatha-gamanaṃ bhavissati.|| ||</p>

					<p class="f4">Evaṃ-vipāko ukkā-pāto bhavissati.|| ||</p>

					<p class="f4">Evaṃ-vipāko disā-ḍāho bhavissati.|| ||</p>

					<p class="f4">Evaṃ-vipāko bhūmi-cālo bhavissati.|| ||</p>

					<p class="f4">Evaṃ-vipāko deva-dundūbhi bhavissati.|| ||</p>

					<p class="f4">Evaṃ-vipākaṃ candima-suriya-nakkhattāṇaṃ uggamanaṃ ogamanaṃ saṇkilesaṃ vodānaṃ bhavissati.'|| ||</p>

					<p class="f4">Iti vā eva-rūpāya tiracchāna-vijjāya micchājīvā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya||<br />
					micchā ājīvena||<br />
					jīvikaṃ kappenti —||<br />
					seyyath'īdaṃ:|| ||</p>

					<p class="f4">Su-b-buṭṭhikā bhavissati.|| ||</p>

					<p class="f4">Du-b-buṭṭhikā bhavissati,||<br />
					subhikkhaṃ bhavissati.|| ||</p>

					<p class="f4">Du-b-bhikkhaṃ bhavissati.|| ||</p>

					<p class="f4">Khemaṃ bhavissati.|| ||</p>

					<p class="f4">Bhayaṃ bhavissati.|| ||</p>

					<p class="f4">Rogo bhavissati.|| ||</p>

					<p class="f4">Ārogyaṃ bhavissati.|| ||</p>

					<p class="f4">Muddā,||<br />
					gaṇanā,||<br />
					saṇkhānaṃ,||<br />
					kāveyyaṃ,||<br />
					lokāyataṃ.</p>

					<p class="f4">Iti vā iti eva-rūpāya tiracchāna-vijjāya micchā ājīvena paṭivirato hoti.|| ||</p>

					<p class="ctr c">&#9632;</p>

					<p class="f4">Yathā pana pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya||<br />
					micchā ājīvena||<br />
					jīvikaṃ kappenti —||<br />
					seyyath'īdaṃ:|| ||</p>

					<p class="f4">Āvāhanaṃ,||<br />
					vivāhanaṃ,||<br />
					saṃvadanaṃ,||<br />
					vivadanaṃ,||<br />
					saṇkiraṇaṃ,||<br />
					vikiraṇaṃ,||<br />
					subhaga-karaṇaṃ,||<br />
					dubbhaga-karaṇaṃ,||<br />
					viruddha-gabbha-karaṇaṃ,||<br />
					jivhā-nittha-d-danaṃ,||<br />
					hanu-saṃhananaṃ,||<br />
					hatth-ā-bhijappanaṃ,||<br />
					kaṇṇa-jappanaṃ,||<br />
					ādāsa-pañhaṃ,||<br />
					kumāri-pañhaṃ,||<br />
					deva-pañhaṃ,||<br />
					ādicc'upaṭṭhānaṃ,||<br />
					mahat'upaṭṭhānaṃ,||<br />
					abbhujjalanaṃ,||<br />
					Sir'avhāyanaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="ctr c">&#9632;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya||<br />
					micchā ājīvena||<br />
					jīvikaṃ kappenti —||<br />
					seyyath'īdaṃ:|| ||</p>

					<p class="f4">Santi-kammaṃ,||<br />
					paṇidhi-kammaṃ,||<br />
					bhūta-kammaṃ,||<br />
					bhūri-kammaṃ,||<br />
					vassa-kammaṃ,||<br />
					vossa-kammaṃ,||<br />
					vatthu-kammaṃ,||<br />
					vatthu-parikiraṇaṃ,||<br />
					ācamanaṃ,||<br />
					nahāpanaṃ,||<br />
					juhanaṃ,||<br />
					vamanaṃ,||<br />
					virecanaṃ,||<br />
					uddha-virecanaṃ,||<br />
					adho-virecanaṃ,||<br />
					sīsa-virecanaṃ,||<br />
					kaṇṇa-telaṃ,||<br />
					netta-tappanaṃ,||<br />
					natthu-kammaṃ,||<br />
					añjanaṃ,||<br />
					paccañjanaṃ,||<br />
					sālākiyaṃ,||<br />
					salla-kattikaṃ,||<br />
					dāraka-tikicchā mūla-bhesajjānaṃ,||<br />
					anuppadānaṃ,||<br />
					osadhīnaṃ,||<br />
					paṭimokkho.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="ctr c">&#9632;</p>

					<p class="f4">Sa kho so Lohikka bhikkhu||<br />
					evaṃ sīla-sampanno||<br />
					na kuto ci bhayaṃ samanupassati||<br />
					yad idaṃ sīla-saṃvaratto.|| ||</p>

					<p class="f4">Seyyathā pi Lohikka khattiyo muddhā-vasitto nihata-paccāmitto||<br />
					na kuto ci bhayaṃ samanupassati||<br />
					yad idaṃ pacca-t-thikato.|| ||</p>

					<p class="f4">Evam eva kho Lohikka bhikkhu||<br />
					evaṃ sīla-sampanno||<br />
					na kuto ci bhayaṃ samanupassati||<br />
					yad idaṃ sīla-saṃvaratto.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">Evaṃ kho Lohikka bhikkhu sīla-sampanno hoti.|| ||</p>

					<p class="f4">Yasmiṃ kho Lohikka satthari sāvako uḷāraṃ visesaṃ adhigacchati||<br />
					ayam pi kho Lohikka satthā yo loke||<br />
					na codanāraho.|| ||</p>

					<p class="f4">Yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca Lohikka bhikkhu indriyesu gutta-dvāro hoti?|| ||</p>

					<p class="f4">Idha Lohikka bhikkhu cakkhunā rūpaṃ disvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ cakkhu'ndriyaṃ asaṃvutaṃ viharantaṃ||<br />
					abhijjhā-domanassā||<br />
					pāpakā||<br />
					akusalā dhammā anvāssaveyyuṃ||<br />
					tassa saṃvarāya paṭipajjati,||<br />
					rakkhati cakkhu'ndriyaṃ||<br />
					cakkhu'ndriye saṃvaratṃ āpajjati.|| ||</p>

					<p class="ctr c">&#9632;</p>

					<p class="f4">Sotena saddaṃ sutvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ sot'indriyaṃ asaṃvutaṃ viharantaṃ abhijjhā-domanassā||<br />
					pāpakā||<br />
					akusalā dhammā anvāssaveyyuṃ||<br />
					tassa saṃvarāya paṭipajjati,||<br />
					rakkhati cakkhu'ndriyaṃ||<br />
					cakkhu'ndriye saṃvaratṃ āpajjati.|| ||</p>

					<p class="ctr c">&#9632;</p>

					<p class="f4">Ghāṇena gandhaṃ ghāyitvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ ghān'indriyaṃ asaṃvutaṃ viharantaṃ abhijjhā-domanassā||<br />
					pāpakā||<br />
					akusalā dhammā anvāssaveyyuṃ||<br />
					tassa saṃvarāya paṭipajjati,||<br />
					rakkhati ghān'indriyaṃ||<br />
					ghān'indriye saṃvaratṃ āpajjati.|| ||</p>

					<p class="ctr c">&#9632;</p>

					<p class="f4">Jivhāya rasaṃ sāyitvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ jivh'indriyaṃ asaṃvutaṃ viharantaṃ abhijjhā-domanassā||<br />
					pāpakā||<br />
					akusalā dhammā anvāssaveyyuṃ||<br />
					tassa saṃvarāya paṭipajjati,||<br />
					rakkhati jivh'indriyaṃ||<br />
					jivh'indriya saṃvaratṃ āpajjati.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaṃ phusitvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ kāy'indriyaṃ asaṃvutaṃ viharantaṃ abhijjhā-domanassā||<br />
					pāpakā||<br />
					akusalā dhammā anvāssaveyyuṃ||<br />
					tassa saṃvarāya paṭipajjati,||<br />
					rakkhati kāy'indriyaṃ||<br />
					kāy'indriye saṃvaratṃ āpajjati.|| ||</p>

					<p class="ctr c">&#9632;</p>

					<p class="f4">Manasā dhammaṃ viññāya||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ man'indriyaṃ asaṃvutaṃ viharantaṃ abhijjhā-domanassā||<br />
					pāpakā||<br />
					akusalā dhammā anvāssaveyyuṃ||<br />
					tassa saṃvarāya paṭipajjati,||<br />
					rakkhati man'indriyaṃ||<br />
					man'indriye saṃvaratṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ avyāseka-sukhaṃ paṭisaṃvedeti.|| ||</p>

					<p class="f4">Evaṃ kho Lohikka bhikkhu indriyesu gutta-dvāro hoti.|| ||</p>

					<p class="f4">Yasmiṃ kho Lohikka satthari sāvako uḷāraṃ visesaṃ adhigacchati||<br />
					ayam pi kho Lohikka satthā yo loke||<br />
					na codanāraho.|| ||</p>

					<p class="f4">Yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca Lohikka bhikkhu sati-sampajaññena samannāgato hoti?|| ||</p>

					<p class="f4">Idha Lohikka bhikkhu abhikkante paṭikkante sampajāna-kārī hoti.|| ||</p>

					<p class="f4">Alokite vilokite sampajāna-kārī hoti.|| ||</p>

					<p class="f4">Samiñjite pasārite sampajāna-kārī hoti.|| ||</p>

					<p class="f4">Saṇghāṭi-patta-cīvara-dhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passāva-kamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaṃ kho Lohikka bhikkhu sati-sampajaññena samannāgato hoti.|| ||</p>

					<p class="f4">Yasmiṃ kho Lohikka satthari sāvako uḷāraṃ visesaṃ adhigacchati||<br />
					ayam pi kho Lohikka satthā yo loke||<br />
					na codanāraho.|| ||</p>

					<p class="f4">Yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca Lohikka bhikkhu santuṭṭho hoti?|| ||</p>

					<p class="f4">Idha mahā-rāja bhikkhu santuṭṭho hoti||<br />
					kāya-parihāriyena cīvarena||<br />
					kucchi-parihāriyena piṇḍa-pātena,||<br />
					so yena yen'eva pakkamati samādāy'eva pakkamati.|| ||</p>

					<p class="f4">Seyyathā pi Lohikka pakkhī sakuṇo||<br />
					yena yen'eva ḍeti sa-patta-bhāro va ḍeti,||<br />
					evam eva kho Lohikka bhikkhu santuṭṭho hoti||<br />
					kāya-parihāriyena cīvarena kucchi-parihāriyena piṇḍ-apātena,||<br />
					so yena yen'eva pakkamati samādāyeva pakkamati.|| ||</p>

					<p class="f4">Evaṃ kho Lohikka bhikkhu santuṭṭho hoti.|| ||</p>

					<p class="f4">Yasmiṃ kho Lohikka satthari sāvako uḷāraṃ visesaṃ adhigacchati||<br />
					ayam pi kho Lohikka satthā yo loke||<br />
					na codanāraho.|| ||</p>

					<p class="f4">Yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">So iminā ca ariyena sīla-k-khandhena samannāgato,||<br />
					iminā ca ariyena indriya-saṃvarena samannāgato,||<br />
					iminā ca ariyena sati-sampajaññena samannāgato,||<br />
					imāya ca ariyāya santuṭṭhiyā samannāgato,||<br />
					vivittaṃ sen'āsanaṃ bhajati,||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palāla-puñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā ujuṃ kāyaṃ paṇīdhāya parimukhaṃ satiṃ upaṭṭha-petvā.|| ||</p>

					<p class="ctr c">&#9632;</p>

					<p class="f4">So abhijjhaṃ loke pahāya||<br />
					vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="ctr c">&#9632;</p>

					<p class="f4">Vyāpāda-padosaṃ pahāya||<br />
					avyāpanna-citto viharati,||<br />
					sabba-pāṇa-bhūta-hitānukampi,||<br />
					vyāpāda-padosā cittaṃ parisodheti.|| ||</p>

					<p class="ctr c">&#9632;</p>

					<p class="f4">Thina-middhaṃ pahāya||<br />
					vigata-thina-middho viharati,||<br />
					āloka-saññī sato sampajāno,||<br />
					thina-middhā cittaṃ parisodheti.|| ||</p>

					<p class="ctr c">&#9632;</p>

					<p class="f4">Uddhacca-kukkuccaṃ pahāya anuddhato viharati,||<br />
					ajjhattaṃ vūpasanna-citto,||<br />
					uddhacca-kukkuccā cittaṃ parisodheti.|| ||</p>

					<p class="ctr c">&#9632;</p>

					<p class="f4">Vici-kicchaṃ pahāya||<br />
					tiṇṇa-vici-kiccho viharati,||<br />
					akathaṃ-kathī kusalesu dhammesu,||<br />
					vicikicchāya cittaṃ parisodheti.|| ||</p>

					<p class="ctr c">&#9632;</p>

					<p class="f4">Seyyathā pi Lohikka puriso iṇaṃ ādāya kammante payojeyya,||<br />
					tassa te kammantā samijjheyyuṃ,||<br />
					so yāni ca porāṇāni iṇa-mūlāni||<br />
					tāni ca vyantī-kareyya,||<br />
					siyā c'assa uttariṃ avasiṭṭhaṃ dārabharaṇāya.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe iṇaṃ ādāya kammante payojesiṃ.|| ||</p>

					<p class="f4">Tassa me te kammantā samijjhiṃsu.|| ||</p>

					<p class="f4">So'haṃ yāni ca poraṇāni iṇa-mūlāni||<br />
					tāni ca vyanti akāsiṃ,||<br />
					atthi ca me uttariṃ avasiṭṭhaṃ dārabharaṇāyā" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ.|| ||</p>

					<p class="ctr c">&#9632;</p>

					<p class="f4">Seyyathā pi Lohikka puriso ābādhiko assa dukkhito bāḷha-gilāno,||<br />
					bhattaṃ c'assa na c-chādeyya,||<br />
					na c'assa kāye balamattā.|| ||</p>

					<p class="f4">So aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe ābādhiko ahosiṃ dukkhito bāḷha-gilāno,||<br />
					bhattaṃ ca me na c-chādesi,||<br />
					na ca me āsi kāye balamattā.|| ||</p>

					<p class="f4">So'mhi etarahi tamhā ābādhā mutto bhattañ ca me chādeti.|| ||</p>

					<p class="f4">Atthi ca kāye balamattā" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ.|| ||</p>

					<p class="ctr c">&#9632;</p>

					<p class="f4">Seyyathā pi Lohikka puriso bandhanāgāre baddho assa.|| ||</p>

					<p class="f4">So aparena samayena tamhā bandhanā mucceyya sotthinā avyayena,||<br />
					na c'assa kiñ ci bhogānaṃ vayo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe bandhanāgāre baddho ahosiṃ,||<br />
					so'mhi etarahi tamhā bandhanā mutto sotthinā avyayena,||<br />
					n'atthi ca me kiñ ci bhogānaṃ vayo" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ.|| ||</p>

					<p class="ctr c">&#9632;</p>

					<p class="f4">Seyyathā pi Lohikka puriso dāso assa anatta-dhīno parādhīno||<br />
					na yena kāmaṇ gamo.|| ||</p>

					<p class="f4">So aparena samayena tamhā dāsavyā mucceyya attādhīno aparādhīno bhujisso||<br />
					yena kāmaṇ gamo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe dāso ahosiṃ anattādhīno parādhīno||<br />
					na yena kāmaṇ gamo,||<br />
					so'mhi etarahi tamhā dāsavyā mutto attādhīno aparādhīno bhujisso||<br />
					yena kāmaṇ gamo" ti.|| ||</p>

					<p class="f4">So tato-nidānaṃ labhetha pāmojjaṃ,||<br />
					adhigacche somanassaṃ.|| ||</p>

					<p class="ctr c">&#9632;</p>

					<p class="f4">Seyyathā pi Lohikka puriso sadhano sabhogo kantāraddhāna-maggaṃ paṭipajjeyya dubbhikkhaṃ sappaṭi-bhayaṃ.|| ||</p>

					<p class="f4">So aparena samayena taṃ kantāraṃ nitthareyya,||<br />
					sotthinā gāmantaṃ anupāpuṇeyya khemaṃ appaṭibhayaṃ.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe sadhano sabhogo kantāraddhāna-maggaṃ paṭipajjiṃ dubbhikkhaṃ sappaṭi-bhayaṃ.|| ||</p>

					<p class="f4">So'mhi etarahi taṃ kantāraṃ nitthiṇṇo,||<br />
					sotthinā gāmantaṃ anuppatto khemaṃ appaṭibhayan" ti.|| ||</p>

					<p class="f4">So tato-nidānaṃ labhetha pāmojjaṃ adhigacche somanassaṃ.|| ||</p>

					<p class="f4">Evam eva kho Lohikka bhikkhu,||<br />
					yathā iṇaṃ,||<br />
					yathā rogaṃ,||<br />
					yathā bandhanāgāraṃ,||<br />
					yathā dāsavyaṃ,||<br />
					yathā kantāraddhāna-maggaṃ,||<br />
					ime pañca nīvaraṇe appahīṇe attani samanupassati.|| ||</p>

					<p class="ctr c">&#9632;</p>

					<p class="f4">Seyyathā pi Lohikka ānaṇyaṃ,||<br />
					yathā ārogyaṃ,||<br />
					yathā bandhanā mokkhaṃ,||<br />
					yathā bhujissaṃ||<br />
					yathā khemanta-bhūmiṃ||<br />
					evam eva kho Lohikka bhikkhu||<br />
					ime pañca nīvaraṇe pahīṇe attani samanupassati.|| ||</p>

					<p class="f4">Tass'ime pañca nīvaraṇe pahīṇe attani samanupassato pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4">Yasmiṃ kho Lohikka satthari sāvako uḷāraṃ visesaṃ adhigacchati||<br />
					ayam pi kho Lohikka satthā yo loke||<br />
					na codanāraho.|| ||</p>

					<p class="f4">Yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">So vivicc'eva kāmehi||<br />
					vivicca akusalehi kammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharati.|| ||</p>

					<p class="f4">So imam eva kāyaṃ viveka-jena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati.|| ||</p>

					<p class="f4">N'āssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">Seyyathā pi Lohikka dakkho nahāpako vā||<br />
					nahāpakantevāsī vā||<br />
					kaṃsa-thāle nahānīya-cuṇṇāni ākiritvā udakena paripphosakaṃ paripphosakaṃ sanneyya,||<br />
					sā'ssa nahānīya-piṇḍi||<br />
					sinehānugatā||<br />
					sineha-paretā||<br />
					santara-bāhirā phuṭā sinehena||<br />
					na ca paggharaṇīi;<br />
					evam eva kho Lohikka bhikkhu imam eva kāyaṃ viveka-jena pīti-sukhena abhisandeti parisandeti paripūreti parippharati.|| ||</p>

					<p class="f4">N'āssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="ctr c">&#9632;</p>

					<p class="f4">Puna ca paraṃ Lohikka bhikkhu vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiya-j-jhānaṃ upasampajja viharati.|| ||</p>

					<p class="f4">So imam eva kāyaṃ samādhi-jaṃ pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati.|| ||</p>

					<p class="f4">Nāssa kiñci sabbā-vato kāyassa samādhi-jaṃ pīti-sukhena apphutaṃ hoti.|| ||</p>

					<p class="f4">Seyyathā pi Lohikka udaka-rahado ubbhidodako,||<br />
					tassa nev'assa puratthimāya disāya udakassa āya-mukhaṃ,||<br />
					na dakkhiṇāya disāya udakassa āya-mukhaṃ,||<br />
					na pacchi-māya disāya udakassa āya-mukhaṃ,||<br />
					na uttarāya disāya udakassa āya-mukhaṃ,||<br />
					devo ca na kālena kālaṃ sammā dhāraṃ anupaveccheyya,||<br />
					atha kho tamhā ca udaka-rahadā sītā vāridhārā ubbhijjitvā tam eva udaka-rahadaṃ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa vārinā sītena apphuṭaṃ assa -|| ||</p>

					<p class="f4">Evam eva kho Lohikka bhikkhu||<br />
					imam eva kāyaṃ samādhijena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati.|| ||</p>

					<p class="f4">Nāssa kiñci sabbā-vato kāyassa samādhi-jaṃ pīti-sukhena apphuṭaṃ hoti.</p>

					<p class="ctr c">&#9632;</p>

					<p class="f4">Puna ca paraṃ Lohikka bhikkhu pītiyā ca virāgā||<br />
					upekkhako ca viharati||<br />
					sato sampajāno||<br />
					sukhañ ca kāyena paṭisaṃvedeti||<br />
					yaṃ taṃ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti||</p>

					<p class="f4">Tatiyaṃ-jhānaṃ upasampajja viharati.|| ||</p>

					<p class="f4">So imam eva kāyaṃ nippītikena-sukhena||<br />
					abhisandeti||<br />
					parisandeti||<br />
					paripūreti||<br />
					parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphutaṃ hoti.|| ||</p>

					<p class="f4">Seyyathā pi Lohikka||<br />
					uppaliniyaṃ vā||<br />
					paduminiyaṃ vā||<br />
					puṇḍarīkiniyaṃ vā||<br />
					appekaccāni uppalāni vā||<br />
					padumāni vā||<br />
					puṇḍarīkāni vā||<br />
					udake jātāni||<br />
					udake saṃvyūḷhāni||<br />
					udakānuggatāni||<br />
					anto-nimuggā-posīni tāni||<br />
					yāva caggā||<br />
					yāva ca mūlā||<br />
					sītena vārinā abhisannāni,||<br />
					parisannāni,||<br />
					paripūrāni,||<br />
					paripphuṭāni.|| ||</p>

					<p class="f4">Nāssa kiñci sabbā-vato kāyassa nippītikena sukhena apphutaṃ hoti.</p>

					<p class="f4">Evam eva kho Lohikka bhikkhu imam eva kāyaṃ nippītikena sukhena||<br />
					abhisandeti||<br />
					parisandeti||<br />
					paripūreti||<br />
					parippharati||<br />
					nāssa kiñci sabbā-vato kāyassa nippītikena sukhena apphuṭaṃ hoti.</p>

					<p class="ctr c">&#9632;</p>

					<p class="f4">Puna ca paraṃ Lohikka bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">So imam eva kāyaṃ nippītikena-sukhena||<br />
					abhisandeti||<br />
					parisandeti||<br />
					paripūreti||<br />
					parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphutaṃ hoti.|| ||</p>

					<p class="f4">Seyyathā pi Lohikka puriso odātena vatthena sasīsaṃ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaṃ assa.|| ||</p>

					<p class="f4">Evam eva kho Lohikka bhikkhu imam eva kāyaṃ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaṃ hoti.</p>

					<p class="f4">Yasmiṃ kho Lohikka satthari sāvako uḷāraṃ visesaṃ adhigacchati||<br />
					ayam pi kho Lohikka satthā yo loke||<br />
					na codanāraho.|| ||</p>

					<p class="f4">Yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā.</p>

					<p class="ctr c">&#9632;</p>

					<p class="f4">Puna ca paraṃ Lohikka bhikkhu evaṃ samāhite citte parisuddhe||<br />
					pariyodāte||<br />
					an-aṇgaṇe vigatupakkilese mudu-bhūte kammaniye ṭhite ānejjappatte||<br />
					ñāṇa-dassanāya cittaṃ abhinīharati abhininnāmeti.|| ||</p>

					<p class="f4">So evaṃ pajānāti:|| ||</p>

					<p class="f4">"Ayaṃ kho me kāyo rūpī cātum-mahā-bhūtiko mātā-pettika-sambhavo odana-kummāsūpacayo anicc-ucchādana-parimaddana-bhedana-viddhaṃsana-dhammo.|| ||</p>

					<p class="f4">Idaṃ ca pana me viññāṇaṃ ettha sitaṃ ettha paṭibaddhan' ti.|| ||</p>

					<p class="f4">Evam eva kho Lohikka bhikkhu evaṃ samāhite citte||<br />
					parisuddhe||<br />
					pariyodāte||<br />
					an-aṇgaṇe vigat'ūpakkilese mudu-bhūte kammaniye ṭhite ānejjappatte āsavānaṃ khaya-ñāṇāya cittaṃ abhinīharati abhininnāmeti.|| ||</p>

					<p class="f4">So 'idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodh-agāminī paṭipadā' ti yathā-bhūtaṃ pajānāti.|| ||</p>

					<p class="f4">'Ime āsavā' ti yathā-bhūtaṃ pajānāti.|| ||</p>

					<p class="f4">'Ayaṃ āsavā-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati.|| ||</p>

					<p class="f4">'Bhav'āsavā' pi cittaṃ vimuccati.|| ||</p>

					<p class="f4">'Avijj'āsavā' pi cittaṃ vimuccati.|| ||</p>

					<p class="f4">Vimuttasmiṃ vimuttam iti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattayā' ti pajānāti.|| ||</p>

					<p class="f4">Seyyathā pi Lohikka pabbata-saṃkhepe udaka-rahado accho vi-p-pasanno anāvilo,||<br />
					tattha cakkhumā puriso tīre ṭ-tito passeyya||<br />
					sippi-sambukam pi||<br />
					sakkhara-kaṭhalam pi||<br />
					maccha-gumbam pi||<br />
					carantam pi||<br />
					tiṭṭhantam pi.|| ||</p>

					<p class="f4">Tassa evam assa:|| ||</p>

					<p class="f4">Ayaṃ kho udaka-rahado accho vi-p-pasanno anāvilo, tatr'ime sippi-sambukam pi sakkhara-kaṭhalam pi maccha-gumbam pi carantam pi tiṭṭhantam pi.|| ||</p>

					<p class="f4">Evam eva kho āavuso bhikkhu samāhite citte parisuddhe pariyodāte an-aṇgaṇe vigat'ūpakkilese mudu-bhūte kammaniye ṭhite ānejjappatte āsavānaṃ khaya-ñāṇāya cittaṃ abhinīharati abhininnāmeti.|| ||</p>

					<p class="f4">So 'idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodh-agāminī paṭipadā' ti yathā-bhūtaṃ pajānāti.|| ||</p>

					<p class="f4">'Ime āsavā' ti yathā-bhūtaṃ pajānāti.|| ||</p>

					<p class="f4">'Ayaṃ āsavā-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati.|| ||</p>

					<p class="f4">Bhav'āsavā pi cittaṃ vimuccati.|| ||</p>

					<p class="f4">Avijj'āsavā pi cittaṃ vimuccati.|| ||</p>

					<p class="f4">Vimuttasmiṃ vimuttam iti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattayā' ti pajānāti.|| ||</p>

					<p class="f4">Yasmiṃ kho Lohikka satthari sāvako uḷāraṃ visesaṃ adhigacchati||<br />
					ayam pi kho Lohikka satthā yo loke||<br />
					na codanāraho.|| ||</p>

					<p class="f4">Yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā.</p>

					<p class="f4">96. Yasmiṃ kho Lohikka satthari sāvako uḷāraṃ visesaṃ adhigacchati ayam pi kho Lohikka satthā yo <a id="pg234"><span class="f2 g"><b>[234]</b></span></a> loke na codanāraho yo ca pan'eva-rūpaṃ satthāraṃ codeti,||<br />
					sā codanā abhūtā atacchā adhammikā sāvajjā."</p>

					<p class="f4">97. Evaṃ vutte Lohikko brāhmaṇo Bhagavantaṃ etad avoca:|| ||</p>

					<p class="f4">"Seyyathā pi bho Gotama puriso purisaṃ narakappapātaṃ papatantaṃ kesesu gahetvā uddharitvā thale patiṭṭhāpeyya,||<br />
					evamevāhaṃ bhotā Gotamena narakappapātaṃ papatanto uddharitvā thale patiṭṭhāpito.|| ||</p>

					<p class="f4">Abhikkantaṃ bho Gotama.|| ||</p>

					<p class="f4">Abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya andha-kāre vā tela-pajjotaṃ dhāreyya cakkhu-manto rūpāni dakkhintīti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.</p>

					<p class="ctr">Lohikka Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>