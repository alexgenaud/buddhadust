<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 14, The Mahā-Padāna Suttaṃ. The Buddha gives the bhikkhus a comprehensive course on his system through the lens of seeing the lives of the previous seven Buddhas." />
<title>DN 14: Mahā-Padāna Suttaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p14">Sutta 14</a></h4>

					<h1>Mahā-Padāna Suttaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.14.rhyt.pts.htm#p1">pts</a>]</span> E<span class="fp2"><b>VAṂ</b></span> M<span class="fp2"><b>E</b></span> S<span class="fp2"><b>UTAṂ.</b></span></p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme Kareri-kuṭikāyaṃ.|| ||</p>

					<p class="f4">Atha kho sambahulānaṃ bhikkhūnaṃ pacchā-bhattaṃ piṇḍa-pāta-paṭikkantānaṃ Kareri-maṇḍala-māḷe sanni-sinnānaṃ sanni-patinānaṃ pubbe-nivāsa-paṭisaṃyuttā dhammī kathā udapādi:|| ||</p>

					<p class="f4">"Iti pubbe nivāso,||<br />
					iti pubbe nivāso" ti.|| ||</p>

					<p class="f4">2. Assosi kho Bhagavā dibbāya sota-dhātuyā visuddhāya atikkanta-mānusikāya tesaṃ bhikkhūnaṃ imaṃ kathā-sallāpaṃ.|| ||</p>

					<p class="f4">Atha kho Bhagavā uṭṭhāy'āsanā yena Kareri-maṇḍala-māḷo ten'upasaṅkami,||<br />
					upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Kāya nu'ttha bhikkhave,||<br />
					etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā" ti?|| ||</p>

					<p class="f4">3. Evaṃ vutte te bhikkhū Bhagavantaṃ etad avocuṃ:|| ||</p>

					<p class="f4">"Idha bhante amhākaṃ pacchā-bhattaṃ piṇḍa-pāta- <a id="pg2"><span class="f2 g"><b>[2]</b></span></a> paṭikkantānaṃ  Kareri-maṇḍala-māḷe sanni-sinnānaṃ sanni-patitānaṃ pubbe-nivāsa-paṭisaṃyuttā dhammī kathā udapādi:|| ||</p>

					<p class="f4">'Iti pubbe-nivāso,||<br />
					iti pubbe-nivāso' ti.|| ||</p>

					<p class="f4">Ayaṃ kho no bhante antarā kathā vippakathā||<br />
					atha Bhagavā anuppatto" ti.|| ||</p>

					<p class="f4">4. "Iccheyyātha no tumhe bhikkhave,||<br />
					pubbe-nivāsa-paṭisaṃyuttaṃ dhammiṃ kathaṃ sotun" ti?|| ||</p>

					<p class="f4">"Etassa Bhagavā kālo,||<br />
					etasusa Sugata kālo,||<br />
					yaṃ Bhagavā pubbe-nivāsa-paṭisaṃyuttaṃ dhammiṃ kathaṃ kareyya||<br />
					Bhagavato sutvā bhikkhu dhāressantī" ti.|| ||</p>

					<p class="f4">"Tena hi bhikkhave, suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhu Bhagavato paccassosuṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Bhagavā etad avoca:</p>

					<p class="f4">5. Ito so bhikkhave, eka-navuto kappo yaṃ Vipassī Bhagavā arahaṃ Sammā-SamBuddho loke udapādi.|| ||</p>

					<p class="f4">Ito so bhikkhave, eka-tiṃso kappo yaṃ Sikhī Bhagavā arahaṃ Sammā-SamBuddho loke udapādi.|| ||</p>

					<p class="f4">Tasmiṃ yeva kho bhikkhave, eka-tiṃse kappe Vessabhū Bhagavā arahaṃ Sammā-SamBuddho loke udapādi|| ||</p>

					<p class="f4">Imasmiṃ yeva kho bhikkhave, bhadda-kappe Kakusandho Bhagavā arahaṃ Sammā-SamBuddho loke udapādi.|| ||</p>

					<p class="f4">Imasmiṃ yeva kho bhikkhave, bhadda-kappe Koṇāgamano Bhagavā arahaṃ Sammā-SamBuddho loke udapādi.|| ||</p>

					<p class="f4">Imasmiṃ yeva kho bhikkhave, bhadda-kappe Kassapo Bhagavā arahaṃ Sammā-SamBuddho loke udapādi.|| ||</p>

					<p class="f4">Imasmiṃ yeva kho bhikkhave, bhadda-kappe ahaṃ etarahi arahaṃ Sammā-SamBuddho loke uppanno.|| ||</p>

					<p class="ctr c">&#9632;</p>

					<p class="f4">6. Vipassī bhikkhave, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī bhikkhave, Bhagavā arahaṃ Sammā-SamBuddho <a id="pg3"><span class="f2 g"><b>[3]</b></span></a> khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū bhikkhave, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Kakusandho bhikkhave, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano bhikkhave, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo bhikkhave, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Ahaṃ bhikkhave, etarahi arahaṃ Sammā-SamBuddho khattiyo jātiyā ahosiṃ,||<br />
					khattiya-kule uppanno.|| ||</p>

					<p class="ctr c">&#9632;</p>

					<p class="f4">7. Vipassī bhikkhave, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Sikhī bhikkhave, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vessabhū bhikkhave, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Kakusandho bhikkhave, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Koṇāgamano bhikkhave, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kassapo bhikkhave, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Ahaṃ bhikkhave, etarahi arahaṃ Sammā-SamBuddho Gotamo gottena.|| ||</p>

					<p class="ctr c">&#9632;</p>

					<p class="f4">8. Vipassissa bhikkhave, Bhagavato arahato Sammā Sambuddhassa asīti vassa-sahassāni āyu-p-pamāṇaṃ ahosi.|| ||</p>

					<p class="f4">Sikhissa bhikkhave, Bhagavato arahato Sammā Sambuddhassa sattativassa-sahassāni āyu-p-pamāṇaṃ ahosi.|| ||</p>

					<p class="f4">Vessabhussa bhikkhave, Bhagavato arahato Sammā Sambuddhassa saṭṭhivassa-sahassāni āyu-p-pamāṇaṃ ahosi.|| ||</p>

					<p class="f4">Kakusandhassa bhikkhave, Bhagavato arahato Sammā Sambuddhassa cattārīsam vassa-sahassāni āyu-p-pamāṇaṃ ahosi.|| ||</p>

					<p class="f4">Koṇāgamanassa bhikkhave, Bhagavato arahato Sammā Sambuddhassa tiṃsa vassa-sahassāni āyuppamā- <a id="pg4"><span class="f2 g"><b>[4]</b></span></a> ṇaṃ ahosi.|| ||</p>

					<p class="f4">Kassapassa bhikkhave, Bhagavato arahato Sammā Sambuddhassa vīsatiṃ vassa-sahassāni āyu-p-pamāṇaṃ ahosi.|| ||</p>

					<p class="f4">Mayhaṃ bhikkhave, etarahi appakaṃ āyu-p-pamāṇaṃ parittaṃ lahukaṃ yo ciraṃ jīvati so vassa-sataṃ appaṃ vā bhiyyo.|| ||</p>

					<p class="ctr c">&#9632;</p>

					<p class="f4">9. Vipassī bhikkhave, Bhagavā arahaṃ Sammā-SamBuddho pāṭaliyā mūle abhisambuddho.|| ||</p>

					<p class="f4">Sikhī bhikkhave, Bhagavā arahaṃ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Vessabhū bhikkhave, Bhagavā arahaṃ Sammā-SamBuddho sālassa mūle abhisambuddho.|| ||</p>

					<p class="f4">Kakusandho bhikkhave, Bhagavā arahaṃ Sammā-SamBuddho sirīsassa mūle abhisambuddho.|| ||</p>

					<p class="f4">Koṇāgamano bhikkhave, Bhagavā arahaṃ Sammā-SamBuddho udumbarassa mūle abhisambuddho.|| ||</p>

					<p class="f4">Kassapo bhikkhave, Bhagavā arahaṃ Sammā-SamBuddho nigrodhassa mūle abhisambuddho.|| ||</p>

					<p class="f4">Ahaṃ bhikkhave, etarahi arahaṃ Sammā-SamBuddho assatthassa mūle abhisambuddho.|| ||</p>

					<p class="ctr c">&#9632;</p>

					<p class="f4">10. Vipassissa bhikkhave, Bhagavato arahato Sammā Sambuddhassa Khaṇḍa-Ṭissaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Sikhissa bhikkhave, Bhagavato arahato Sammā Sambuddhassa Abhibhū-Sambhavaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vessabhussa bhikkhave, Bhagavato arahato Sammā Sambuddhassa Soṇ-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kakusandhassa bhikkhave, Bhagavato arahato Sammā Sambuddhassa Vidhura-Sañjīvaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Koṇāgamanassa bhikkhave, Bhagavato arahato Sammā Sambuddhassa Bhiyyos-Uttaraṃ nāma sāvakayugaṃ ahosi <a id="pg5"><span class="f2 g"><b>[5]</b></span></a> aggaṃ bhadda-yugaṃ.|| ||</p>

					<p class="f4">Kassapassa bhikkhave, Bhagavato arahato Sammā Sambuddhassa Tissa-Bhāradvājaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Mayhaṃ bhikkhave, etarahi arahato Sammā Sambuddhassa Sāriputta-Moggallānaṃ nāma sāvakayugaṃ hoti aggaṃ bhadda-yugaṃ.|| ||</p>

					<p class="ctr c">&#9632;</p>

					<p class="f4">11. Vipassissa bhikkhave, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi aṭṭha-saṭṭhi-bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asīti-bhikkhu-sahassāni.|| ||</p>

					<p class="f4">Vipassissa bhikkhave, Bhagavato arahato Sammā Sambuddhassa ime tayo sāvākānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Sikhissa bhikkhave, Bhagavato arahato Sammā Sambuddhassa tayo sāvakānaṃ sannipātā ahesuṃ|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Sikhissa bhikkhave, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vessabhussa bhikkhave, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa bhikkhave, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Kakusandhassa bhikkhave, Bhagavato arahato Sammā Sambuddhassa eko sāvakānaṃ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa bhikkhave, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Koṇāgamanassa bhikkhave, Bhagavato arahato sammā- <a id="pg6"><span class="f2 g"><b>[6]</b></span></a>sambuddhassa||<br />
					eko sāvakānaṃ sannipāto ahosi tiṃsa bhikkhu-sahassāni.|| ||</p>

					<p class="f4">Koṇāgamanassa bhikkhave,||<br />
					Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kassapassa bhikkhave,||<br />
					Bhagavato arahato Sammā Sambuddhassa eko sāvakānaṃ sannipāto ahosi vīsati bhikkhu-sahassāni.|| ||</p>

					<p class="f4">Kassapassa bhikkhave, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Mayhaṃ bhikkhave, etarahi arahato Sammā Sambuddhassa eko sāvakānaṃ sannipāto ahosi aḍḍhate'asāni bhikkhu-satāni.|| ||</p>

					<p class="f4">Mayhaṃ bhikkhave, ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="ctr c">&#9632;</p>

					<p class="f4">12. Vipassissa bhikkhave, Bhagavato arahato Sammā Sambuddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa bhikkhave, Bhagavato arahato Sammā Sambuddhassa Khemaṅkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa bhikkhave, Bhagavato arahato Sammā Sambuddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa bhikkhave, Bhagavato arahato Sammā Sambuddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa bhikkhave, Bhagavato arahato Sammā Sambuddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kassapassa bhikkhave, Bhagavato arahato Sammā Sambuddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Mayhaṃ bhikkhave, etarahi arahato Sammā Sambuddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="ctr c">&#9632;</p>

					<p class="f4">13. Vipassissa bhikkhatva Bhagavato arahato Sammā Sambuddhassa Bandhumā nāma rājā pitā ahosi||<br />
					Ban- <a id="pg7"><span class="f2 g"><b>[7]</b></span></a> dhumatī nāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraṃ rāja-dhāni ahosi.|| ||</p>

					<p class="f4">Sikhissa bhikkhave, Bhagavato arahato Sammā Sambuddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraṃ rāja-dhāni ahosi.|| ||</p>

					<p class="f4">Vessabhussa bhikkhave, Bhagavato arahato Sammā Sambuddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaṃ nāma nagaraṃ rāja-dhāni ahosi.|| ||</p>

					<p class="f4">Kakusandhassa bhikkhave, Bhagavato arahato Sammā Sambuddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana bhikkhave, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraṃ rāja-dhāni ahosi.|| ||</p>

					<p class="f4">Koṇāgamanassa bhikkhave, Bhagavato arahato Sammā Sambuddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana bhikkhave, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraṃ rāja-dhāni ahosi.|| ||</p>

					<p class="f4">Kassapassa bhikkhave, Bhagavato arahato Sammā Sambuddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana bhikkhave, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraṃ rāja-dhāni ahosi.|| ||</p>

					<p class="f4">Mayhaṃ bhikkhave, etarahi arahato Sammā Sambuddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraṃ rāja-dhānī" ti.|| ||</p>

					<p class="f4">Idam avoca Bhagavā,||<br />
					idaṃ vatvā Sugato uṭṭhāy'āsanā vihāraṃ pāvisi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg8"><span class="f2 g"><b>[8]</b></span></a> 14. Atha kho tesaṃ bhikkhūnaṃ acira-pakkantassa Bhagavato ayam antarā kathā udapādi:|| ||</p>

					<p class="f4">"Acchariyaṃ āvuso||<br />
					abbhutaṃ āvuso||<br />
					Tathāgatassa mahiddhi-katā mah-ā-nubhāvatā,||<br />
					yatra hi nāma Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarissati,||<br />
					nāmato pi anussarissati,||<br />
					gottato pi anussarissati,||<br />
					āyu-p-pamāṇato pi anussarissati,||<br />
					sāvaka-yugato pi anussarissati,||<br />
					sāvaka-sannipātato pi anussarissati:|| ||</p>

					<p class="f4">'Evaṃ jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī' ti.|| ||</p>

					<p class="f4">Kin nu kho āvuso?|| ||</p>

					<p class="f4">Tathāgatass'eva nu kho esā dhamma-dhātu suppaṭi-viddhā,||<br />
					yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaṃ jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī' ti.|| ||</p>

					<p class="f4">Udāhu devatā Tathāgatassa etam atthaṃ ārocesuṃ yena Tathāgato atīte Buddhe parinibbute chinna-papañce chin- <a id="pg9"><span class="f2 g"><b>[9]</b></span></a> na-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaṃ jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī' ti?|| ||</p>

					<p class="f4">Ayañ ca h'idaṃ tesaṃ bhikkhūnaṃ antarā kathā vippakatā hoti.|| ||</p>

					<p class="ctr c">&#9632;</p>

					<p class="f4">15. Atha kho Bhagavā sāyaṇha-samayaṃ paṭisallāṇā vuṭṭhito yena,||<br />
					Kareri-maṇḍala-māḷo ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Kāyanu'ttha bhikkhave, etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā?" ti?|| ||</p>

					<p class="f4">Evaṃ vutte te bhikkhū Bhagavantaṃ etad avocuṃ:|| ||</p>

					<p class="f4">"Idha bhante amhākaṃ acira-pakkantassa Bhagavato ayam antarā kathā udapādi:</p>

					<p class="f4">'Acchariyaṃ āvuso abbhutaṃ āvuso Tathāgatassa mahiddhi-katā mah-ā-nubhāvatā,||<br />
					yatra hi nāma Tathāgato atīte Buddhe parinibbute chinna-papañce chinna vaṭume pariyādinna-vaṭṭe sabba-dukkha-vītivatte jātito pi anussarissati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">"Evaṃ jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī" ti.|| ||</p>

					<p class="f4">Kin nu kho āvuso?|| ||</p>

					<p class="f4">Tathāgatass'eva nu kho esā dhamma-dhātu suppaṭi-viddhā yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaṃ <a id="pg10"><span class="f2 g"><b>[10]</b></span></a> jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī' ti?|| ||</p>

					<p class="f4">Udāhu devatā Tathāgatassa etam atthaṃ ārocesuṃ yena Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaṃ jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī' ti?|| ||</p>

					<p class="f4">Ayaṃ kho no bhante antarā kathā vippakatā||<br />
					atha Bhagavā anuppatto" ti.|| ||</p>

					<p class="ctr c">&#9632;</p>

					<p class="f4">16. "Tathāgatass'ev'esā bhikkhave, dhamma-dhātu suppaṭi-viddhā yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaṃ jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī' ti.|| ||</p>

					<p class="f4">Devatā pi Tathāgatassa etam atthaṃ ārocesuṃ yena Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaṃ jaccā te Bhagavanto ahesuṃ iti pi,||<br />
					evaṃ nāmā||<br />
					evaṃ gottā||<br />
					evaṃ sīlā||<br />
					evaṃ dhammā||<br />
					evaṃ paññā||<br />
					evaṃ vihārī||<br />
					evaṃ vimuttā||<br />
					te Bhagavanto ahesuṃ iti pī' ti.|| ||</p>

					<p class="ctr c">&#9632;</p>

					<p class="f4">17. Iccheyyātha no tumhe bhikkhave,||<br />
					bhiyyoso mattāya <a id="pg11"><span class="f2 g"><b>[11]</b></span></a> pubbe-nivāsa-paṭisaṃyuttaṃ dhammiṃ kathaṃ sotun" ti?</p>

					<p class="f4">"Etassa Bhagavā kālo,||<br />
					etassa Sugata kālo.|| ||</p>

					<p class="f4">Yaṃ Bhagavā bhiyyoso mattāya pubbe-nivāsa-paṭisaṃyuttaṃ dhammiṃ kathaṃ kareyya,||<br />
					Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave,||<br />
					suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhu Bhagavato paccassosuṃ.|| ||</p>

					<p class="ctr c">&#9632;</p>

					<p class="f4">Bhagavā etad avoca:</p>

					<p class="f4">18. "Ito so bhikkhave, eka-navuto kappo||<br />
					yaṃ Vipassī Bhagavā arahaṃ Sammā-SamBuddho loke udapādi.|| ||</p>

					<p class="f4">Vipassī bhikkhave, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī bhikkhave, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vipassī bhikkhave, Bhagavato arahato Sammā Sambuddhassa asīti-vassa-sahassāni āyu-p-pamāṇaṃ ahosi.|| ||</p>

					<p class="f4">Vipassī bhikkhave, Bhagavā arahaṃ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa bhikkhave, Bhagavato arahato Sammā Sambuddhassa Khaṇḍa-Ṭissaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vipassissa bhikkhave, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi aṭṭha-saṭṭhi-bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asīti-bhikkhu-sata-sahassaṃ.|| ||</p>

					<p class="f4">Vipassissa bhikkhave, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vipassissa bhikkhave, Bhagavato arahato Sammā Sambuddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa bhikkhave, Bhagavato arahato Sammā Sambuddhassa Bandhumā nāma rājā pitā ahosi.|| ||</p>

					<p class="f4">Bandhumatī <a id="pg12"><span class="f2 g"><b>[12]</b></span></a> nāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraṃ rāja-dhāni ahosi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">19. Atha kho bhikkhave, Vipassī Bodhisatto Tusitā kāyā cavitvā sato sampajāno mātu-kucchiṃ okkami.|| ||</p>

					<p class="f4">Ayam ettha dhammatā.|| ||</p>

					<p class="f4">20. Dhammatā esā bhikkhave, yadā Bodhisatto Tusitā kāyā cavitvā mātu-kucchiṃ okkamati,||<br />
					atha sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro  obhāso pātu-bhavati ati-k-kamma devānaṃ devānubhāvaṃ.|| ||</p>

					<p class="f4">Yā pi tā lokantarikā aghā asaṃvutā andhakārā andhakāra-timisā,||<br />
					yattha pi'me candima-suriyā evaṃ mahiddhikā evaṃ mah-ā-nubhāvā ābhāya nānubhonti,||<br />
					tattha pi appamāṇo uḷāro obhāso pātu-bhavati ati-k-kamm'eva devānaṃ devānubhāvā.|| ||</p>

					<p class="f4">Ye pi tattha sattā uppannā,||<br />
					te pi ten'obhāsena aññam aññaṃ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4">Ayañ ca dasa-sahassī loka-dhātu saṅkampati sampakampati sampavedhati.|| ||</p>

					<p class="f4">Appamāṇo ca uḷāro obhāso loke pātu-bhavati ati-k-kamm'eva devānaṃ devānubhāvaṃ.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">21. Dhammatā esā bhikkhave, yadā Bodhisatto mātu-kucchiṃ okkanto hoti,||<br />
					cattāro naṃ deva puttā catuddisaṃ rakkhāya upagacchanti:||<br />
					'Mā naṃ Bodhisattaṃ vā Bodhisattamātaraṃ vā manusso vā amanusso vā koci vā viheṭhesī' ti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">22. Dhammatā esā bhikkhave, yadā Bodhisatto mātu-kucchiṃ okkanto hoti,||<br />
					pakatiyā sīla-vatī Bodhisatta-mātā hoti viratā pāṇ-ā-tipātā,||<br />
					viratā adinn'ādānā,||<br />
					viratā kāmesu <a id="pg13"><span class="f2 g"><b>[13]</b></span></a> micchā-cārā, viratā musā-vādā,||<br />
					viratā surā-meraya-majja-pamādaṭṭhānā.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">23. Dhammatā esā bhikkhave, yadā Bodhisatto mātu-kucchiṃ okkanto hoti,||<br />
					na Bodhisatta-mātu purisesu mānasaṃ uppajjati kāma-guṇūpasaṃhitaṃ,||<br />
					anatikka-maniyā ca Bodhisatta-mātā hoti kenaci purisena ratta-cittena.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">24. Dhammatā esā bhikkhave, yadā Bodhisatto mātu-kucchiṃ okkanto hoti,||<br />
					lābhinī Bodhisatta-mātā hoti pañcannaṃ kāma-guṇānaṃ||<br />
					sā pañcahi kāma-guṇehi samappitā samaṅgībhūtā parivāreti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">25. Dhammatā esā bhikkhave, yadā Bodhisatto mātu-kucchiṃ okkanto hoti,||<br />
					na Bodhisatta-mātu koci eva ābādho uppajjati||<br />
					sukhinī Bodhisatta-mātā hoti akilanta-kāyā||<br />
					Bodhisattañ ca Bodhisatta-mātā tiro-kucchi-gataṃ passati sabbaṅga-paccaṅgiṃ abhinindriyaṃ.|| ||</p>

					<p class="f4">Seyyathā pi, bhikkhave, maṇi veeriyo subho jātimā aṭṭhaṃso suparikamma-kato accho vi-p-pasanno sabbākāra-sampanno.|| ||</p>

					<p class="f4">Tatra'ssa suttaṃ āvutaṃ nīlaṃ vā||<br />
					pītaṃ vā||<br />
					lohitaṃ vā||<br />
					odātaṃ vā||<br />
					paṇḍu-suttaṃ vā.|| ||</p>

					<p class="f4">Tam enaṃ cakkhumā puriso hatthe karitvā pacc'avekkheyya:|| ||</p>

					<p class="f4">'Ayaṃ kho maṇi veeriyo subho jātimā aṭṭhaṃso supari-kamma-kato accho vi-p-pasanno sabbākāra-sampanno.|| ||</p>

					<p class="f4">Tatr'idaṃ suttaṃ āvutaṃ nīlaṃ vā||<br />
					pītaṃ vā||<br />
					lohitaṃ vā||<br />
					odātaṃ vā||<br />
					paṇḍusuttaṃ vā' ti.|| ||</p>

					<p class="f4">Evam eva kho bhikkhave, yadā Bodhisatto mātu-kucchiṃ okkanto hoti,||<br />
					na Bodhisatta-mātu koci-d-eva ābādho uppajjati,||<br />
					sukhinī Bodhisatta-mātā hoti akilanta-kāyā||<br />
					Bodhisattañ <a id="pg14"><span class="f2 g"><b>[14]</b></span></a> ca Bodhisatta-mātā tiro-kucchi-gataṃ passati sabbaṅga-paccaṅgiṃ abhīnindriyaṃ|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">26. Dhammatā esā bhikkhave, sattāha-jāte Bodhisatte Bodhisatta-mātā kālaṃ karoti,||<br />
					Tusitaṃ kāyaṃ uppajjati.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">27. Dhammatā esā bhikkhave, yathā aññā itthikā nava vā dasa vā māse gabbhaṃ kucchinā pariharitvā vijāyanti,||<br />
					na h'evaṃ Bodhisattaṃ Bodhisatta-mātā vijāyati||<br />
					das'eva māsāni Bodhisattaṃ Bodhisatta-mātā kucchinā pariharitvā vijāyati.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">28. Dhammatā esā bhikkhave, yathā aññā itthikā nisinnā vā nipannā vā vijāyanti,||<br />
					na h'evaṃ Bodhisattaṃ Bodhisatta-mātā vijāyati||<br />
					ṭhitā'va Bodhisattaṃ Bodhisatta-mātā vijāyati.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">29. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					devā paṭhamaṃ patigaṇhanti,||<br />
					pacchā manussā.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">30. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					appatto va Bodhisatto paṭhaviṃ hoti,||<br />
					cattāro naṃ deva puttā paṭiggahetvā mātu purato ṭhapenti:|| ||</p>

					<p class="f4">'Attamanā devi hohi Mahesakkho||<br />
					te putto uppanno' ti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">31. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					visado va ni-k-khamati,||<br />
					amakkhito uddena||<br />
					amakkhito semhena||<br />
					amakkhito ruhirena,||<br />
					amakkhito kenaci asucinā,||<br />
					suddho visado.|| ||</p>

					<p class="f4">Seyyathā pi, bhikkhave, maṇi-ratanaṃ Kāsike vatthe nikkhittaṃ,||<br />
					n'eva maṇi-ratanaṃ Kāsikaṃ vatthaṃ makkheti,||<br />
					nā pi Kāsikaṃ vatthaṃ maṇi-ratanaṃ makkheti.|| ||</p>

					<p class="f4">Taṃ kissa hetu?|| ||</p>

					<p class="f4">Ubhinnaṃ suddhattā.|| ||</p>

					<p class="f4">Evam eva kho bhikkhave, yadā Bodhisatto mātu kucchimhā ni-k-khamati,||<br />
					visado va ni-k-khamati,||<br />
					amakkhito uddena||<br />
					amakkhito <a id="pg15"><span class="f2 g"><b>[15]</b></span></a> semhena||<br />
					amakkhito ruhirena||<br />
					amakkhito kenaci asucinā,||<br />
					suddho visado.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">32. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					dve udakassa dhārā antaḷikkhā pātu-bhavanti.:||<br />
					ekā sītassa ekā uṇhassa,||<br />
					yena Bodhisattassa udaka-kiccaṃ karonti mātucca.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">33. Dhammatā esā bhikkhave, sampati-jāto Bodhisatto samehi pādehi patiṭṭhahitvā uttarābhimukho satta pada-vītihārena gacchati,||<br />
					setamhi chatte anuhīramāne,||<br />
					sabbā ca disā viloketi,||<br />
					āsahiñ ca vācaṃ bhāsati:|| ||</p>

					<p class="f4">'Aggo'ham asmi lokassa,||<br />
					jeṭṭho'ham asmi lokassa,||<br />
					seṭṭho'ham asmi lokassa,||<br />
					ayam antimā jāti,||<br />
					n'atthi'dāni puna-b-bhavo' ti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">34. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					atha sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro obhāso pātu-bhavati,||<br />
					ati-k-kamm'eva devānaṃ devānubhāvaṃ.|| ||</p>

					<p class="f4">Yā pi tā lokantarikā aghā asaṃvutā andhakārā andhakāra-timisā,||<br />
					yattha pi'me candima-suriyā evaṃ mahiddhikā evaṃ mah-ā-nubhāvā ābhāya nānubhonti,||<br />
					tattha pi appamāṇo uḷāro obhāso pātu bhavati ati-k-kamm'eva devānaṃ devānubhāvaṃ.|| ||</p>

					<p class="f4">Ye pi tattha sattā uppannā,||<br />
					te pi ten'obhāsena aññam aññaṃ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4">Ayañ ca dasa-sahassī loka-dhātu saṅkampati sampakampati sampavedhati.|| ||</p>

					<p class="f4">Appamāṇo ca uḷāro obhāso loke pātu-bhavati ati-k-kamm'eva devānaṃ devānubhāvaṃ.|| ||</p>

					<p class="f4">Ayam ettha dhammatā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg16"><span class="f2 g"><b>[16]</b></span></a> 35. Jāte kho pana bhikkhave,||<br />
					Vipassamhi kumāre, Bandhumato rañño paṭivedesuṃ:|| ||</p>

					<p class="f4">'Putto te deva jāto,||<br />
					taṃ devo passatu' ti.|| ||</p>

					<p class="f4">Addasā kho bhikkhave, Bandhumā rājā Vipassiṃ kumāraṃ, disvā nemitte brāhmaṇe āmantāpetvā etad avoca:</p>

					<p class="f4">'Passantu bhonto nemittā brāhmaṇā kumāran' ti.|| ||</p>

					<p class="f4">Addasaṃsu kho bhikkhave,||<br />
					nemittā brāhmaṇā Vipassiṃ kumāraṃ disvā Bandhumaṃ rājānaṃ etad avocuṃ:|| ||</p>

					<p class="f4">'Attamano deva hohi,||<br />
					Mahesakkho te deva putto uppanno.|| ||</p>

					<p class="f4">Lābhā te mahārāja,||<br />
					su-laddhaṃ te mahārāja,||<br />
					yassa te kule eva-rūpo putto uppanno.|| ||</p>

					<p class="ctr c">&#9632;</p>

					<p class="f4">36. "Ayaṃ hi deva kumāro dvattiṃsa Mahā-purisa-lakkhaṇehi samannāgato,||<br />
					yehi samannāgatassa Mahā-purisassa dve gatiyo bhavanti anaññā:|| ||</p>

					<p class="f4">Sace agāraṃ ajjhā-vasati,||<br />
					rājā hoti cakka-vattī||<br />
					dhammiko Dhamma-rājā||<br />
					cāturanto vijitāvī||<br />
					jana-padatthāvariya-p-patto||<br />
					satta-ratana-samannāgato.|| ||</p>

					<p class="f4">Tass'imāni satta ratanāni bhavanti,||<br />
					seyyath'īdaṃ:</p>

					<p class="f4">Cakka-ratanaṃ||<br />
					hatthi-ratanaṃ||<br />
					assa-ratanaṃ||<br />
					maṇi-ratanaṃ||<br />
					itthi-ratanaṃ||<br />
					gahapati-ratanaṃ||<br />
					parināyaka-ratanam eva sattamaṃ.|| ||</p>

					<p class="f4">Paro sahassaṃ kho pan'assa puttā bhavanti sūrā viraṅga-rūpā parasena-p-pamaddanā.|| ||</p>

					<p class="f4">So imaṃ paṭhaviṃ sāgara-pariyantaṃ adaṇḍena asatthena dhammena abhivijīya ajjhā-vasati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammā-SamBuddho loke vivatta-c-chado.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">37. Katamehi c'āyaṃ dve kumāro dvattiṃsa Mahā-purisa-lakkhaṇehi samannāgato yehi samannāgatassa Mahā-purisassa dve gatiyo bhavanti anaññā?|| ||</p>

					<p class="f4">Sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-padatthāvariya-p-patto satta-ratana-samannāgato.|| ||</p>

					<p class="f4">Tass'imāni satta ratanāni <a id="pg17"><span class="f2 g"><b>[17]</b></span></a> bhavanti:||<br />
					seyyath'īdaṃ:|| ||</p>

					<p class="f4">Cakka-ratanaṃ||<br />
					hatthi-ratanaṃ||<br />
					assa-ratanaṃ||<br />
					maṇi-ratanaṃ||<br />
					itthi-ratanaṃ||<br />
					gahapati-ratanaṃ||<br />
					parināyaka-ratanam eva sattamaṃ.|| ||</p>

					<p class="f4">Paro sahassaṃ kho pan'assa puttā bhavanti sūrā vīraṅga-rūpā parasena-p-pamaddanā.|| ||</p>

					<p class="f4">So imaṃ paṭhaviṃ sāgara-pariyantaṃ adaṇḍena asatthena dhammena abhivijiya ajjhā-vasati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammā-SamBuddho loke vivatta-c-chado.|| ||</p>

					<p class="f4">'Ayaṃ hi deva kumāro suppati-ṭ-ṭhita-pādo.|| ||</p>

					<p class="f4">Yam pāyaṃ deva kumāro suppati-ṭ-ṭhita-pādo,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Imassa deva kumārassa heṭṭhā-pāda-talesu cakkāni jātāni sahassārāni sanemikāni sanābhikāni sabbākāra-paripūrāṇi.|| ||</p>

					<p class="f4">Yam pi deva imassa kumārassa heṭṭhā-pāda-talesu cakkāni jātāni sahassārāni sanemikāni sanābhikāni sabbākāra-paripūrāṇi,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro āyata-paṇhi.|| ||</p>

					<p class="f4">Yam pāyaṃ deva kumāro āyata-paṇhi,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro dīghaṅgulī.|| ||</p>

					<p class="f4">Yam pāyaṃ deva kumāro dīghaṅgulī,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro mudu-taluṇa-hattha-pādo.|| ||</p>

					<p class="f4">Yam pāyaṃ deva kumāro mudu-taluṇa-hattha-pādo,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro jālahatthapādo.|| ||</p>

					<p class="f4">Yam pāyaṃ deva kumāro jālahatthapādo,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro ussaṅkha-pādo.|| ||</p>

					<p class="f4">Yam pāyaṃ deva kumāro ussaṅkha-pādo,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro eṇi-jaṅgho.|| ||</p>

					<p class="f4">Yam pāyaṃ deva kumāro eṇi-jaṅgho,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro ṭhitako va anonamanto ubhohi pāṇi-talehi channukāni parimasati1 parimajjati.|| ||</p>

					<p class="f4">Yam pāyaṃ deva kumāro ṭhitako va anonamanto ubhohi pāṇi-talehi jannukāni parimasati parimajjati,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro kosohita-vatthaguyho.|| ||</p>

					<p class="f4">Yam pāyaṃ deva kumāro kosohita-vatthaguyho,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro suvaṇṇa-vaṇṇo kañcana-sannibhattaco.|| ||</p>

					<p class="f4">Yam pāyaṃ deva kumāro suvaṇṇa-vaṇṇo kañcana-sannibhattaco,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro sukhumacchavi.|| ||</p>

					<p class="f4">Sukhu- <a id="pg18"><span class="f2 g"><b>[18]</b></span></a> mattā chaviyā rajojallaṃ kāye na upalippati.|| ||</p>

					<p class="f4">Yam pāyaṃ deva kumāro sukhumacchavi,||<br />
					sukhumattā chaviyā rajojallaṃ kāye na upalippati,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro ekeka-lomo,||<br />
					ekekāni lo-māni loma kūpesu jātāni.|| ||</p>

					<p class="f4">Yam pāyaṃ deva kumāro ekeka-lomo||<br />
					ekekāni lo-māni loma kūpesu jātāni,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro uddhagga-lomo||<br />
					uddhaggāni lo-māni jātāni nīlāni añjana-vaṇṇāni kuṇḍalā-vattāni dakkhiṇā-vattaka-jātāni.|| ||</p>

					<p class="f4">Yam pāyaṃ deva kumāro uddhagga-lomo||<br />
					uddhaggāni lo-māni jātāni nīlāni añjana-vaṇṇāni kuṇḍalā-vattāni dakkhiṇā-vattaka-jātāni,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro brahmujju-gatto.|| ||</p>

					<p class="f4">Yam pāyaṃ deva kumāro brahmujju-gatto,||<br />
					idam pi'ssa Mahā-purisassa mahā purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro sattussado.|| ||</p>

					<p class="f4">Yam pāyaṃ deva kumāro sattussado,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro sīha-pubbaddhakāyo.|| ||</p>

					<p class="f4">Yam pāyaṃ deva kumāro sīha-pubbaddhakāyo,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro citantaraṃso.|| ||</p>

					<p class="f4">Yam pāyaṃ deva kumāro citantaraṃso,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro nigrodha-parimaṇḍalo yāvatakcassa kāyo tāvatakcassa vyāmo,||<br />
					yāvatakcassa vyāmo tāvatakvassa kāyo.|| ||</p>

					<p class="f4">Yam pāyaṃ deva kumāro nigrodha-parimaṇḍalo yāvatakvassa kāyo tāvatakvassa vyāmo,||<br />
					yāvatakvassa vyāmo tāvatakvassa kāyo,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro samavatta-k-khandho.|| ||</p>

					<p class="f4">Yam pāyaṃ deva kumāro samavatta-k-khandho,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro ras'aggasaggī.|| ||</p>

					<p class="f4">Yam pāyaṃ deva kumāro ras'aggasaggī,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro sīha-hanu.|| ||</p>

					<p class="f4">Yam pāyaṃ deva kumāro sīha-hanu,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro cattāḷīsa-danto.|| ||</p>

					<p class="f4">Yam pāyaṃ deva kumāro cattāḷīsa-danto,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro sama-danto.|| ||</p>

					<p class="f4">Yam pāyaṃ deva kumāro sama-danto,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro avivara-danto.|| ||</p>

					<p class="f4">Yam pāyaṃ deva kumāro avivara-danto,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro susukka-dāṭho.|| ||</p>

					<p class="f4">Yam pāyaṃ deva kumāro susukka-dāṭho,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro pahūta-jivho.|| ||</p>

					<p class="f4">Yam pāyaṃ deva kumāro pahūta-jivho,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro brahmassaro karavīka-bhāṇī.|| ||</p>

					<p class="f4">Yam pāyaṃ deva kumāro brahmassaro karavīka-bhāṇī,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro abhinīla-netto.|| ||</p>

					<p class="f4">Yam pāyaṃ deva kumāro abhinīla-netto,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro go-pakhumo.|| ||</p>

					<p class="f4">Yam pāyaṃ deva kumāro go-pakhumo,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Imassa deva kumārassa uṇṇā bhamukantare jātā odātā mudu-tūla-sannihā.|| ||</p>

					<p class="f4">Yam pi deva imassa kumārassa uṇṇā bhamukantare jātā odātā mudu-tūla-sannibhā,||<br />
					<a id="pg19"><span class="f2 g"><b>[19]</b></span></a> idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">Ayaṃ hi deva kumāro uṇhīsa-sīso.|| ||</p>

					<p class="f4">Yam pāyaṃ deva kumāro uṇhīsa-sīso,||<br />
					idam pi'ssa Mahā-purisassa Mahā-purisa-lakkhaṇaṃ bhavati.|| ||</p>

					<p class="ctr c">&#9632;</p>

					<p class="f4">38. Imehi kho ayaṃ deva kumāro dvattiṃsa Mahā-purisa-lakkhaṇehi samannāgato,||<br />
					yehi samannāgatassa Mahā-purisassa dve gatiyo bhavanti anaññā.|| ||</p>

					<p class="f4">Sace agāraṃ ajjhā-vasati,||<br />
					rājā hoti cakka-vatti||<br />
					dhammiko Dhamma-rājā||<br />
					cāturanto vijitāvī||<br />
					jana-padatthāvariya-p-patto||<br />
					satta-ratana-samannāgato.|| ||</p>

					<p class="f4">Tass'imāni satta-ratanāni bhavanti,||<br />
					seyyath'īdaṃ|| ||</p>

					<p class="f4">Cakka-ratanaṃ||<br />
					hatthi-ratanaṃ||<br />
					assa-ratanaṃ||<br />
					maṇi-ratanaṃ||<br />
					itthi-ratanaṃ||<br />
					gahapati-ratanaṃ||<br />
					parināyaka-ratanam eva sattamaṃ.|| ||</p>

					<p class="f4">Paro sahassaṃ kho pan'assa puttā bhavanti sūrā vīraṅga-rūpā parasena-p-pamaddanā.|| ||</p>

					<p class="f4">So imaṃ paṭhaviṃ sāgara-pariyantaṃ adaṇḍena asatthena dhammena abhivijiya ajjhā-vasati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammā-SamBuddho loke vīvattacchado' ti.|| ||</p>

					<p class="f4">Atha kho bhikkhave, Bandhumā rājā nemitte brāhmaṇe ahatehi vatthehi acchādāpetvā sabba-kāmehi santappesi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">39. Atha kho bhikkhave, Bandhumā rājā Vipassissa kumārassa dhātiyo upaṭṭhāpesi.|| ||</p>

					<p class="f4">Aññā sudaṃ pāyenti||<br />
					aññā nahāpenti||<br />
					aññā dhārenti||<br />
					aññā aṅkena pariharanti.|| ||</p>

					<p class="f4">Jātassa kho pana bhikkhave, Vipassissa kumārassa setacchattaṃ dhārīyittha divā c'eva rattiñ ca:|| ||</p>

					<p class="f4">'Mā naṃ sītaṃ vā||<br />
					uṇhaṃ vā||<br />
					tiṇaṃ vā||<br />
					rajo vā||<br />
					ussāvo vā bādha' ti.|| ||</p>

					<p class="f4">Jāto kho pana bhikkhave, Vipassī kumāro bahuno janassa piyo ahosi manāpo.|| ||</p>

					<p class="f4">Seyyathā pi, bhikkhave, uppalaṃ vā||<br />
					<a id="pg20"><span class="f2 g"><b>[20]</b></span></a> padumaṃ vā||<br />
					puṇḍarīkaṃ vā||<br />
					bahuno janassa piyaṃ manāpaṃ,||<br />
					evam eva kho, bhikkhave, Vipassī kumāro bahuno janassa piyo ahosi manāpo.|| ||</p>

					<p class="f4">Svāssudaṃ aṅken'eva aṅkaṃ pariharīyati.|| ||</p>

					<p class="f4">40. Jāto kho pana bhikkhave, Vipassī kumāro mañjussaro ca ahosi||<br />
					vaggu-ssaro ca||<br />
					madhura-ssaro ca||<br />
					pemanīva-ssaro ca.|| ||</p>

					<p class="f4">Seyyathā pi bhikkhave, Himavante pabbate karavīkā nāma sakuṇa-jāti mañju-ssarā ca||<br />
					vaggu-ssarā ca||<br />
					madhura-ssarā ca||<br />
					pemanīya-ssarā ca,||<br />
					evam eva kho, bhikkhave, Vipassī kumāro mañjussaro ca ahosi||<br />
					vaggu-ssaro ca||<br />
					madhura-ssaro ca||<br />
					pemanīva-ssaro ca.|| ||</p>

					<p class="ctr c">&#9632;</p>

					<p class="f4">41. Jātassa kho pana bhikkhave, Vipassissa kumārassa kamma-vipākajaṃ dibbaṃ cakkhu pātur ahosi,||<br />
					yena sudaṃ samantā yojanaṃ passati divā c'eva rattiñ ca.|| ||</p>

					<p class="f4">42. Jāto kho pana bhikkhave, Vipassī kumāro animisanto pekkhati,||<br />
					seyyathā pi devā Tāvatiṃsā.|| ||</p>

					<p class="f4">'Animisanto kumāro pekkhatī' ti kho bhikkhave, Vipassissa kumārassa||<br />
					"Vipassī, Vipassī" tv'eva samaññā udapādi.|| ||</p>

					<p class="f4">Atha kho bhikkhave, Bandhumā rājā attha-karaṇe nisinno,||<br />
					Vipassiṃ kumāraṃ aṅke nisīdāpetvā atthe <a id="pg21"><span class="f2 g"><b>[21]</b></span></a> anusāsati.|| ||</p>

					<p class="f4">Tatra sudaṃ bhikkhave, Vipassī kumāro pitu aṅke nisinno viceyya viceyya atthe panayati ñāyena.|| ||</p>

					<p class="f4">"Viceyya viceyya kumāro atthe panayati ñāyenā" ti kho bhikkhave, Vipassissa kumārassa bhiyyoso mattāya "Vipassī, Vipassī" tv'eva samaññā udapādi.|| ||</p>

					<p class="f4">43. Atha kho bhikkhave, Bandhumā rājā Vipassissa kumārassa tayo pāsāde kārāpesi,||<br />
					ekaṃ vassikaṃ||<br />
					ekaṃ hemantikaṃ||<br />
					ekaṃ gimhikaṃ,||<br />
					pañca kāma-guṇāni upaṭṭhāpesi.|| ||</p>

					<p class="f4">Tatra sudaṃ bhikkhave, Vipassī kumāro vassike pāsāde vassike cattāro māse nippurisehi turiyehi paricāriyamāno na heṭṭhā pāsādaṃ orohati.|| ||</p>

					<p class="f4 ctr">Jāti-khaṇḍaṃ niṭṭhitaṃ</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4 ctr">Paṭhama Kabhāṇavāraṃ*</p>

					<p class="f4">44. Atha kho bhikkhave, Vipassī kumāro bahunnaṃ vassānaṃ||<br />
					bahunnaṃ vassa-satānaṃ||<br />
					bahunnaṃ vassa-sahassānaṃ accayena sārathiṃ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiṃ gacchāma bhūmiṃ dassanāyā' ti.|| ||</p>

					<p class="f4">'Evaṃ devā' ti kho bhikkhave, sārathi Vipassissa kumārassa paṭi-s-sutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaṃ maññasī' ti.|| ||</p>

					<p class="f4">45. Atha kho bhikkhave, Vipassī kumāro bhaddaṃ yānaṃ abhirūhitvā bhaddehi bhaddehi yānehi uyyāna-bhūmiṃ niyyāsi.|| ||</p>

					<p class="f4">Addasā kho bhikkhave, Vipassī kumāro uyyāna- <a id="pg22"><span class="f2 g"><b>[22]</b></span></a> bhūmiṃ niyyanto purisaṃ jiṇṇaṃ gopānasi-vaṅkaṃ bhoggaṃ daṇḍa-parāyaṇaṃ pavedhamānaṃ gacchantaṃ āturaṃ gata-yobbanaṃ.|| ||</p>

					<p class="f4">Disvā sārathiṃ āmantesi:|| ||</p>

					<p class="f4">"Ayam pana samma sārathi puriso kiṇ kato?|| ||</p>

					<p class="f4">Kesā pi ssa na yathā aññesaṃ,||<br />
					kāyo pi'ssa na yathā aññesan" ti?|| ||</p>

					<p class="f4">"Eso kho deva jiṇṇo nāmā" ti.|| ||</p>

					<p class="f4">"Kim pan'eso samma sārathi jiṇṇo nāmā" ti?|| ||</p>

					<p class="f4">"Eso kho deva jiṇṇo nāma:||<br />
					na dāni tena ciraṃ jīvitabbaṃ bhavissatī" ti.|| ||</p>

					<p class="f4">"Kim pana samma sārathi aham pi jarā dhammo jaraṃ anatīto" ti?|| ||</p>

					<p class="f4">"Tvañ ca deva mayañ c'amhā sabbe jarā dhammā jaraṃ anatītā" ti.|| ||</p>

					<p class="f4">"Tena hi samma sārathī alan dān'ajja uyyāna-bhūmiyā,||<br />
					ito va antepuraṃ paccaniyyāhī" ti.|| ||</p>

					<p class="f4">"Evaṃ devā" ti kho bhikkhave, sārathī Vipassissa kumārassa paṭi-s-sutvā tato va antepuraṃ paccaniyyāsi.|| ||</p>

					<p class="f4">Tatra sudaṃ bhikkhave, Vipassī kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī" ti.|| ||</p>

					<p class="ctr c">&#9632;</p>

					<p class="f4">46. Atha kho bhikkhave, Bandhumā rājā sārathiṃ āmantāpetvā etad avoca:|| ||</p>

					<p class="f4">"Kacci samma sārathi kumāro uyyāna-bhūmiyā abhiramittha?|| ||</p>

					<p class="f4">Kaccī samma sārathi kumāro uyyāna-bhūmiyā atta-mano ahosī" ti?|| ||</p>

					<p class="f4">"Na kho deva kumāro uyyāna-bhūmiyā abhiramittha.|| ||</p>

					<p class="f4">Na kho deva kumāro uyyāna-bhūmiyā atta-mano ahosī" ti.|| ||</p>

					<p class="f4">"Kim pana samma sārathi addasa kumāro uyyāna-bhūmiṃ niyyanto" ti?|| ||</p>

					<p class="ctr c">&#9632;</p>

					<p class="f4"><a id="pg23"><span class="f2 g"><b>[23]</b></span></a> 47. Addasā kho deva, kumāro uyyāna-bhūmiṃ niyyanto purisaṃ jiṇṇaṃ gopānasi-vaṅkaṃ bhoggaṃ daṇḍa-parāyaṇaṃ pavedhamānaṃ gacchantaṃ āturaṃ gata-yobbanaṃ.|| ||</p>

					<p class="f4">Disvā maṃ etad avoca:|| ||</p>

					<p class="f4">"Ayam pana samma sārathi puriso kiṇ kato?|| ||</p>

					<p class="f4">Kesā pi ssa na yathā aññesaṃ,||<br />
					kāyo pi'ssa na yathā aññesan" ti?|| ||</p>

					<p class="f4">"Eso kho deva jiṇṇo nāmā" ti.|| ||</p>

					<p class="f4">"Kim pan'eso samma sārathi jiṇṇo nāmā" ti?|| ||</p>

					<p class="f4">"Eso kho deva jiṇṇo nāma:||<br />
					na dāni tena ciraṃ jīvitabbaṃ bhavissatī" ti.|| ||</p>

					<p class="f4">"Kim pana samma sārathi aham pi jarā dhammo jaraṃ anatīto" ti?|| ||</p>

					<p class="f4">"Tvañ ca deva mayañ c'amhā sabbe jarā dhammā jaraṃ anatītā" ti.|| ||</p>

					<p class="f4">"Tena hi samma sārathī alan dān'ajja uyyāna-bhūmiyā,||<br />
					ito va antepuraṃ paccaniyyāhī" ti.|| ||</p>

					<p class="f4">"Evaṃ devā" ti kho ahaṃ deva, Vipassissa kumārassa paṭi-s-sutvā tato va antepuraṃ paccaniyyāsi.|| ||</p>

					<p class="f4">So kho kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī" ti.|| ||</p>

					<p class="ctr c">&#9632;</p>

					<p class="f4">48. Atha kho bhikkhave, Bandhumassa rañño etad ahosi:|| ||</p>

					<p class="f4">"Mā h'eva kho Vipassī kumāro na rajjaṃ kāresi.|| ||</p>

					<p class="f4">Mā h'eva Vipassī kumāro agārasmā anagāriyaṃ pabbaji.|| ||</p>

					<p class="f4">Mā h'eva nemittānaṃ brāhmaṇānaṃ saccaṃ assa vacanan" ti.|| ||</p>

					<p class="f4">Atha kho bhikkhave, Bandhumā rājā Vipassissa kumārassa bhiyyoso mattāya pañca kāma-guṇāni upaṭṭhāpesi yathā Vipassī kumāro rajjaṃ kāreyya,||<br />
					yatha Vipassī kumāro na agārasmā anagāriyaṃ pabbajeyya,||<br />
					yathā nemittānaṃ brāhmaṇānaṃ micchā assa vacanaṃ.|| ||</p>

					<p class="f4">Tatra sudaṃ bhikkhave, Vipassī kumāro pañcahi kāma-guṇehi samappito samaṅgī-bhūto parivāreti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">49. Atha kho bhikkhave, Vipassī kumāro bahunnaṃ vassānaṃ||<br />
					bahunnaṃ vassa-satānaṃ||<br />
					bahunnaṃ vassa-sahassānaṃ accayena sārathiṃ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiṃ gacchāma bhūmiṃ dassanāyā' ti.|| ||</p>

					<p class="f4">'Evaṃ devā' ti kho bhikkhave, sārathi Vipassissa kumārassa paṭi-s-sutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaṃ maññasī' ti.|| ||</p>

					<p class="f4"><a id="pg24"><span class="f2 g"><b>[24]</b></span></a> 50. Addasā kho bhikkhave, Vipassī kumāro uyyāna-bhūmiṃ niyyanto purisaṃ ābādhikaṃ dukkhitaṃ bāḷha-gilānaṃ sake mutta-karīse paḷipannaṃ semānaṃ aññehi vuṭṭhāpiyamānaṃ aññehi saṃvesiyamānaṃ.|| ||</p>

					<p class="f4">Disvā sārathiṃ āmantesi:|| ||</p>

					<p class="f4">"Ayam pana, samma sārathi, puriso kiṇ kato?|| ||</p>

					<p class="f4">Akkhīni pi'ssa na yathā aññesaṃ,||<br />
					saro pi'ssa na yathā aññesan" ti?|| ||</p>

					<p class="f4">"Eso kho deva, vyādhito nāmā" ti.|| ||</p>

					<p class="f4">"Kim pana so samma sārathi, vyādhito nāmā" ti?|| ||</p>

					<p class="f4">"Eso kho deva, vyādhito nāma:||<br />
					app eva nāma tamhā ābādhā vuṭṭhaheyyā" ti.</p>

					<p class="f4">"Kim pana samma sārathi, aham pi vyādhi-dhammo vyādhiṃ anatīto" ti?|| ||</p>

					<p class="f4">"Tvañ ca deva mayañ c'amhā sabbe vyādhi-dhammā vyādhiṃ anatītā" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraṃ paccaniyyāhī" ti.|| ||</p>

					<p class="f4">"Evaṃ devā" ti||<br />
					kho bhikkhave, sārathi Vipassissa kumārassa paṭi-s-sutvā tato va antepuraṃ paccaniyyāsi.|| ||</p>

					<p class="f4">Tatra sudaṃ bhikkhave, Vipassī kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī||<br />
					vyādhi paññāyissati" ti.|| ||</p>

					<p class="ctr c">&#9632;</p>

					<p class="f4">51. Atha kho bhikkhave, Bandhumā rājā sārathiṃ āmantāpetvā etad avoca:|| ||</p>

					<p class="f4">"Kacci samma sārathi kumāro uyyāna-bhūmiyā abhiramittha?|| ||</p>

					<p class="f4">Kaccī samma sārathi kumāro uyyāna-bhūmiyā atta-mano ahosī" ti?|| ||</p>

					<p class="f4">"Na kho deva kumāro uyyāna-bhūmiyā abhiramittha.|| ||</p>

					<p class="f4">Na kho deva kumāro uyyāna-bhūmiyā atta-mano ahosī" ti.|| ||</p>

					<p class="f4">"Kim pana samma sārathi addasa kumāro uyyāna-bhūmiṃ niyyanto" ti?|| ||</p>

					<p class="ctr c">&#9632;</p>

					<p class="f4">52. Addasā kho deva, kumāro uyyāna-bhūmiṃ niyyanto purisaṃ ābādhikaṃ dukkhitaṃ bāḷha-gilānaṃ sake mutta- <a id="pg25"><span class="f2 g"><b>[25]</b></span></a> karīse paḷipannaṃ semānaṃ aññehi vuṭṭhāpiyamānaṃ aññehi saṃvesiyamānaṃ.|| ||</p>

					<p class="f4">Disvā maṃ etad avoca:|| ||</p>

					<p class="f4">"Ayam pana, samma sārathi, puriso kiṇ kato?|| ||</p>

					<p class="f4">Akkhīni pi'ssa na yathā aññesaṃ,||<br />
					saro pi'ssa na yathā aññesan" ti?|| ||</p>

					<p class="f4">"Eso kho deva, vyādhito nāmā" ti.|| ||</p>

					<p class="f4">"Kim pana so samma sārathi, vyādhito nāmā" ti?|| ||</p>

					<p class="f4">"Eso kho deva, vyādhito nāma:||<br />
					app eva nāma tamhā ābādhā vuṭṭhaheyyā" ti.</p>

					<p class="f4">"Kim pana samma sārathi, aham pi vyādhi-dhammo vyādhiṃ anatīto" ti?|| ||</p>

					<p class="f4">"Tvañ ca deva mayañ c'amhā sabbe vyādhi-dhammā vyādhiṃ anatītā" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraṃ paccaniyyāhī" ti.|| ||</p>

					<p class="f4">"Evaṃ devā" ti||<br />
					kho ahaṃ deva, Vipassissa kumārassa paṭi-s-sutvā tato va antepuraṃ paccaniyyāsi.|| ||</p>

					<p class="f4">So kho deva, kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī||<br />
					vyādhi paññāyissati" ti.|| ||</p>

					<p class="ctr c">&#9632;</p>

					<p class="f4">53. Atha kho bhikkhave, Bandhumassa rañño etad ahosi:|| ||</p>

					<p class="f4">"Mā h'eva kho Vipassī kumāro na rajjaṃ kāresi.|| ||</p>

					<p class="f4">Mā h'eva Vipassī kumāro agārasmā anagāriyaṃ pabbaji.|| ||</p>

					<p class="f4">Mā h'eva nemittānaṃ brāhmaṇānaṃ saccaṃ assa vacanan" ti.|| ||</p>

					<p class="f4">Atha kho bhikkhave, Bandhumā rājā Vipassissa kumārassa bhiyyoso mattāya pañca kāma-guṇāni upaṭṭhāpesi yathā Vipassī kumāro rajjaṃ kāreyya,||<br />
					yatha Vipassī kumāro na agārasmā anagāriyaṃ pabbajeyya,||<br />
					yathā nemittānaṃ brāhmaṇānaṃ micchā assa vacanaṃ.|| ||</p>

					<p class="f4">Tatra sudaṃ bhikkhave, Vipassī kumāro pañcahi kāma-guṇehi samappito samaṅgī-bhūto parivāreti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">54. Atha kho bhikkhave, Vipassī kumāro bahunnaṃ vassānaṃ||<br />
					bahunnaṃ vassa-satānaṃ||<br />
					bahunnaṃ vassa-sahassānaṃ||<br />
					accayena sārathiṃ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiṃ gacchāma bhūmiṃ dassanāyā' ti.|| ||</p>

					<p class="f4">'Evaṃ devā' ti kho bhikkhave, sārathi Vipassissa kumārassa paṭi-s-sutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaṃ maññasī' ti.|| ||</p>

					<p class="f4">Atha kho bhikkhave, Vipassī kumāro bhaddaṃ yānaṃ abhirūhitvā bhaddehi bhaddehi yānehi uyyāna-bhūmiṃ niyyāsi.|| ||</p>

					<p class="f4">55. Addasā kho bhikkhave, Vipassī kumāro uyyāna-bhūmiṃ niyyanto mahā-jana-kāyaṃ sanni-patitaṃ nānārattāṇañ ca dussānaṃ milātaṃ kayiramānaṃ.|| ||</p>

					<p class="f4">Disvā sārathiṃ āmantesi:|| ||</p>

					<p class="f4">"Kin nu kho so samma sārathi,||<br />
					mahājana-kāyo sanni-patito,||<br />
					nānārattāṇañ ca dussānaṃ milātaṃ kayiratī" ti?|| ||</p>

					<p class="f4"><a id="pg26"><span class="f2 g"><b>[26]</b></span></a> "Eso kho deva, kāla-kato nāmā" ti.|| ||</p>

					<p class="f4">"Tena hi samma sārathi, yena so kāla-kato tena rathaṃ pesehī" ti.|| ||</p>

					<p class="f4">"Evaṃ devā" ti||<br />
					kho bhikkhave, sārathi Vipassissa kumārassa paṭi-s-sutvā yena so kāla-kato tena rathaṃ pesesi.|| ||</p>

					<p class="f4">56. Addasā kho bhikkhave, Vipassī kumāro petaṃ kāla-kataṃ.|| ||</p>

					<p class="f4">Disvā sārathiṃ āmantesi:|| ||</p>

					<p class="f4">"Kim panāyaṃ samma sārathi, kāla-kato nāmā" ti?|| ||</p>

					<p class="f4">"Eso kho deva kāla-kato nāma:|| ||</p>

					<p class="f4">Na dāni taṃ dakkhinti mātā vā pitā vā aññe vā ñāti-sālohitā.|| ||</p>

					<p class="f4">So pi na dakkhissati mātaraṃ vā pitaraṃ vā aññe vā ñāti-sālohite" ti.|| ||</p>

					<p class="f4">"Kim pana samma sārathi, aham pi maraṇa dhammo maraṇaṃ anatīto?|| ||</p>

					<p class="f4">Mam pi na dakkhinti devo vā devī vā aññe vā ñāti-sālohitā?|| ||</p>

					<p class="f4">Aham pi na dakkhissāmi devaṃ vā deviṃ vā aññe vā ñāti-sālohite" ti?|| ||</p>

					<p class="f4">"Tvañ ca deva, mayañ c'amhā sabbe maraṇa-dhammā maraṇaṃ anatītā.|| ||</p>

					<p class="f4">Tam pi na dakkhinti devo vā devī vā aññe vā ñāti-sālohitā.|| ||</p>

					<p class="f4">Tvam pi na dakkhissasi devaṃ vā deviṃ vā aññe vā ñāti-sālohite" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraṃ paccaniyyāhī" ti.|| ||</p>

					<p class="f4">"Evaṃ devā" ti||<br />
					kho ahaṃ deva, Vipassissa kumārassa paṭi-s-sutvā tato va antepuraṃ paccaniyyāsi.|| ||</p>

					<p class="f4">So kho deva, kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissati||<br />
					vyādhi paññāyissati||<br />
					maraṇaṃ paññāyissatī" ti.|| ||</p>

					<p class="ctr c">&#9632;</p>

					<p class="f4">57. Atha kho bhikkhave, Bandhumā rājā sārathiṃ āmantāpetvā etad avoca:|| ||</p>

					<p class="f4">"Kacci samma sārathi kumāro uyyāna-bhūmiyā abhiramittha?|| ||</p>

					<p class="f4">Kaccī samma sārathi kumāro uyyāna-bhūmiyā atta-mano ahosī" ti?|| ||</p>

					<p class="f4"> <a id="pg27"><span class="f2 g"><b>[27]</b></span></a> "Na kho deva kumāro uyyāna-bhūmiyā abhiramittha.|| ||</p>

					<p class="f4">Na kho deva kumāro uyyāna-bhūmiyā atta-mano ahosī" ti.|| ||</p>

					<p class="f4">"Kim pana samma sārathi addasa kumāro uyyāna-bhūmiṃ niyyanto" ti?|| ||</p>

					<p class="ctr c">&#9632;</p>

					<p class="f4">58. Addasā kho deva, kumāro uyyāna-bhūmiṃ niyyanto mahā-jana-kāyaṃ sanni-patitaṃ nānārattāṇañ ca dussānaṃ milātaṃ kayiramānaṃ.|| ||</p>

					<p class="f4">Disvā maṃ etad avoca:|| ||</p>

					<p class="f4">"Kin nu kho so samma sārathi,||<br />
					mahājana-kāyo sanni-patito,||<br />
					nānārattāṇañ ca dussānaṃ milātaṃ kayiratī" ti?|| ||</p>

					<p class="f4">"Eso kho deva, kāla-kato nāmā" ti.|| ||</p>

					<p class="f4">"Tena hi samma sārathi, yena so kāla-kato tena rathaṃ pesehī" ti.|| ||</p>

					<p class="f4">"Evaṃ devā" ti||<br />
					kho bhikkhave, sārathi Vipassissa kumārassa paṭi-s-sutvā yena so kāla-kato tena rathaṃ pesesi.|| ||</p>

					<p class="f4">59. Addasā deva, kumāro petaṃ kāla-kataṃ.|| ||</p>

					<p class="f4">Disvā maṃ etad avoca:|| ||</p>

					<p class="f4">"Kim panāyaṃ samma sārathi, kāla-kato nāmā" ti?|| ||</p>

					<p class="f4">"Eso kho deva kāla-kato nāma:|| ||</p>

					<p class="f4">Na dāni taṃ dakkhinti mātā vā pitā vā aññe vā ñāti-sālohitā.|| ||</p>

					<p class="f4">So pi na dakkhissati mātaraṃ vā pitaraṃ vā aññe vā ñāti-sālohite" ti.|| ||</p>

					<p class="f4">"Kim pana samma sārathi, aham pi maraṇa dhammo maraṇaṃ anatīto?|| ||</p>

					<p class="f4">Mam pi na dakkhinti devo vā devī vā aññe vā ñāti-sālohitā?|| ||</p>

					<p class="f4">Aham pi na dakkhissāmi devaṃ vā deviṃ vā aññe vā ñāti-sālohite" ti?|| ||</p>

					<p class="f4">"Tvañ ca deva, mayañ c'amhā sabbe maraṇa-dhammā maraṇaṃ anatītā.|| ||</p>

					<p class="f4">Tam pi na dakkhinti devo vā devī vā aññe vā ñāti-sālohitā.|| ||</p>

					<p class="f4">Tvam pi na dakkhissasi devaṃ vā deviṃ vā aññe vā ñāti-sālohite" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraṃ paccaniyyāhī" ti.|| ||</p>

					<p class="f4">"Evaṃ devā" ti||<br />
					kho ahaṃ deva, Vipassissa kumārassa paṭi-s-sutvā tato va antepuraṃ paccaniyyāsi.|| ||</p>

					<p class="f4">So kho deva, kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissati||<br />
					vyādhi paññāyissati||<br />
					maraṇaṃ paññāyissatī" ti.|| ||</p>

					<p class="ctr c">&#9632;</p>

					<p class="f4">60. Atha kho bhikkhave, Bandhumassa rañño etad ahosi:|| ||</p>

					<p class="f4">"Mā h'eva kho Vipassī kumāro na rajjaṃ kāresi.|| ||</p>

					<p class="f4">Mā h'eva Vipassī kumāro agārasmā anagāriyaṃ pabbaji.|| ||</p>

					<p class="f4"><a id="pg28"><span class="f2 g"><b>[28]</b></span></a> Mā h'eva nemittānaṃ brāhmaṇānaṃ saccaṃ assa vacanan" ti.|| ||</p>

					<p class="f4">Atha kho bhikkhave, Bandhumā rājā Vipassissa kumārassa bhiyyoso mattāya pañca kāma-guṇāni upaṭṭhāpesi yathā Vipassī kumāro rajjaṃ kāreyya,||<br />
					yatha Vipassī kumāro na agārasmā anagāriyaṃ pabbajeyya,||<br />
					yathā nemittānaṃ brāhmaṇānaṃ micchā assa vacanaṃ.|| ||</p>

					<p class="f4">Tatra sudaṃ bhikkhave, Vipassī kumāro pañcahi kāma-guṇehi samappito samaṅgī-bhūto parivāreti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">61. Atha kho bhikkhave, Vipassī kumāro bahunnaṃ vassānaṃ||<br />
					bahunnaṃ vassa-satānaṃ||<br />
					bahunnaṃ vassa-sahassānaṃ||<br />
					accayena sārathiṃ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiṃ gacchāma bhūmiṃ dassanāyā' ti.|| ||</p>

					<p class="f4">'Evaṃ devā' ti kho bhikkhave, sārathi Vipassissa kumārassa paṭi-s-sutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaṃ maññasī' ti.|| ||</p>

					<p class="f4">Atha kho bhikkhave, Vipassī kumāro bhaddaṃ yānaṃ abhirūhitvā bhaddehi bhaddehi yānehi uyyāna-bhūmiṃ niyyāsi.|| ||</p>

					<p class="f4">62. Addasā kho bhikkhave, Vipassī kumāro uyyāna-bhūmiṃ niyyanno purisaṃ bhaṇḍuṃ pabba-jitaṃ kāsāvavasanaṃ.|| ||</p>

					<p class="f4">Disvā sārathiṃ āmantesi:|| ||</p>

					<p class="f4">"Ayam pana samma sārathi, puriso kiṇ kato?|| ||</p>

					<p class="f4">Sīsam pi'ssa na yathā aññesaṃ,||<br />
					vatthāni pi'ssa na yathā aññesan" ti?|| ||</p>

					<p class="f4">"Eso kho deva, pabba-jito nāmā' ti.|| ||</p>

					<p class="f4">Kim pan'eso samma sārathi, pabba-jito nāmā" ti?|| ||</p>

					<p class="f4">"Eso kho deva pabba-jito nāma:|| ||</p>

					<p class="f4">'Sādhu Dhamma-cariyā,||<br />
					sādhu sama-cariyā,||<br />
					sādhu kusala-kiriyā,||<br />
					sādhu puñña-kiriyā,||<br />
					sādhu avihiṃsā,||<br />
					sādhu bhūtānukampā" ti.|| ||</p>

					<p class="f4">"Sādhu kho so samma sārathi, pabba-jito nāma.|| ||</p>

					<p class="f4">Sādhu <a id="pg29"><span class="f2 g"><b>[29]</b></span></a> samma sārathi, Dhamma-cariyā,||<br />
					sādhu sama-cariyā,||<br />
					sādhu kusala-kiriyā,||<br />
					sādhu puñña-kiriyā,||<br />
					sādhu avihiṃsā,||<br />
					sādhu bhūtānukampā.|| ||</p>

					<p class="f4">Tena hi samma sārathi,||<br />
					yena so pabba-jito tena rathaṃ pesehī" ti.|| ||</p>

					<p class="f4">"Evaṃ devā" ti kho bhikkhave, sārathi Vipassissa kumārassa paṭi-s-sutvā yena so pabba-jito tena rathaṃ pesesi.|| ||</p>

					<p class="f4">Atha kho bhikkhave, Vipassī kumāro taṃ pabba-jitaṃ etad avoca:|| ||</p>

					<p class="f4">"Tvam pana samma kiṇ kato?|| ||</p>

					<p class="f4">Sīsam pi tena na yathā aññesaṃ,||<br />
					vatthāni pi te na yathā aññesan" ti?|| ||</p>

					<p class="f4">"Ahaṃ kho deva, pabba-jito nāmā" ti.|| ||</p>

					<p class="f4">"Kiṃ pana tvaṃ samma pabba-jito nāmā" ti?|| ||</p>

					<p class="f4">"Ahaṃ kho deva pabba-jito nāma,||<br />
					sādhu Dhamma-cariyā,||<br />
					sādhu sama-cariyā,||<br />
					sādhu kusala-kiriyā,||<br />
					sādhu puñña-kiriyā,||<br />
					sādhu avihiṃsā,||<br />
					sādhu bhūtānukampā" ti.|| ||</p>

					<p class="f4">"Sādhu kho tvaṃ samma, pabba-jito nāma,||<br />
					sādhu Dhamma-cariyā,||<br />
					sādhu sama-cariyā,||<br />
					sādhu kusala-kiriyā,||<br />
					sādhu puñña-kiriyā,||<br />
					sādhu avihiṃsā,||<br />
					sādhu bhūtānukampā" ti.</p>

					<p class="ctr c">&#9632;</p>

					<p class="f4">63. Atha kho bhikkhave, Vipassī kumāro sārathiṃ āmantesi:|| ||</p>

					<p class="f4">"Tena hi samma sārathi,||<br />
					rathaṃ ādāya ito va antepuraṃ paccaniyyāhi.|| ||</p>

					<p class="f4">Ahaṃ pana idh'eva kesa-massuṃ obhāretvā kāsāyāni vatthāni acchādetvā agārasmā anagāriyaṃ pabbajissāmī" ti.|| ||</p>

					<p class="f4">"Evaṃ devā" ti||<br />
					kho bhikkhave, sārathī,||<br />
					Vipassissa kumārassa paṭi-s-sutvā||<br />
					rathaṃ ādāya tato va antepuraṃ paccaniyyāsi.|| ||</p>

					<p class="f4">Vipassī pana bhikkhave, kumāro tatth'eva kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbaji.|| ||</p>

					<p class="ctr c">&#9632;</p>

					<p class="f4">64. Assosi kho bhikkhave, Bandhumatiyā rāja-dhāniyā mahā-jana-kāyo catur-ā-sīti-pāṇa-sahassāni:|| ||</p>

					<p class="f4">"Vipassī kira kumāro kesa-massuṃ ohāretvā kāsāyāni vatthāni <a id="pg30"><span class="f2 g"><b>[30]</b></span></a> acchādetvā agārasmā anagāriyaṃ pabba-jito" ti.|| ||</p>

					<p class="f4">Sutvāna tesaṃ etad ahosi|| ||</p>

					<p class="f4">"Na hi nūna so orako Dhamma-Vinayo,||<br />
					na sā orakā pabbajjā,||<br />
					yattha Vipassī kumāro kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jito.|| ||</p>

					<p class="f4">Vipassī pi nāma kumāro kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajissati,||<br />
					kim aṅga pana na mayan" ti?|| ||</p>

					<p class="f4">Atha kho so bhikkhave, maha-janakāyo catur-ā-sīti-pāṇa-sahassāni kesa-massuṃ ohāretvā kāsāyāni vatthāni acchādetvā Vipassiṃ Bodhisattaṃ agārasmā anagāriyaṃ pabba-jitaṃ anupabbajiṃsu.|| ||</p>

					<p class="f4">Tāya sudaṃ bhikkhave, parisāya parivuto Vipassi Bodhisatto gāma-nigama-rāja-dhānīsu cārikaṃ carati.|| ||</p>

					<p class="f4">65. Atha kho bhikkhave, Vipassissa Bodhisattassa raho-gatassa paṭisallīnassa evaṃ cetaso parivitakko udapādi:|| ||</p>

					<p class="f4">"Na kho me taṃ paṭirūpaṃ yo'haṃ ākiṇṇo viharāmi|| ||</p>

					<p class="f4">Yan nūn-ā-haṃ eko gaṇamhā vūpakaṭṭho vihareyyan" ti.|| ||</p>

					<p class="f4">Atha kho bhikkhave, Vipassī Bodhisatto aparena samayena eko gaṇasmā vūpakaṭṭho vihāsi.|| ||</p>

					<p class="f4">Aññen'eva tāni catur-ā-sīti-pabba-jita-sahassāni agamaṃsu,||<br />
					aññena Vipassī Bodhisatto.|| ||</p>

					<p class="f4">66. Atha kho bhikkhave, Vipassissa Bodhisattassa vāsūpagatassa raho-gatassa paṭisallīnassa evaṃ cetaso parivitakko udapādi:|| ||</p>

					<p class="f4">"Kicchaṃ vatāyaṃ loko āpanno,||<br />
					jāyati ca jīyati mīyati ca cavati ca uppajjati ca.|| ||</p>

					<p class="f4">Atha ca pan'imassa duk- <a id="pg31"><span class="f2 g"><b>[31]</b></span></a> khassa nissaraṇaṃ na-p-pajānāti jarā-maraṇassa.|| ||</p>

					<p class="f4">Kudassu nāma imassa dukkhassa nissaraṇaṃ paññāyissati jarā-maraṇassā" ti?|| ||</p>

					<p class="f4">67. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati jarā-maraṇaṃ hoti,||<br />
					kim paccayā jarā-maraṇan" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Jātiyā kho sati jarā-maraṇaṃ hoti,||<br />
					jāti-paccayā jarā-maraṇan" ti.|| ||</p>

					<p class="f4">68. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati jāti hoti,||<br />
					kim paccayā jātī" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Bhave kho sati jāti hoti,||<br />
					bhava paccayā jātī" ti.|| ||</p>

					<p class="f4">69. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati bhavo hoti,||<br />
					kim paccayā bhavo" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Upādāne kho sati bhavo hoti,||<br />
					upādāna-paccayā bhavo" ti.|| ||</p>

					<p class="f4">70. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati upādānaṃ hoti,||<br />
					kim paccayā upādānan" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Taṇhāya kho sati upādānaṃ hoti,||<br />
					taṇhā-paccayā upādānan" ti.</p>

					<p class="f4">71. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati taṇhā hoti,||<br />
					kim paccayā taṇhā" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Vedanāya kho sati taṇhā hoti,||<br />
					vedanā-paccayā taṇhā" ti.|| ||</p>

					<p class="f4">72. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati vedanā hoti,||<br />
					kim paccayā vedanā" ti?|| ||</p>

					<p class="f4">Atha kho bhikkhave, Vipassissa Bodhisattassa <a id="pg32"><span class="f2 g"><b>[32]</b></span></a> yoniso-mana-sikārā ahu paññāya abhisamayo:|| ||</p>

					<p class="f4">"Phasse kho sati vedanā hoti,||<br />
					phassa-paccayā vedanā" ti.|| ||</p>

					<p class="f4">73. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati phasso hoti,||<br />
					kim paccayā phasso" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Saḷāyatane kho sati phasso hoti,||<br />
					saḷāyatana-paccayā phasso" ti.|| ||</p>

					<p class="f4">74. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati saḷāyatanaṃ hoti,||<br />
					kim paccayā saḷāyatanan"ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Nāma-rūpe kho sati saḷāyatanaṃ hoti,||<br />
					nāma-rūpa-paccayā saḷāyatanan" ti.</p>

					<p class="f4">75. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati nāma-rūpaṃ hoti,||<br />
					kim paccayā nāma-rūpan" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Viññāṇe kho sati nāma-rūpaṃ hoti,||<br />
					viññāṇa-paccayā nāma-rūpan" ti.</p>

					<p class="f4">76. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati viññāṇaṃ hoti,||<br />
					kim paccayā viññāṇan" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Nāma-rūpe kho sati viññāṇaṃ hoti,||<br />
					nāma-rūpa-paccayā viññāṇan" ti.|| ||</p>

					<p class="f4">77. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Paccudāvattati kho idaṃ viññāṇaṃ,||<br />
					nāma-rūpamhā,||<br />
					nā paraṃ gacchati.|| ||</p>

					<p class="f4">Ettāvatā jāyetha vā jīyetha vā mīyetha vā cavetha vā upapajjetha vā,||<br />
					yad idaṃ nāma-rūpa-paccayā viññāṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccayā saḷāyatanaṃ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā <a id="pg33"><span class="f2 g"><b>[33]</b></span></a> taṇhā,||<br />
					taṇhā paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass-ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hotī" ti.|| ||</p>

					<p class="f4">78. "Samudayo, samudayo" ti||<br />
					kho bhikkhave, Vipassissa Bodhisattassa||<br />
					pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">79. Atha kho bhikkhave, Vipassissa Bodhisattassa etad ahosi|| ||</p>

					<p class="f4">"Kim hi nu kho sati jarā-maraṇaṃ na hoti,||<br />
					kissa nirodhā jarā-maraṇa-nirodho" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Jātiyā kho asati jarā-maraṇaṃ na hoti,||<br />
					jāti nirodho jarā-maraṇa-nirodho" ti.|| ||</p>

					<p class="f4">80. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati jāti na hoti,||<br />
					kissa nirodhā jāti-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Bhave kho asati jāti na hoti,||<br />
					bhava-nirodhā jāti-nirodho" ti.|| ||</p>

					<p class="f4">81. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati bhavo na hoti,||<br />
					kissa nirodhā bhava-nirodho" ti.|| ||</p>

					<p class="f4">Atha kho bhikkhave, Vipassissa Bodhisattatassa yoniso-mana-sikārā ahu paññāya abhisamayo:|| ||</p>

					<p class="f4">"Upādāne kho asati bhavo na hoti,||<br />
					upādāna-nirodhā bhava-nirodho" ti.|| ||</p>

					<p class="f4">82. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati upādānaṃ na hoti,||<br />
					kissa nirodhā upādāna-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">Taṇhāya kho asati upādānaṃ na hoti,||<br />
					taṇhā-nirodhā upādāna-nirodho" ti.|| ||</p>

					<p class="f4">83. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati taṇhā na hoti,||<br />
					kissa nirodhā taṇhā-nirodho" ti.|| ||</p>

					<p class="f4">Atha kho bhikkhatva Vipassissa Bodhisattassa yoniso-mana-sikārā ahu paññāya abhi- <a id="pg34"><span class="f2 g"><b>[34]</b></span></a> samayo:|| ||</p>

					<p class="f4">"Vedanāya kho asati taṇhā na hoti,||<br />
					vedanā nirodhā taṇhā-nirodho" ti.|| ||</p>

					<p class="f4">84. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">'Kim hi nu kho asati vedanā na hoti,||<br />
					kissa nirodhā vedanā-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhīsamayo:|| ||</p>

					<p class="f4">"Phasso kho asati vedanā na hoti,||<br />
					phassa-nirodhā vedanā-nirodho" ti.|| ||</p>

					<p class="f4">85. Atha kho bhikkhave, Vipassisasa Bodhisattassa etad ahosi:|| ||</p>

					<p class="f4">"Kim hi nu kho asati phasso na hoti,||<br />
					kissa nirodhā phassa-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Saḷāyatane kho asati phasso na hoti,||<br />
					saḷāyatana nirodhā phassa-nirodho" ti.|| ||</p>

					<p class="f4">86. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati saḷāyatanaṃ na hoti,||<br />
					kissa nirodhā saḷāyatana nirodho" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Nāma-rūpe kho asati saḷāyatanaṃ na hoti,||<br />
					nāma-rūpa-nirodhā saḷāyatana-nirodho" ti.|| ||</p>

					<p class="f4">87. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati nāma-rūpaṃ na hoti,||<br />
					kissa nirodhā nāma-rūpa-nirodho" ti?|| ||</p>

					<p class="f4">Atha kho bhikkhave, vipassassa Bodhisattassa yoniso mana-sikārā ahu paññāya abhisamayo:|| ||</p>

					<p class="f4">"Viññāṇe kho asati nāma-rūpaṃ na hoti,||<br />
					viññāṇa-nirodhā nāma-rūpa-nirodho" ti.|| ||</p>

					<p class="f4">88. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">'Kim hi nu kho asati viññāṇaṃ na hoti,||<br />
					kissa nirodhā viññāṇa-nirodho" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"nāma-rūpe kho asati viññāṇaṃ na hoti||<br />
					nāma-rūpa-nirodhā viññāṇa-nirodho" ti.|| ||</p>

					<p class="f4">89. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Adhigato kho myāyaṃ vipassanā-Maggo bo- <a id="pg35"><span class="f2 g"><b>[35]</b></span></a> dhāya:||<br />
					yad idaṃ nāma-rūpa-nirodhāya viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ,||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p class="f4">"Nirodho, nirodho" ti||<br />
					kho bhikkhave, Vipassissa Bodhisattassa pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.</p>

					<p class="f4">90. Atha kho bhikkhave, Vipassī Bodhisatto aparena samayena pañcas'ūpādāna-k-khandhesu udaya-vyayānupassī vihāsi:|| ||</p>

					<p class="f4">"Iti rūpaṃ,||<br />
					iti rūpassa samudayo,||<br />
					iti rūpassa atthaṅgamo.|| ||</p>

					<p class="f4">Iti vedanā,||<br />
					iti vedanāya samudayo,||<br />
					iti vedanāya atthaṅgamo.|| ||</p>

					<p class="f4">Iti saññā,||<br />
					iti saññāya samudayo,||<br />
					iti saññāya atthaṅgamo.|| ||</p>

					<p class="f4">Iti saṅkhārā,||<br />
					iti saṅkhārānaṃ samudayo,||<br />
					iti saṅkhārānaṃ atthaṅgamo.|| ||</p>

					<p class="f4">Iti viññāṇaṃ,||<br />
					iti viññāṇassa samudayo,||<br />
					iti viññāṇassa atthaṅgamo" ti.|| ||</p>

					<p class="f4">Tassa pañcasu upādāna-k-khandhesu udaya-vyavayānupassino viharato na cirass'eva anupādāya āsavehi cittaṃ vimucci" ti.|| ||</p>

					<p class="f4 ctr">Dutiyaṃ bhāṇavāraṃ niṭṭhitaṃ</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">91. Atha kho bhikkhave, Vipassissa Bhagavato arahato Sammā Sambuddhassa etad ahosi:|| ||</p>

					<p class="f4">"Yan nūn-ā-haṃ dhammaṃ deseyyan" ti.|| ||</p>

					<p class="f4">Atha kho bhikkhave, Vipassissa Bhagavato arahato <a id="pg36"><span class="f2 g"><b>[36]</b></span></a> Sammā Sambuddhassa etad ahosi:|| ||</p>

					<p class="f4">"Adhigato kho me āyaṃ dhammo gambhīro duddaso duranubodho santo paṇīto atakkāvacaro nipuṇo paṇḍita-vedanīyo.|| ||</p>

					<p class="f4">Ālayā-rāmā kho panāyaṃ pajā||<br />
					ālaya-ratā||<br />
					ālaya-sammuditā.|| ||</p>

					<p class="f4">Ālayā-rāmāya kho pana pajāya||<br />
					ālaya-ratāya||<br />
					ālaya-sammuditāya||<br />
					duddasaṃ idaṃ ṭhānaṃ yad idaṃ ida-paccayatā paṭicca-samuppādo.|| ||</p>

					<p class="f4">Idam pi kho ṭhānaṃ duddasaṃ yad idaṃ sabba-saṅkhāra-samatho sabbūpadhi-paṭinissaggo taṇha-k-khayo virāgo nirodho Nibbānaṃ.|| ||</p>

					<p class="f4">Ahañ c'eva kho pana Dhammaṃ deseyyaṃ,||<br />
					pare ca me na ājāneyyuṃ,||<br />
					so mam'assa kilamatho,||<br />
					sā mam'assa vīhesā" ti.|| ||</p>

					<p class="f4">92. Api'ssu bhikkhave, Vipassiṃ Bhagavantaṃ Arahantaṃ Sammā-Sambuddhaṃ, imā anacchariyā gāthā paṭibhaṃsu pubbe a-s-suta-pubbā:|| ||</p>

					      <p class="f4 in2">"Kicchena me adhigataṃ halan dāni pakāsituṃ,||<br />
							Rāga-dosa-paretehi nāyaṃ dhammo su-sambudho||<br />
							Paṭisota-gāmiṃ nipuṇaṃ gambhīraṃ duddasaṃ aṇuṃ,||<br />
							Rāga-rattā na dakkhinti tamokkhandhena āvaṭā" ti.|| ||</p>

					<p class="f4">Iti ha bhikkhave, Vipassissa Bhagavato arahato Sammā Sambuddhassa paṭisañcikkhato appossukkatāya cittaṃ nami,||<br />
					no dhamma-desanāya.|| ||</p>

					<p class="f4">93. Atha kho bhikkhave, aññatarassa Mahā-Brahmuno Vipassissa Bhagavato arahato Sammā Sambuddhassa cetasā ceto-parivitakkam aññāya <a id="pg37"><span class="f2 g"><b>[37]</b></span></a> etad ahosi:|| ||</p>

					<p class="f4">"Nassati vata bho loko,||<br />
					vinassati vata bholoko,||<br />
					yatra hi nāma Vipassissa Bhagavato arahato Sammā Sambuddhassa appossukkatāya cittaṃ namati,||<br />
					no Dhamma-desanāyā" ti.|| ||</p>

					<p class="f4">94. Atha kho so bhikkhave, Mahā-brahmā||<br />
					seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva Brahmaloke antara-hito Vipassissa Bhagavato arahato Sammā Sambuddhassa purato pātur ahosi.|| ||</p>

					<p class="f4">Atha kho bhikkhave, Mahā-Brahmā ekaṃsaṃ uttarā-saṅgaṃ karitvā dakkhīṇaṃ jānu-maṇḍalaṃ puthuviyaṃ nihantvā,||<br />
					yena Vipassī Bhagavā arahaṃ Sammā-SamBuddho ten añjaliṃ panāmetvā Vipassiṃ Bhagavantaṃ Arahantaṃ Sammā-Sambuddhaṃ etad avoca:|| ||</p>

					<p class="f4">"Desetu bhante Bhagavā dhammaṃ,||<br />
					desetu Sugato dhammaṃ.|| ||</p>

					<p class="f4">Santi sattā apparajakkha-jātikā.|| ||</p>

					<p class="f4">Assavanatā Dhammassa parihāyanti.|| ||</p>

					<p class="f4">Bhavissanti Dhammassa aññātāro" ti.|| ||</p>

					<p class="f4">95. Atha kho bhikkhave, Vipassī Bhagavā arahaṃ Sammā-SamBuddho Mahā-Brahmānaṃ etad avoca:|| ||</p>

					<p class="f4">"Mayham pi kho brahme, etad ahosi:|| ||</p>

					<p class="f4">"Yan nūn-ā-haṃ dhammaṃ deseyyan" ti.|| ||</p>

					<p class="f4">Tassa mayhaṃ Brahme etad ahosi:|| ||</p>

					<p class="f4">"Adhigato kho me āyaṃ dhammo gambhīro duddaso duranubodho santo paṇīto atakkāvacaro nipuṇo paṇḍita-vedanīyo.|| ||</p>

					<p class="f4">Ālayā-rāmā kho panāyaṃ pajā||<br />
					ālaya-ratā||<br />
					ālaya-sammuditā.|| ||</p>

					<p class="f4">Ālayā-rāmāya kho pana pajāya||<br />
					ālaya-ratāya||<br />
					ālaya-sammuditāya||<br />
					duddasaṃ idaṃ ṭhānaṃ yad idaṃ ida-paccayatā paṭicca-samuppādo.|| ||</p>

					<p class="f4">Idam pi kho ṭhānaṃ duddasaṃ,||<br />
					yad idaṃ sabba-saṅkhāra-samatho sabbūpadhi-paṭinissaggo taṇha-k-khayo virāgo nirodho Nibbānaṃ.|| ||</p>

					<p class="f4">Ahañ c'eva kho pana Dhammaṃ deseyyaṃ,||<br />
					pare ca me na ājāneyyuṃ,||<br />
					so mam'assa kilamatho,||<br />
					sā mam'assa vīhesā" ti.|| ||</p>

					<p class="f4">Api'ssu maṃ <a id="pg38"><span class="f2 g"><b>[38]</b></span></a>  Brahme, imā anacchariyā gāthā paṭibhaṃsu pubbe a-s-suta-pubbā:|| ||</p>

					      <p class="f4 in2">"Kicchena me adhigataṃ halan dāni pakāsituṃ,||<br />
							Rāga-dosa-paretehi nāyaṃ dhammo su-sambudho||<br />
							Paṭisota-gāmiṃ nipuṇaṃ gambhīraṃ duddasaṃ aṇuṃ,||<br />
							Rāga-rattā na dakkhinti tamokkhandhena āvaṭā" ti.|| ||</p>

					<p class="f4">Iti ha me Brahme paṭisañcikkhato appossukkatāya cittaṃ nami,||<br />
					no dhamma-desanāya" ti.|| ||</p>

					<p class="ctr c">&#9632;</p>

					<p class="f4">96. Dutyam pi kho bhikkhave, so Mahā-Brahmā Vipassiṃ Bhagavantaṃ Arahantaṃ Sammā-Sambuddhaṃ etad avoca:|| ||</p>

					<p class="f4">"Desetu bhante Bhagavā dhammaṃ,||<br />
					desetu Sugato dhammaṃ.|| ||</p>

					<p class="f4">Santi sattā apparajakkha-jātikā.|| ||</p>

					<p class="f4">Assavanatā Dhammassa parihāyanti.|| ||</p>

					<p class="f4">Bhavissanti Dhammassa aññātāro" ti.|| ||</p>

					<p class="f4">Dutyam pi, Vipassī Bhagavā arahaṃ Sammā-SamBuddho Mahā-Brahmānaṃ etad avoca:|| ||</p>

					<p class="f4">"Mayham pi kho brahme, etad ahosi:|| ||</p>

					<p class="f4">"Yan nūn-ā-haṃ dhammaṃ deseyyan" ti.|| ||</p>

					<p class="f4">Tassa mayhaṃ Brahme etad ahosi:|| ||</p>

					<p class="f4">"Adhigato kho me āyaṃ dhammo gambhīro duddaso duranubodho santo paṇīto atakkāvacaro nipuṇo paṇḍita-vedanīyo.|| ||</p>

					<p class="f4">Ālayā-rāmā kho panāyaṃ pajā||<br />
					ālaya-ratā||<br />
					ālaya-sammuditā.|| ||</p>

					<p class="f4">Ālayā-rāmāya kho pana pajāya||<br />
					ālaya-ratāya||<br />
					ālaya-sammuditāya||<br />
					duddasaṃ idaṃ ṭhānaṃ yad idaṃ ida-paccayatā paṭicca-samuppādo.|| ||</p>

					<p class="f4">Idam pi kho ṭhānaṃ duddasaṃ,||<br />
					yad idaṃ sabba-saṅkhāra-samatho sabbūpadhi-paṭinissaggo taṇha-k-khayo virāgo nirodho Nibbānaṃ.|| ||</p>

					<p class="f4">Ahañ c'eva kho pana Dhammaṃ deseyyaṃ,||<br />
					pare ca me na ājāneyyuṃ,||<br />
					so mam'assa kilamatho,||<br />
					sā mam'assa vīhesā" ti.|| ||</p>

					<p class="f4">Api'ssu maṃ Brahme, imā anacchariyā gāthā paṭibhaṃsu pubbe a-s-suta-pubbā:|| ||</p>

					      <p class="f4 in2">"Kicchena me adhigataṃ halan dāni pakāsituṃ,||<br />
							Rāga-dosa-paretehi nāyaṃ dhammo su-sambudho||<br />
							Paṭisota-gāmiṃ nipuṇaṃ gambhīraṃ duddasaṃ aṇuṃ,||<br />
							Rāga-rattā na dakkhinti tamokkhandhena āvaṭā" ti.|| ||</p>

					<p class="f4">Iti ha me Brahme paṭisañcikkhato appossukkatāya cittaṃ nami,||<br />
					no dhamma-desanāya" ti.|| ||</p>

					<p class="ctr c">&#9632;</p>

					<p class="f4">97. Tatiyam pi kho bhikkhave, so Mahā-Brahmā Vipassiṃ Bhagavantaṃ Arahantaṃ Sammā-Sambuddhaṃ etad avoca:|| ||</p>

					<p class="f4">"Desetu bhante Bhagavā dhammaṃ,||<br />
					desetu Sugato dhammaṃ.|| ||</p>

					<p class="f4">Santi sattā apparajakkha-jātikā.|| ||</p>

					<p class="f4">Assavanatā Dhammassa parihāyanti.|| ||</p>

					<p class="f4">Bhavissanti Dhammassa aññātāro" ti.|| ||</p>

					<p class="f4">98. Atha kho bhikkhave, Vipassī Bhagavā arahaṃ Sammā-SamBuddho Brahmuno ca ajjhesanaṃ viditvā sattesu ca kāruññataṃ paṭicca buddha-cakkhunā lokaṃ volokesi.|| ||</p>

					<p class="f4">Addasā kho bhikkhave, Vipassī Bhagavā arahaṃ Sammā-SamBuddho buddha-cakkhunā lokaṃ volokento,||<br />
					satte appa-rajakkhe mahā-rajakkhe tikkhindriye mudindriye svākāre dvākāre suviññāpaye duviññāpaye appekacce paraloka-vajja-bhaya-dassāvino viharante, appekacce na paraloka-vajja-bhaya-dassāvino viharante.|| ||</p>

					<p class="f4">Seyyathā pi nāma uppaliniyaṃ vā paduminiyaṃ vā puṇḍarīkiniyaṃ vā appekaccāni uppalāni vā padumāni vā puṇḍarīkāni vā udake jātāni udake saṃvaddhāni udakānuggatāni anto-nimugga-posīni,||<br />
					appekaccāni uppalāni vā padumāni vā puṇḍarikāni vā udake jātāni udake saṃvaddhāni samodakaṃ ṭhitāni,||<br />
					appekaccāni uppalāni vā padumāni vā puṇḍarīkāni vā udake jātāni udake saṃvaddhāni udakā accuggamma ṭhanti anupalittāni udakena,||<br />
					<a id="pg39"><span class="f2 g"><b>[39]</b></span></a> evam eva kho, bhikkhave, Vipassī Bhagavā arahaṃ Sammā-SamBuddho buddha-cakkhunā lokaṃ volokento addasa satte appa-rajakkhe mahā-rajakkhe tikkhindriye mudindiye svākāre dvākāre suviññāpaye duviññāpaye,||<br />
					appekacce paraloka-vajja-bhaya-dassāvino viharante.|| ||</p>

					<p class="f4">99. Atha kho so bhikkhave, Mahā-Brahmā Vipassissa Bhagavato arahato Sammā Sambuddhassa cetasā ceto-parivitakkam aññāya Vipassiṃ Bhagavantaṃ Arahantaṃ Sammā-Sambuddhaṃ gāthāhi ajjhabhāsi:|| ||</p>

					      <p class="f4 in2">"Sele yathā pabbata-muddhaniṭaṭhito||<br />
							Yathā pi passe janataṃ samantato,||<br />
							Tath'ūpamaṃ dhammamayaṃ Sumedha||<br />
							Pāsādam āruyha samanta-cakkhu,||<br />
							Sokāvatiṇṇaṃ janataṃ apeta-soko||<br />
							Avekkhassu jāti-jarābhibhūtaṃ.||<br />
							Uṭṭhehi vīra vijita-saṅgāma sattha-vāha aṇana vicara loke. Desetu Bhagavā dhammaṃ, aññātāro bhavissantī" ti.|| ||</p>

					<p class="f4">100. Atha kho bhikkhave, Vipassī Bhagavā arahaṃ Sammā-SamBuddho taṃ Mahā-Brahmānaṃ gāthāya paccabhāsi:|| ||</p>

					      <p class="f4 in2">"Apārutā tesaṃ amatassa dvārā||<br />
							Ye sotavanto pamuñcantu saddhaṃ||<br />
							vihiṃsa-saññī paguṇaṃ n'abhāsiṃ||<br />
							Dhammaṃ paṇītaṃ manujesu Brahme" ti.|| ||</p>

					<p class="f4">Atha kho so bhikkhave, Mahā-Brahmā:|| ||</p>

					<p class="f4">"Katāvakāso kho'mhi Vipassinā Bhagavatā arahatā Sammā-SamBuddhena Dhamma-desanāyā" ti.|| ||</p>

					<p class="f4">Vipassiṃ Bhagavantaṃ <a id="pg40"><span class="f2 g"><b>[40]</b></span></a> Arahantaṃ Sammā-Sambuddhaṃ abhivādetvā padakkhiṇaṃ katvā tatth'ev'antara-dhāyi.|| ||</p>

					<p class="f4">101. Atha kho bhikkhave, Vipassissa Bhagavato arahato Sammā Sambuddhassa etad ahosi:|| ||</p>

					<p class="f4">"Kassa nu kho ahaṃ paṭhamaṃ Dhammaṃ deseyyaṃ,||<br />
					ko imaṃ dhammaṃ khippam eva ājānissatī" ti?|| ||</p>

					<p class="f4">Atha kho bhikkhave, Vipassissa Bhagavato arahato Sammā Sambuddhassa etad ahosi:|| ||</p>

					<p class="f4">"Ayaṃ kho Khaṇḍo ca rāja-putto Tisso ca purohita-putto Bandhumatiyā rāja-dhāniyā paṭivasanti paṇḍitā viyattā medhāvino dīgha-rattaṃ apparajakkha-jātikā.|| ||</p>

					<p class="f4">Yan nūn-ā-haṃ Khaṇḍassa ca rāja-puttassa Tissassa ca purohita-puttassa paṭhamaṃ Dhammaṃ deseyyaṃ.|| ||</p>

					<p class="f4">Te imaṃ dhammaṃ khippameva ājānissantī" ti.|| ||</p>

					<p class="f4">102. Atha kho bhikkhave, Vipassī Bhagavā arahaṃ Sammā-SamBuddho,||<br />
					seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva bodhi-rukkha-mūle antara-hito Bandhumatiyā rāja-dhāniyā Kheme Miga-dāye pātur ahosi.|| ||</p>

					<p class="f4">Atha kho bhikkhave, Vipassī Bhagavā arahaṃ Sammā-SamBuddho dāya-pālaṃ āmantesi:|| ||</p>

					<p class="f4">"Ehi tvaṃ samma dāya-pāla Bandhumatiṃ rāja-dhāniṃ pavisitvā Khaṇḍañ ca rāja-puttaṃ Tissañ ca purohita-puttaṃ etad avoca:|| ||</p>

					<p class="f4">"Vipassī bhante Bhagavā arahaṃ Sammā-SamBuddho Bandhumatiṃ rāja-dhāniṃ anuppatto Kheme Miga-dāye viharati.|| ||</p>

					<p class="f4">So tumhākaṃ dassana-kāmo" ti.|| ||</p>

					<p class="f4">"Evaṃ bhante" ti kho bhikkhave, dāya-pālo Vipassissa Bhagavato arahato Sammā Sambuddhassa paṭi-s-sutvā Bandhumatiṃ rāja-dhāniṃ pavisitvā Khaṇḍañ ca rāja-puttaṃ Tissañ ca purohita-puttaṃ etad avoca:|| ||</p>

					<p class="f4">"Vipassī bhante Bhagavā arahaṃ Sammā-SamBuddho Bandhumatiṃ rāja-dhāniṃ anuppatto Kheme Miga-dāye viharati.|| ||</p>

					<p class="f4">So tumhākaṃ dassana-kāmo" ti.|| ||</p>

					<p class="f4">103. Atha kho bhikkhave, Khaṇḍo ca rāja-putto Tisso <a id="pg41"><span class="f2 g"><b>[41]</b></span></a> vā purohita-putto bhaddāni bhaddāni yānāni yojāpetvā bhaddaṃ yānaṃ abhirūhitvā bhaddehi bhaddehi yānehi Bandhumatiyā rāja-dhāniyā niyyaṃsu,||<br />
					yena Khemo Migadāyo tena pāyaṃsu.|| ||</p>

					<p class="f4">Yāvatikā yānassa bhūmi yānena gantvā yānā paccerohitvā pattikā va yena Vipassī Bhagavā arahaṃ samamāsambuddho ten'upasaṅkamiṃsu.|| ||</p>

					<p class="f4">Upasaṅkamitvā Vipassiṃ Bhagavantaṃ Arahantaṃ Sammā-Sambuddhaṃ abhivādetvā eka-m-antaṃ nisīdiṃsu.|| ||</p>

					<p class="f4">104. Tesaṃ Vipassī Bhagavā arahaṃ Sammā-SamBuddho ānupubbiṃ-kathaṃ kathesi,||<br />
					seyyath'īdaṃ:||<br />
					dāna-kathaṃ||<br />
					sīla-kathaṃ||<br />
					sagga-kathaṃ||<br />
					kāmānaṃ ādīnavaṃ okāraṃ saṅkilesaṃ nekkhamme ca ānisaṃsaṃ pakāsesi.|| ||</p>

					<p class="f4">Yadā te Bhagavā aññāsi kalla-citte mudu-citte vinīvaraṇa-citte udagga-citte pasanna-citte,||<br />
					atha yā Buddhānaṃ sāmukkaṃ-sikā dhamma-desanā taṃ pakāsesi:||<br />
					dukkhaṃ,||<br />
					samudayaṃ,||<br />
					nirodhaṃ,||<br />
					Maggaṃ.|| ||</p>

					<p class="f4">Seyyathā pi nāma suddhaṃ vatthaṃ apagata-kāḷakaṃ samma-d-eva rajanaṃ patigaṇheyya,||<br />
					evam eva Khaṇḍassa ca rāja-puttassa ca Tissassa ca purohita-puttassa tasmiṃ yeva āsane virajaṃ vīta-malaṃ dhamma-cakkhuṃ udapādi:|| ||</p>

					<p class="f4">"Yaṃ kiñci samudaya-dhammaṃ,||<br />
					sabban taṃ nirodha-dhamman" ti.|| ||</p>

					<p class="f4">105. Te diṭṭha-dhammā patta-dhammā vidita-dhammā pariyogāḷha-dhammā tiṇṇa-vicikicchā vigata-kathaṃ-kathā vesārajja-pattā apara-paccayā satthu sāsane Vipassiṃ Bhagavantaṃ Arahantaṃ Sammā-Sambuddhaṃ etad avocuṃ:|| ||</p>

					<p class="f4">"Abhikkntaṃ bhante,||<br />
					abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭicchantaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhintī' ti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Ete mayaṃ bhante Bhagavantaṃ <a id="pg42"><span class="f2 g"><b>[42]</b></span></a> saraṇaṃ gacchāma Dhammañ ca.|| ||</p>

					<p class="f4">Labheyyāma mayaṃ bhante Bhagavato santike pabbajjaṃ,||<br />
					labheyyāma upasampadan" ti.|| ||</p>

					<p class="f4">106. Alatthuṃ kho bhikkhave, Khaṇḍo ca rāja-putto Tisso ca purohita-putto Vipassissa Bhagavato arahato Sammā Sambuddhassa santike pabbajjaṃ,||<br />
					alatthuṃ upasampadaṃ.|| ||</p>

					<p class="f4">Te Vipassī Bhagavā arahaṃ Sammā-SamBuddho dhammiyā kathāya sandassesi samādapesi samuttejesi sampahaṃsesi||<br />
					saṅkhārānaṃ ādīnavaṃ okāraṃ saṅkilesaṃ Nibbāne ānisaṃsaṃ pakāsesi.|| ||</p>

					<p class="f4">Tesaṃ Vipassinā Bhagavatā arahatā Sammā-SamBuddhena dhammiyā kathāya sandassiyamānānaṃ samādapiyamānānaṃ samuttejiyamānānaṃ sampahaṃsiyamānānaṃ na cirass'eva anupādāya āsavehi cittāni vimucciṃsu.|| ||</p>

					<p class="f4">107. Assosi kho bhikkhave, Bandhumatiyā rāja-dhāniyā mahā-jana-kāyo catur-ā-sīti-pāṇa-sahassāni:|| ||</p>

					<p class="f4">"Vipassī kira Bhagavā arahaṃ Sammā-SamBuddho Bandhumatiṃ rāja-dhāniṃ anuppatto Kheme Miga-dāye viharati.|| ||</p>

					<p class="f4">Khaṇḍo ca kira rāja-putto Tisso ca purohita-putto Vipassissa Bhagavato arahato Sammā Sambuddhassa santike kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jitā" ti.|| ||</p>

					<p class="f4">Sutvāna n'esaṃ etad ahosi:|| ||</p>

					<p class="f4">"Na hi nūna so orako Dhamma-Vinayo,||<br />
					na sā orakā pabbajjā,||<br />
					yattha Khaṇḍo ca rāja-putto Tisso ca purohita-putto kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jitā.|| ||</p>

					<p class="f4">Khaṇḍo ca nāma rāja-putto Tisso ca purohita-putto Vipassissa Bhagavato arahato Sammā Sambuddhassa santike kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajissanti,||<br />
					kim aṅgapana mayan" ti?|| ||</p>

					<p class="f4">108. Atha kho so bhikkhave, mahā-jana-kāyo catur-ā-sīti-pāṇa-sahassāni Bandhumatiyā rāja-dhāniyā ni-k-khamitvā yena Khemo Miga-dāyo,||<br />
					yena Vipassī Bhagavā arahaṃ <a id="pg43"><span class="f2 g"><b>[43]</b></span></a> Sammā-SamBuddho, ten'upasaṅkamiṃsu.|| ||</p>

					<p class="f4">Upasaṅkamitvā Vipassiṃ Bhagavantaṃ Arahantaṃ Sammā-Sambuddhaṃ abhivādetvā eka-m-antaṃ nisīdiṃsu.|| ||</p>

					<p class="f4">109. Tesaṃ Vipassī Bhagavā arahaṃ Sammā-SamBuddho ānupubbiṃ-kathā kathesi,||<br />
					seyyath'īdaṃ:||<br />
					dāna-kathaṃ||<br />
					sīla-kathaṃ||<br />
					sagga-kathaṃ||<br />
					kāmānaṃ ādīnavaṃ okāraṃ saṅkilesaṃ nekkhamme ca ānisaṃsaṃ pakāsesi.|| ||</p>

					<p class="f4">Yadā te Bhagavā aññāsi kalla-citte mudu-citte vinīvaraṇa-citte udagga-citte pasanna-citte,||<br />
					atha yā Buddhānaṃ sāmukkaṃ-sikā dhamma-desanā taṃ pakāsesi:||<br />
					dukkhaṃ,||<br />
					samudayaṃ,||<br />
					nirodhaṃ,||<br />
					Maggaṃ.|| ||</p>

					<p class="f4">Seyyathā pi nāma suddhaṃ vatthaṃ apagata-kāḷakaṃ samma-d-eva rajanaṃ patigaṇheyya,||<br />
					evam eva Khaṇḍassa ca rāja-puttassa ca Tissassa ca purohita-puttassa tasmiṃ yeva āsane virajaṃ vīta-malaṃ dhamma-cakkhuṃ udapādi:|| ||</p>

					<p class="f4">"Yaṃ kiñci samudaya-dhammaṃ,||<br />
					sabban taṃ nirodha-dhamman" ti.|| ||</p>

					<p class="f4">110. Te diṭṭha-dhammā patta-dhammā vidita-dhammā pariyogāḷha-dhammā tiṇṇa-vicikicchā vigata-kathaṃ-kathā vesārajja-pattā apara-paccayā satthu sāsane Vipassiṃ Bhagavantaṃ Arahantaṃ Sammā-Sambuddhaṃ etad avocuṃ:|| ||</p>

					<p class="f4">"Abhikkntaṃ bhante,||<br />
					abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭicchantaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhintī' ti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Ete mayaṃ bhante Bhagavantaṃ saraṇaṃ gacchāma Dhammañ ca.|| ||</p>

					<p class="f4">Labheyyāma mayaṃ bhante Bhagavato santike pabbajjaṃ,||<br />
					labheyyāma upasampadan" ti.|| ||</p>

					<p class="f4">111. Alatthuṃ kho bhikkhave, tāni catur-ā-sīti-pāṇa-sahassāni Vipassissa Bhagavato arahato Sammā Sambuddhassa santike pabbajjaṃ,||<br />
					alatthuṃ upasampadaṃ.|| ||</p>

					<p class="f4">Te Vipassī Bhagavā arahaṃ Sammā-SamBuddho dhammiyā kathāya sandassesi samādapesi samuttejesi sampahaṃsesi,||<br />
					<a id="pg44"><span class="f2 g"><b>[44]</b></span></a> saṅkhārānaṃ ādīnavaṃ okāraṃ saṅkilesaṃ Nibbāne ānisaṃsaṃ pakāsesi.|| ||</p>

					<p class="f4">Tesaṃ Vipassinā Bhagavatā arahatā Sammā-SamBuddhena dhammiyā kathāya sandassiyamānānaṃ samādāpiyamānānaṃ samuttejīyamānānaṃ sampahaṃsiyamānānaṃ na cirass'eva anupādāya āsavehi cittāni vimucciṃsu.|| ||</p>

					<p class="f4">112. Assosuṃ kho bhikkhave, tāni purimāni catur-ā-sīti pabba-jitasahassāni:|| ||</p>

					<p class="f4">"Vipassī kira Bhagavā arahaṃ Sammā-SamBuddho Bandhumatiṃ rāja-dhāniṃ anuppatto Kheme Miga-dāye viharati,||<br />
					Dhammañ ca kira desetī" ti.|| ||</p>

					<p class="f4">Atha kho bhikkhave, tāni catur-ā-sīti pabba-jita-sahassāni yena Bandhumatī rāja-dhāni yena Khemo Miga-dāyo yena Vipassī Bhagavā arahaṃ Sammā-SamBuddho, ten'upasaṅkamiṃsu.|| ||</p>

					<p class="f4">Upasaṅkamitvā Vipassiṃ Bhagavantaṃ Arahantaṃ Sammā-Sambuddhaṃ abhivādetvā eka-m-antaṃ nisīdiṃsu.|| ||</p>

					<p class="f4">113. Tesaṃ Vipassī Bhagavā arahaṃ Sammā-SamBuddho ānupubbiṃ-kathaṃ kathesi,||<br />
					seyyath'īdaṃ:||<br />
					dāna-kathaṃ||<br />
					sīla-kathaṃ||<br />
					sagga-kathaṃ||<br />
					kāmānaṃ ādīnavaṃ okāraṃ saṅkilesaṃ nekkhamme ca ānisaṃsaṃ pakāsesi.|| ||</p>

					<p class="f4">Yadā te Bhagavā aññāsi kalla-citte mudu-citte vinīvaraṇa-citte udagga-citte pasanna-citte,||<br />
					atha yā Buddhānaṃ sāmukkaṃ-sikā dhamma-desanā taṃ pakāsesi:||<br />
					dukkhaṃ,||<br />
					samudayaṃ,||<br />
					nirodhaṃ,||<br />
					Maggaṃ.|| ||</p>

					<p class="f4">Seyyathā pi nāma suddhaṃ vatthaṃ apagata-kāḷakaṃ samma-d-eva rajanaṃ patigaṇheyya,||<br />
					evam eva Khaṇḍassa ca rāja-puttassa ca Tissassa ca purohita-puttassa tasmiṃ yeva āsane virajaṃ vīta-malaṃ dhamma-cakkhuṃ udapādi:|| ||</p>

					<p class="f4">"Yaṃ kiñci samudaya-dhammaṃ,||<br />
					sabban taṃ nirodha-dhamman" ti.|| ||</p>

					<p class="f4">114. Te diṭṭha-dhammā patta-dhammā vidita-dhammā pariyogāḷha-dhammā tiṇṇa-vicikicchā vigata-kathaṃ-kathā vesārajja-pattā apara-paccayā satthu sāsane Vipassiṃ Bhagavantaṃ Arahantaṃ Sammā-Sambuddhaṃ etad avocuṃ:|| ||</p>

					<p class="f4"><a id="pg45"><span class="f2 g"><b>[45]</b></span></a> "Abhikkntaṃ bhante,||<br />
					abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭicchantaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhintī' ti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Ete mayaṃ bhante Bhagavantaṃ saraṇaṃ gacchāma Dhammañ ca.|| ||</p>

					<p class="f4">Labheyyāma mayaṃ bhante Bhagavato santike pabbajjaṃ,||<br />
					labheyyāma upasampadan" ti.|| ||</p>

					<p class="f4">115. Alatthuṃ kho bhikkhave, tāni catur-ā-sīti-pāṇa-sahassāni Vipassissa Bhagavato arahato Sammā Sambuddhassa santike pabbajjaṃ,||<br />
					alatthuṃ upasampadaṃ.|| ||</p>

					<p class="f4">Te Vipassī Bhagavā arahaṃ Sammā-SamBuddho dhammiyā kathāya sandassesi samādapesi samuttejesi sampahaṃsesi||<br />
					saṅkhārānaṃ ādīnavaṃ okāraṃ saṅkilesaṃ Nibbāne ca ānisaṃsaṃ pakāsesi.|| ||</p>

					<p class="f4">Tesaṃ Vipassinā Bhagavatā arahatā Sammā-SamBuddhena dhammiyā kathāya sandasyiyamānānaṃ samādāpiyamānānaṃ samuttejiyamānānaṃ sampahaṃsiyamānānaṃ na cirass'eva anupādāya āsavehi cittāni vimucciṃsu.|| ||</p>

					<p class="f4">116. Tena kho pana bhikkhave, samayena Bandhumatiyā rāja-dhāniyā mahā-bhikkhu-saṅgho paṭivasati aṭṭha-saṭṭhi-bhikkhu-sata-sahassaṃ.|| ||</p>

					<p class="f4">Atha kho bhikkhave, Vipassissa Bhagavato arahato Sammā Sambuddhassa raho-gatassa paṭisallīnassa evaṃ cetaso parivitakko udapādi:|| ||</p>

					<p class="f4">"Mahā kho etarahi bhikkhu-saṅgho Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaṃ.|| ||</p>

					<p class="f4">Yan nūn-ā-haṃ bhikkhu anujāneyyaṃ:|| ||</p>

					<p class="f4">'Caratha bhikkhave, cārikaṃ bahu-jana-hitāya bahu-jana-sukhāya lok-ā-nukampāya,||<br />
					atthāya hitāya sukhāya deva-manussānaṃ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhik- <a id="pg46"><span class="f2 g"><b>[46]</b></span></a> khave, dhammaṃ ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ,||<br />
					kevala-paripuṇṇaṃ parisuddhaṃ Brahma-cariyaṃ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti,||<br />
					bhavissanti Dhammassa aññātāro.|| ||</p>

					<p class="f4">Api ca channaṃ channaṃ vassāna accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="ctr c">&#9632;</p>

					<p class="f4">117. Atha kho bhikkhave, aññataro Mahā-Brahmā Vipassissa Bhagavato arahato Sammā Sambuddhassa cetasā ceto-parivitakkam aññāya,||<br />
					seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva Brahmaloke antara-hito Vipassissa Bhagavato arahato Sammā Sambuddhassa purato pātur ahosi.|| ||</p>

					<p class="f4">Atha kho so bhikkhave, Mahā-Brahmā ekaṃsaṃ uttarā-saṅgaṃ karitvā yena Vipassī Bhagavā arahaṃ Sammā-SamBuddho ten'añjalim panā-metvā Vipassiṃ Bhagavantaṃ Arahantaṃ Sammā-Sambuddhaṃ etad avoca:|| ||</p>

					<p class="f4">"Evam etaṃ Bhagavā, evam etam Sugata!|| ||</p>

					<p class="f4">Mahā kho bhante etarahi bhikkhu-saṅgho Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaṃ,||<br />
					anujānātu bhante Bhagavā bhikkhū:|| ||</p>

					<p class="f4">"Caratha bhikkhave, cārikaṃ bahu-jana-hitāya bahu-jana-sukhāya lok-ā-nukampāya,||<br />
					atthāya hitāya sukhāya deva-manussānaṃ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaṃ ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro" ti.|| ||</p>

					<p class="f4">Api ca bhante, mayaṃ tathā karissāma yathā bhikkhu channaṃ channaṃ vassānaṃ accayena Bandhumatiṃ rāja-dhāniṃ upasaṅkamissanti Pātimokkhuddesāyā" ti.|| ||</p>

					<p class="f4">Idam avoca bhikkhave, so Mahā-Brahmā.|| ||</p>

					<p class="f4">Idaṃ vatvā <a id="pg47"><span class="f2 g"><b>[47]</b></span></a> Vipassiṃ Bhagavantaṃ Arahantaṃ Sammā-Sambuddhaṃ abhivādetvā padakkhiṇaṃ katvā tatth'ev'antara-dhāyi.|| ||</p>

					<p class="f4">118. Atha kho bhikkhave, Vipassī Bhagavā arahaṃ Sammā-SamBuddho sāyaṇha-samayaṃ paṭisallāṇā vuṭṭhito bhikkhu āmantesi:|| ||</p>

					<p class="f4">"Idha mayhaṃ bhikkhave, raho-gatassa paṭisallīnassa evaṃ cetaso parivitakko udapādi:|| ||</p>

					<p class="f4">"Mahā kho etarahi bhikkhu-saṅghā Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaṃ.|| ||</p>

					<p class="f4">Yan nūn-ā-haṃ bhikkhu anujāneyyaṃ|| ||</p>

					<p class="f4">"Caratha bhikkhave, cārikaṃ bahu-jana-hitāya bahu-jana-sukhāya lok-ā-nukampāya,||<br />
					atthāya hitāya sukhāya deva-manussānaṃ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaṃ ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro" ti.|| ||</p>

					<p class="f4">Api ca channaṃ channaṃ vassānaṃ accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="f4">119. Atha kho bhikkhave, aññataro Mahā-Brahmā mama cetasā ceto-parivitakkam aññāya,||<br />
					seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva Brahmaloke antara-hito mama purato pātur ahosi.|| ||</p>

					<p class="f4">Atha kho so bhikkhave, Mahā-Brahmā ekaṃsaṃ uttarā-saṅgaṃ karitvā yenāhaṃ ten'añjalim panāmetvā maṃ etad avoca:|| ||</p>

					<p class="f4">"Evam etaṃ Bhagavā, evam etam Sugata!|| ||</p>

					<p class="f4">Mahā kho bhante etarahi bhikkhu-saṅgho Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaṃ,||<br />
					anujānātu bhante Bhagavā bhikkhū:|| ||</p>

					<p class="f4">"Caratha bhikkhave, cārikaṃ bahu-jana-hitāya bahu-jana-sukhāya lok-ā-nukampāya,||<br />
					atthāya hitāya sukhāya deva-manussānaṃ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaṃ ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro" ti.|| ||</p>

					<p class="f4"><a id="pg48"><span class="f2 g"><b>[48]</b></span></a> Api ca bhante, mayaṃ tathā karissāma yathā bhikkhu channaṃ channaṃ vassānaṃ accayena Bandhumatiṃ rāja-dhāniṃ upasaṅkamissanti Pātimokkhuddesāyā" ti.|| ||</p>

					<p class="f4">Idam avoca bhikkhave, so Mahā-Brahmā.|| ||</p>

					<p class="f4">Idaṃ vatvā maṃ abhivādetvā padakkhiṇaṃ katvā tatth'ev'antara-dhāyi.|| ||</p>

					<p class="f4">120. "Anujānāmi bhikkhave, caratha cārikaṃ bahu-jana-hitāya bahu-jana-sukhāya lok-ā-nukampāya,||<br />
					atthāya hitāya sukhāya deva-manussānaṃ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaṃ ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro.|| ||</p>

					<p class="f4">Api ca bhikkhave, channaṃ channaṃ vassānaṃ accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="f4">121. Atha kho bhikkhave, bhikkhū yebhuyyena ekāhen'eva jana-pada-cārikaṃ pakkamiṃsu.|| ||</p>

					<p class="f4">122. Tena kho pana bhikkhave, samayena Jambudīpe catur-ā-sīti āvāsa-sahassāni honti.|| ||</p>

					<p class="f4">Ekamhi vasse nikkhante devatā saddamanussāvesuṃ:|| ||</p>

					<p class="f4">"Nikkhantaṃ kho mārisā ekaṃ vassaṃ pañca dāni vassāni sesāni.|| ||</p>

					<p class="f4">Pañcannaṃ vassānaṃ accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="f4">Dvīsu vassesu nikkhantesu devatā saddamasussāvesuṃ:|| ||</p>

					<p class="f4">"Nikkhantāni kho mārisā dve vassāni,||<br />
					cattāri dāni vassāni sesāni.|| ||</p>

					<p class="f4">Catunnaṃ vassānaṃ accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="f4">Tīsu vassesu nikkhantesu devatā saddamanussāvesuṃ:|| ||</p>

					<p class="f4">'Nikkhantāni kho mārisā tīṇi vassāni||<br />
					tīṇi dāni vassāni <a id="pg49"><span class="f2 g"><b>[49]</b></span></a> sesāni.|| ||</p>

					<p class="f4">Tiṇṇaṃ vassānaṃ accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="f4">Catusu vassesu nikkhantesu devatā saddamanussāvesuṃ:|| ||</p>

					<p class="f4">"Nikkhantāni kho mārisā cattāri vassāni||<br />
					dve dāni vassāni sesāni.|| ||</p>

					<p class="f4">Dvinnaṃ vassānaṃ accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="f4">Pañcasu vassesu nikkhantesu devatā saddamanussāvesuṃ:|| ||</p>

					<p class="f4">"Nikkhantāni kho mārisā pañca vassāni||<br />
					ekaṃ dāni vassaṃ sesaṃ.|| ||</p>

					<p class="f4">Ekassa vassassa accayena Bandhumatī rāja-dhāni upasaṅkamitabbā Pātimokkhuddesāyā" ti.|| ||</p>

					<p class="f4">Chasu vassesu nikkhantesu devatā saddamanussāvesuṃ:|| ||</p>

					<p class="f4">"Nikkhantāni kho mārisā chabbassāni||<br />
					samayo dāni Bandhumatiṃ rāja-dhāniṃ upasaṅkamituṃ Pātimokkhuddesāyā" ti.|| ||</p>

					<p class="f4">Atha kho te bhikkhave, bhikkhu, appekacce saken'eva iddhānubhāvena,||<br />
					app ekacce devatānaṃ iddhānubhāvena,||<br />
					ekāhen'eva Bandhumatiṃ rāja-dhāniṃ upasaṅkamiṃsu Pātimokkhuddesāya.|| ||</p>

					<p class="f4">123. Tatra sudaṃ bhikkhave, Vipassī Bhagavā arahaṃ Sammā-SamBuddho bhikkhu-saṅghe evaṃ Pātimokkhaṃ uddisati:|| ||</p>

					      <p class="f4 in2">"Khantī paramaṃ tapo titikkhā,||<br />
							Nibbānaṃ paramaṃ vadanti Buddhā.||<br />
							Na hi pabba-jito parūpaghātī||<br />
							Samaṇo hoti paraṃ viheṭhayanto.|| ||</p>

					      <p class="f4 in2">Sabba-pāpassa akaraṇaṃ kusalassa upasampadā,||<br />
							Sacitta-pariyodapanaṃ, etaṃ Buddhāna sāsanaṃ.|| ||</p>

					      <p class="f4 in2">Anūpavādo anūpaghāto Pātimokkhe ca saṃvaro,||<br />
							<a id="pg50"><span class="f2 g"><b>[50]</b></span></a> Mattaññutā ca bhattasmiṃ pantañ ca sayanāsanaṃ,||<br />
							Adhicitte ca āyogo etaṃ Buddhāna sāsanaṃ" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">124. Ekam idāhaṃ bhikkhave, samayaṃ Ukkaṭṭhāyaṃ viharāmi Subhaga-vane sāla-rāja-mūle.|| ||</p>

					<p class="f4">Tassa mayhaṃ bhikkhave, raho-gatassa paṭisallīnassa evaṃ cetaso parivikko udapādi:|| ||</p>

					<p class="f4">'Na kho so sattāvāso sulabha-rūpo yo mayā anāvuttha-pubbo iminā dīghena addhunā aññatra Suddhāvāsehi devehi.|| ||</p>

					<p class="f4">Yan nūn-ā-haṃ yena Suddhāvāsā devā ten'upasaṅkameyyan" ti.|| ||</p>

					<p class="f4">Atha kho ahaṃ bhikkhave,||<br />
					seyyathā pi nāma balavā puriso samiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva Ukkaṭṭhāyaṃ Subhaga-vane sāla-rāja-mūle antara-hito Avihesu devesu pātur ahosim.|| ||</p>

					<p class="f4">125. Tasmiṃ bhikkhave, deva-nikāye'nekāni devatā-sahassāni yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">"Ito so mārisa,eka-navuto kappo||<br />
					yaṃ Vipassī Bhagavā arahaṃ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā Sambuddhassa asīti-vassa-sahassāni āyu-p-pamāṇaṃ ahosi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Khaṇḍa-Ṭissaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vipassissa mārisa,<a id="pg51"><span class="f2 g"><b>[51]</b></span></a> Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi aṭṭha-saṭṭhi-bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asīti-bhikkhu-sata-sahassaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraṃ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vipassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">126. Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Ito so mārisa, eka-tiṃso kappo yaṃ Sikhī Bhagavā arahaṃ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa sattativassa-sahassāni āyu-p-pamāṇaṃ ahosi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Abhibhū-Sambhavaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Khemaṅkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraṃ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Sikhissimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">127. Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Tasmiṃ yeva kho mārisa, eka-tiṃse kappe Vessabhū Bhagavā arahaṃ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa saṭṭhivassa-sahassāni āyu-p-pamāṇaṃ ahosi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Soṇ-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaṃ nāma nagaraṃ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vessabhussimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">128. Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kakusandho Bhagavā arahaṃ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa cattārīsam vassa-sahassāni āyu-p-pamāṇaṃ ahosi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Vidhura-Sañjīvaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa eko sāvakānaṃ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraṃ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kakusandhassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">129. Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Koṇāgamano Bhagavā arahaṃ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa tiṃsa vassa-sahassāni āyu-p-pamāṇaṃ ahosi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Bhiyyos-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					eko sāvakānaṃ sannipāto ahosi tiṃsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraṃ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Koṇāgamanassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">130. Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kassapo Bhagavā arahaṃ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa vīsatiṃ vassa-sahassāni āyu-p-pamāṇaṃ ahosi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Tissa-Bhāradvājaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kassapassa mārisa,||<br />
					Bhagavato arahato Sammā Sambuddhassa eko sāvakānaṃ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraṃ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kassapassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">131. Tasmiṃ yeva kho bhikkhave, deva-nikāye devatā-satāni yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:</p>

					<p class="f4">"Imasmiṃ yeva kho mārisa, bhadda-kappe ahaṃ etarahi arahaṃ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho khattiyo jātiyā ahosiṃ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho Gotamo gottena.|| ||</p>

					<p class="f4">Bhagavā mārisa, <a id="pg52"><span class="f2 g"><b>[52]</b></span></a> etarahi appakaṃ āyu-p-pamāṇaṃ parittaṃ lahukaṃ yo ciraṃ jīvati so vassa-sataṃ appaṃ vā bhiyyo.|| ||</p>

					<p class="f4">Bhagavā mārisa etarahi arahaṃ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā Sambuddhassa Sāriputta-Moggallānaṃ nāma sāvakayugaṃ hoti aggaṃ bhadda-yugaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa eko sāvakānaṃ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā Sambuddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraṃ rāja-dhānī" ti.|| ||</p>

					<p class="f4">Bhagavato mārisa, evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">132. Atha kho ahaṃ bhikkhave, Avihehi devehi saddhiṃ yena Atappā devā ten'upasaṅkamiṃ.|| ||</p>

					<p class="f4">Tasmiṃ bhikkhave, devanikāye nekāni devatā-sahassāni yenāhaṃ ten'upasaṅkamiṃ.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave tā devatā maṃ etad avocum:</p>

					<p class="f4">"Ito so mārisa,eka-navuto kappo||<br />
					yaṃ Vipassī Bhagavā arahaṃ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā Sambuddhassa asīti-vassa-sahassāni āyu-p-pamāṇaṃ ahosi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Khaṇḍa-Ṭissaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi aṭṭha-saṭṭhi-bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asīti-bhikkhu-sata-sahassaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraṃ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vipassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Ito so mārisa, eka-tiṃso kappo yaṃ Sikhī Bhagavā arahaṃ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa sattativassa-sahassāni āyu-p-pamāṇaṃ ahosi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Abhibhū-Sambhavaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Khemaṅkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraṃ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Sikhissimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Tasmiṃ yeva kho mārisa, eka-tiṃse kappe Vessabhū Bhagavā arahaṃ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa saṭṭhivassa-sahassāni āyu-p-pamāṇaṃ ahosi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Soṇ-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaṃ nāma nagaraṃ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vessabhussimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kakusandho Bhagavā arahaṃ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa cattārīsam vassa-sahassāni āyu-p-pamāṇaṃ ahosi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Vidhura-Sañjīvaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa eko sāvakānaṃ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraṃ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kakusandhassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Koṇāgamano Bhagavā arahaṃ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa tiṃsa vassa-sahassāni āyu-p-pamāṇaṃ ahosi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Bhiyyos-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					eko sāvakānaṃ sannipāto ahosi tiṃsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraṃ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Koṇāgamanassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kassapo Bhagavā arahaṃ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa vīsatiṃ vassa-sahassāni āyu-p-pamāṇaṃ ahosi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Tissa-Bhāradvājaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kassapassa mārisa,||<br />
					Bhagavato arahato Sammā Sambuddhassa eko sāvakānaṃ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraṃ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kassapassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ yeva kho bhikkhave, deva-nikāye devatā-satāni yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:</p>

					<p class="f4">"Imasmiṃ yeva kho mārisa, bhadda-kappe ahaṃ etarahi arahaṃ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho khattiyo jātiyā ahosiṃ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho Gotamo gottena.|| ||</p>

					<p class="f4">Bhagavā mārisa, etarahi appakaṃ āyu-p-pamāṇaṃ parittaṃ lahukaṃ yo ciraṃ jīvati so vassa-sataṃ appaṃ vā bhiyyo.|| ||</p>

					<p class="f4">Bhagavā mārisa etarahi arahaṃ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā Sambuddhassa Sāriputta-Moggallānaṃ nāma sāvakayugaṃ hoti aggaṃ bhadda-yugaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa eko sāvakānaṃ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā Sambuddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraṃ rāja-dhānī" ti.|| ||</p>

					<p class="f4">Bhagavato mārisa, evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">133. Atha kho ahaṃ bhikkhave, Avihehi ca devehi,
					Atappehi ca devehi saddhiṃ yena Sudassā devā ten'upasaṅkamiṃ.|| ||</p>

					<p class="f4">Tasmiṃ bhikkhave, devanikāye nekāni devatā-sahassāni yenāhaṃ ten'upasaṅkamiṃ.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave tā devatā maṃ etad avocum:</p>

					<p class="f4">"Ito so mārisa,eka-navuto kappo||<br />
					yaṃ Vipassī Bhagavā arahaṃ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā Sambuddhassa asīti-vassa-sahassāni āyu-p-pamāṇaṃ ahosi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Khaṇḍa-Ṭissaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi aṭṭha-saṭṭhi-bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asīti-bhikkhu-sata-sahassaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraṃ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vipassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Ito so mārisa, eka-tiṃso kappo yaṃ Sikhī Bhagavā arahaṃ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa sattativassa-sahassāni āyu-p-pamāṇaṃ ahosi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Abhibhū-Sambhavaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Khemaṅkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraṃ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Sikhissimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Tasmiṃ yeva kho mārisa, eka-tiṃse kappe Vessabhū Bhagavā arahaṃ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa saṭṭhivassa-sahassāni āyu-p-pamāṇaṃ ahosi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Soṇ-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaṃ nāma nagaraṃ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vessabhussimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kakusandho Bhagavā arahaṃ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa cattārīsam vassa-sahassāni āyu-p-pamāṇaṃ ahosi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Vidhura-Sañjīvaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa eko sāvakānaṃ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraṃ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kakusandhassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Koṇāgamano Bhagavā arahaṃ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa tiṃsa vassa-sahassāni āyu-p-pamāṇaṃ ahosi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Bhiyyos-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					eko sāvakānaṃ sannipāto ahosi tiṃsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraṃ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Koṇāgamanassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kassapo Bhagavā arahaṃ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa vīsatiṃ vassa-sahassāni āyu-p-pamāṇaṃ ahosi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Tissa-Bhāradvājaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kassapassa mārisa,||<br />
					Bhagavato arahato Sammā Sambuddhassa eko sāvakānaṃ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraṃ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kassapassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ yeva kho bhikkhave, deva-nikāye devatā-satāni yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:</p>

					<p class="f4">"Imasmiṃ yeva kho mārisa, bhadda-kappe ahaṃ etarahi arahaṃ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho khattiyo jātiyā ahosiṃ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho Gotamo gottena.|| ||</p>

					<p class="f4">Bhagavā mārisa, etarahi appakaṃ āyu-p-pamāṇaṃ parittaṃ lahukaṃ yo ciraṃ jīvati so vassa-sataṃ appaṃ vā bhiyyo.|| ||</p>

					<p class="f4">Bhagavā mārisa etarahi arahaṃ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā Sambuddhassa Sāriputta-Moggallānaṃ nāma sāvakayugaṃ hoti aggaṃ bhadda-yugaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa eko sāvakānaṃ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā Sambuddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraṃ rāja-dhānī" ti.|| ||</p>

					<p class="f4">Bhagavato mārisa, evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">134. Atha kho ahaṃ bhikkhave, Avihehi ca devehi,
					Atappehi ca devehi Sudassehi ca devehi saddhiṃ yena Akaniṭṭha devā ten'upasaṅkamiṃ.|| ||</p>

					<p class="f4">Tasmiṃ bhikkhave, devanikāye nekāni devatā-sahassāni yenāhaṃ ten'upasaṅkamiṃ.|| ||</p>

					<p class="f4"><a id="pg53"><span class="f2 g"><b>[53]</b></span></a> Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave tā devatā maṃ etad avocum:</p>

					<p class="f4">"Ito so mārisa,eka-navuto kappo||<br />
					yaṃ Vipassī Bhagavā arahaṃ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā Sambuddhassa asīti-vassa-sahassāni āyu-p-pamāṇaṃ ahosi.|| ||</p>

					<p class="f4">Vipassī mārisa, Bhagavā arahaṃ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Khaṇḍa-Ṭissaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi aṭṭha-saṭṭhi-bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asīti-bhikkhu-sata-sahassaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā Sambuddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraṃ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vipassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Ito so mārisa, eka-tiṃso kappo yaṃ Sikhī Bhagavā arahaṃ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa sattativassa-sahassāni āyu-p-pamāṇaṃ ahosi.|| ||</p>

					<p class="f4">Sikhī mārisa, Bhagavā arahaṃ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Abhibhū-Sambhavaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ|| ||</p>

					<p class="f4">Eko sāvakānaṃ sannipāto ahosi bhikkhu-sata-sahassaṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Khemaṅkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā Sambuddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraṃ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Sikhissimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Tasmiṃ yeva kho mārisa, eka-tiṃse kappe Vessabhū Bhagavā arahaṃ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa saṭṭhivassa-sahassāni āyu-p-pamāṇaṃ ahosi.|| ||</p>

					<p class="f4">Vessabhū mārisa, Bhagavā arahaṃ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Soṇ-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa tayo sāvakānaṃ sannipātā ahesuṃ.|| ||</p>

					<p class="f4">Eko sāvakānaṃ sannipāto ahosi asītiṃ bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaṃ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa ime tayo sāvakānaṃ sannipātā ahesuṃ sabbesaṃ yeva khīṇ'āsavānaṃ.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaṃ nāma nagaraṃ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Vessabhussimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kakusandho Bhagavā arahaṃ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa cattārīsam vassa-sahassāni āyu-p-pamāṇaṃ ahosi.|| ||</p>

					<p class="f4">Kakusandho mārisa, Bhagavā arahaṃ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Vidhura-Sañjīvaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa eko sāvakānaṃ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraṃ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kakusandhassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Koṇāgamano Bhagavā arahaṃ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa tiṃsa vassa-sahassāni āyu-p-pamāṇaṃ ahosi.|| ||</p>

					<p class="f4">Koṇāgamano mārisa, Bhagavā arahaṃ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Bhiyyos-Uttaraṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					eko sāvakānaṃ sannipāto ahosi tiṃsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraṃ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Koṇāgamanassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ bhikkhave, deva-nikāye'nekāni devatā-sahassāni anekāni devatā sata-sahassaṃ yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:|| ||</p>

					<p class="f4">Imasmiṃ yeva kho mārisa, bhadda-kappe Kassapo Bhagavā arahaṃ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa vīsatiṃ vassa-sahassāni āyu-p-pamāṇaṃ ahosi.|| ||</p>

					<p class="f4">Kassapo mārisa, Bhagavā arahaṃ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Tissa-Bhāradvājaṃ nāma sāvakayugaṃ ahosi aggaṃ bhadda-yugaṃ.|| ||</p>

					<p class="f4">Kassapassa mārisa,||<br />
					Bhagavato arahato Sammā Sambuddhassa eko sāvakānaṃ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā Sambuddhassa ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā Sambuddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraṃ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā Sambuddhassa||<br />
					evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Kassapassimhi Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiṃ yeva kho bhikkhave, deva-nikāye devatā-satāni yen āhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho bhikkhave, tā devatā maṃ etad avocuṃ:</p>

					<p class="f4">"Imasmiṃ yeva kho mārisa, bhadda-kappe ahaṃ etarahi arahaṃ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho khattiyo jātiyā ahosiṃ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaṃ Sammā-SamBuddho Gotamo gottena.|| ||</p>

					<p class="f4">Bhagavā mārisa, etarahi appakaṃ āyu-p-pamāṇaṃ parittaṃ lahukaṃ yo ciraṃ jīvati so vassa-sataṃ appaṃ vā bhiyyo.|| ||</p>

					<p class="f4">Bhagavā mārisa etarahi arahaṃ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā Sambuddhassa Sāriputta-Moggallānaṃ nāma sāvakayugaṃ hoti aggaṃ bhadda-yugaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa eko sāvakānaṃ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaṃ eko sāvakānaṃ sannipāto ahosi sabbesaṃ yeva khīṇ'āsavānaṃ.|| ||</p>

					<p class="f4">Bhagavā mārisa, etarahi arahato Sammā Sambuddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā Sambuddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraṃ rāja-dhānī" ti.|| ||</p>

					<p class="f4">Bhagavato mārisa, evaṃ abhini-k-khamanaṃ ahosi,||<br />
					evaṃ pabbajjā,||<br />
					evaṃ padhānaṃ evaṃ abhisambodhi,||<br />
					evaṃ dhamma-cakka-ppavattanaṃ.|| ||</p>

					<p class="f4">Te mayaṃ mārisa, Bhagavatī Brahma-cariyaṃ caritvā kāmesu kāma-c-chandaṃ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">135. Iti kho bhikkhave, Tathāgatass ev'esā dhamma-dhātu suppaṭi-viddhā yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe,||<br />
					sabba-dukkha-vītivante jātito pi anussarati,||<br />
					nāmato pi anussarati,||<br />
					gottato <a id="pg54"><span class="f2 g"><b>[54]</b></span></a> pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">"Evaṃ jaccā te Bhagavanto ahesuṃ iti pi,||<br />
					evaṃ nāmā,||<br />
					evaṃ gottā,||<br />
					evaṃ sīlā,||<br />
					evaṃ dhammā,||<br />
					evaṃ paññā,||<br />
					evaṃ vihārī,||<br />
					evaṃ vimuttā te Bhagavanto ahesuṃ itipī.|| ||</p>

					<p class="f4">136. Devatā pi Tathāgatassa etam atthaṃ ārocesuṃ,||<br />
					yena Tathāgato atīte Buddhe parinibbuto chinna-papañce chinna-vaṭume pariyādinna-vaṭṭe,||<br />
					sabba-dukkha-vītivante jātito pi anussarati,||<br />
					nāmato pi anussarati,||<br />
					gottato anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">"Evaṃ jaccā te Bhagavanto ahesuṃ iti pi,||<br />
					evaṃ nāmā,||<br />
					evaṃ gottā,||<br />
					evaṃ sīlā,||<br />
					evaṃ dhammā,||<br />
					evaṃ paññā,||<br />
					evaṃ vihārī,||<br />
					evaṃ vimuttā te Bhagavanto ahesuṃ itipī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="f4 ctr">Mahāpadāna Suttantaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>