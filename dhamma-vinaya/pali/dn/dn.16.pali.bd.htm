<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 16, The Mahā-Parinibbāna Suttaṃ. The story of the last days of the Buddha." />
<title>DN 16: Mahā-Parinibbāna Suttaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p16">Sutta 16</a></h4>

					<h1>Mahā-Parinibbāna Suttaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg72"><span class="f2 g"><b>[72]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/ati/dn/dn.16.stor.ati.htm#p1">stor</a>][<a href="../../../dhamma-vinaya/pts/dn/dn.16.rhyt.pts.htm#p1">pts</a>][<a href="../../../dhamma-vinaya/ati/dn/dn.16.than.ati.htm#p1">than</a>][<a href="../../../dhamma-vinaya/bs/dn.16.rhyt.bs_1.1.htm">bs</a>][<a href="../../../dhamma-vinaya/bit/bit-12.htm">wrrn</a>]</span> E<span class="fp3">vaṃ Me Sutaṃ.</span>|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakūṭe pabbate.|| ||</p>

					<p class="f4">Tena kho pana samayena rājā Māgadho Ajātasattu Vedehīputto Vajjī abhiyātu-kāmo hoti.|| ||</p>

					<p class="f4">So evam āha:|| ||</p>

					<p class="f4">"Ahañ hi'me Vajjī||<br />
					evaṃ-mahiddhike||<br />
					evaṃ-mah-ā-nubhāve,||<br />
					ucchejjhāmi Vajjī||<br />
					vināsessāmi Vajjī||<br />
					anaya-vyasanaṃ āpādessāmi Vajjī" ti.|| ||</p>

					<p class="f4">2. Atha kho rājā Māgadho Ajātasattu Vedehiputto Vassakāraṃ brāhmaṇaṃ Magadha-mahā-mattaṃ āmantesi:|| ||</p>

					<p class="f4">"Ehi tvaṃ brāhmaṇa,||<br />
					yena Bhagavā ten'upasaṅkama.|| ||</p>

					<p class="f4">Upasaṅkamitvā mama vacanena Bhagavato pāde sirasā vandāhi,||<br />
					appābādhaṃ||<br />
					appātaṅkaṃ||<br />
					lahu-ṭ-ṭhānaṃ balaṃ phāsu-vihāraṃ puccha:|| ||</p>

					<p class="f4">'Rājā bhante, Māgadho Ajātasattu Vedehiputto Bhagavato pāde sirasā vandati,||<br />
					appābādhaṃ||<br />
					appātaṅkaṃ||<br />
					lahu-ṭ-ṭhānaṃ balaṃ phāsu-vihāraṃ pucchatī' ti.|| ||</p>

					<p class="f4">Evañ ca vadehi:|| ||</p>

					<p class="f4">"Rājā bhante, Māgadho Ajātasattu Vedehiputto Vajjī abhiyātu-kāmo.|| ||</p>

					<p class="f4">So evam āha:</p>

					<p class="f4">'Ahañ hi'me Vajjī||<br />
					evaṃ-mahiddhike||<br />
					evaṃ-mah-ā-nubhāve,||<br />
					ucchejjhāmi Vajjī,||<br />
					vināsessāmī Vajjī,||<br />
					anaya- <a id="pg73"><span class="f2 g"><b>[73]</b></span></a> vyasanaṃ āpādessāmī Vajjī' ti.|| ||</p>

					<p class="f4">Yathā ca te Bhagavā vyākaroti,||<br />
					taṃ sādhukaṃ uggahetvā mamaṃ āroceyyāsi,||<br />
					na hi Tathāgatā vitathaṃ bhaṇantī" ti.|| ||</p>

					<p class="f4">3. "Evaṃ bho" ti kho Vassakāro brāhmaṇo Magadha-mahā-matto rañño Māgadhassa Ajātasattussa Vedehiputtassa paṭi-s-sutvā,||<br />
					bhaddāni bhaddāni yānāni yojāpetvā,||<br />
					bhaddaṃ yānaṃ abhirūhitvā,||<br />
					bhaddehi bhaddehi yānehi Rājagahamhā niyyāsi,||<br />
					yena Gijjhakūṭo pabbato tena pāyāsi,||<br />
					yāvatikā yānassa bhūmi||<br />
					yānena gantvā||<br />
					yānā paccorohitvā pattiko va||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Vassakāro brāhmaṇo Magadha-mahā-matto Bhagavantaṃ etad avoca:|| ||</p>

					<p class="f4">"Rājā bho Gotama, Māgadho Ajātasattu Vedehiputto bhoto Gotamassa pāde sirasā vandati,||<br />
					appābādhaṃ||<br />
					appātaṅkaṃ||<br />
					lahu-ṭ-ṭhānaṃ balaṃ phāsu-vihāraṃ pucchati.|| ||</p>

					<p class="f4">Rājā bho Gotama, Māgadho Ajātasattu Vedehiputto Vajjī abhiyātu-kāmo.|| ||</p>

					<p class="f4">So evam āha:|| ||</p>

					<p class="f4">'Ahaṃ hi ime Vajjī evaṃ-mahiddhike||<br />
					evaṃ-mah-ā-nubhāve,||<br />
					ucchejjhāmi Vajjī,||<br />
					vināsessāmi Vajjī||<br />
					anaya-vyasanaṃ āpādessāmi Vajjī'" ti.|| ||</p>

					<p class="f4">4. Tena kho pana samayen'āyasmā Ānando Bhagavato piṭṭhito ṭhito hoti Bhagavantaṃ vījamāno.|| ||</p>

					<p class="f4">Atha kho Bhagavā āyasmantaṃ Ānandaṃ āmantesi:|| ||</p>
					<p class="f4">"Kin ti te Ānanda, sutaṃ?|| ||</p>

					<p class="f4">Vajjī abhiṇhaṃ sannipātā sannipāta-bahulā" ti?|| ||</p>

					<p class="f4">"Sutaṃ me taṃ bhante,||<br />
					Vajjī abhiṇhaṃ sannipātā sannipāta-bahulā" ti.|| ||</p>

					<p class="f4">"Yāva kīvañ ca Ānanda,||<br />
					Vajjī abhiṇhaṃ sannipātā sannipāta-bahulā bhavissanti,||<br />
					vuddhi yeva Ānanda,||<br />
					Vajjīnaṃ pāṭikaṅkhā no parihāni.|| ||</p>

					<p class="f4">Kin ti te Ānanda, <a id="pg74"><span class="f2 g"><b>[74]</b></span></a> sutaṃ:|| ||</p>

					<p class="f4">Vajjī samaggā sannipātanti,||<br />
					samaggā vuṭṭhahanti,||<br />
					samaggā Vajjī-karaṇīyāni karontī" ti?|| ||</p>

					<p class="f4">"Sutaṃ me taṃ bhante,||<br />
					Vajjī samaggā sannipatanti,||<br />
					samaggā vuṭṭhahanti,||<br />
					samaggā Vajjī-karaṇīyāni karontī" ti.|| ||</p>

					<p class="f4">"Yāva kīvañ ca Ānanda,||<br />
					Vajjī samaggā sanni-patissanti,||<br />
					samaggā vuṭṭhahissanti,||<br />
					samaggā Vajji-karaṇīyāni karissanti,||<br />
					vuddhi yeva Ānanda Vajjīnaṃ pāṭikaṅkhā,||<br />
					no parihāni."|| ||</p>

					<p class="f4">"Kin ti te Ānanda sutaṃ?|| ||</p>

					<p class="f4">Vajjī apaññattaṃ na paññapenti,||<br />
					paññattaṃ na samucchindanti,||<br />
					yathā paññatte porāṇe Vajji-dhamme samādāya vattantī" ti?|| ||</p>

					<p class="f4">"Sutaṃ me taṃ bhante,||<br />
					Vajjī apaññattaṃ na paññapenti,||<br />
					paññattaṃ na samucchindanti,||<br />
					yathā paññatte porāṇe Vajji-dhamme samādāya vattanti" ti.|| ||</p>

					<p class="f4">"Yāva kīvañ ca Ānanda Vajjī||<br />
					apaññattaṃ na paññapessanti,||<br />
					paññattaṃ na samucchindissanti,||<br />
					yathā paññatte porāṇe Vajji-dhamme samādāya vattissanti,||<br />
					vuddhi yeva Ānanda Vajjīnaṃ pāṭikaṅkhā,||<br />
					no parihāni.|| ||</p>

					<p class="f4">Kin ti te Ānanda sutaṃ?|| ||</p>

					<p class="f4">Vajjī ye te Vajjīnaṃ Vajji-mahallakā,||<br />
					te sakkaronti garu-karonti mānenti pūjenti,||<br />
					tesañ ca sotabbaṃ maññantī" ti?|| ||</p>

					<p class="f4">"Sutam me taṃ bhante,||<br />
					Vajjī ye te Vajjīnaṃ Vajji-mahallakā,||<br />
					te sakkaronti garu-karonti mānenti pūjenti,||<br />
					tesañ ca sotabbaṃ maññantī" ti.|| ||</p>

					<p class="f4">"Yāva kīvañ ca Ānanda Vajji ye te Vajjīnaṃ Vajji-mahallakā,||<br />
					te sakkarissanti garu-karissanti mānessanti pūjessanti,||<br />
					tesañ ca sotabbaṃ maññissanti,||<br />
					vuddhi yeva Ānanda Vajjīnaṃ pāṭikaṅkhā,||<br />
					no parihāni."|| ||</p>

					<p class="f4">"Kin ti te Ānanda sutaṃ?|| ||</p>

					<p class="f4">Vajjī yā tā kulitthiyo kula-kumāriyo tā na okkassa pasayha vāsentī" ti?|| ||</p>

					<p class="f4">"Sutam me taṃ bhante,||<br />
					Vajjī yā tā kulitthiyo kulakumāriyo,||<br />
					tā na okkassa pasayha vāsenti" ti.|| ||</p>

					<p class="f4">"Yāva kīvañ ca Ānanda Vajjī yā tā kulitthiyo kulakumāriyo,||<br />
					tā na okkassa pasayha vāsessanti,||<br />
					vuddhi yeva Ānanda Vajjīnaṃ pāṭikaṅkhā,||<br />
					no parihāni."|| ||</p>

					<p class="f4">"Kin ti te Ānanda sutaṃ?|| ||</p>

					<p class="f4">Vajjī yāni tāni Vajjīnaṃ Vajji-cetiyāni abbhantarāni c'eva bāhirāni ca,||<br />
					tāni sakkaronti garu-karonti mānenti pūjenti,||<br />
					tesañ ca dinna-pubbaṃ kata-pubbaṃ dhammikaṃ baliṃ no parihāpentī" ti?|| ||</p>

					<p class="f4"><a id="pg75"><span class="f2 g"><b>[75]</b></span></a> "Sutam me taṃ bhante,||<br />
					Vajjī yāni tāni Vajjīnaṃ Vajji-cetiyāni,||<br />
					abbhantarāni c'eva bāhirāni ca,||<br />
					tāni sakkaronti garu-karonti mānenti pūjenti,||<br />
					tesañ ca dinna-pubbaṃ kata-pubbaṃ dhammikaṃ baliṃ no parihāpenti" ti.|| ||</p>

					<p class="f4">"Yāva kīvañ ca Ānanda Vajjī yāni tāni Vajjīnaṃ Vajji-cetiyāni abbhantarāni c'eva bāhirāni ca,||<br />
					tāni sakkarissanti garukarussanti mānessanti pūjessanti,||<br />
					tesañ ca dinna-pubbaṃ kata-pubbaṃ dhammikaṃ baliṃ no parihāpessanti,||<br />
					vuddhi yeva Ānanda Vajjīnaṃ pāṭikaṅkhā,||<br />
					no parihāni."|| ||</p>

					<p class="f4">"Kin ti te Ānanda sutaṃ?|| ||</p>

					<p class="f4">Vajjīnaṃ Arahantesu dhammikārakkhāvaraṇa-gutti susaṃvihitā:||<br />
					kin ti anāgatā ca Arahanto vijitaṃ āgaccheyyuṃ,||<br />
					āgatā ca Arahanto vijite phāsuṃ vihareyyun" ti?|| ||</p>

					<p class="f4">"Sutam me taṃ bhante Vajjīnaṃ Arahantesu dhammikārakkhāvaraṇa-gutti susaṃvihitā:||<br />
					kin ti anāgatā ca Arahanto vijitaṃ āgaccheyyuṃ,||<br />
					āgatā ca Arahanto vijite phāsuṃ vihareyyun" ti.|| ||</p>

					<p class="f4">"Yāva kīvañ ca Ānanda Vajjīnaṃ Arahantesu dhammikārakkhāvaraṇa-gutti susaṃvihitā bhavissanti:||<br />
					kin ti anāgatā ca Arahanto vijitaṃ āgaccheyyuṃ,||<br />
					āgatā ca Arahanto vijite phāsuṃ vihareyyun ti,||<br />
					vuddhi yeva Ānanda Vajjīnaṃ pāṭikaṅkhā,||<br />
					no parihānī" ti.|| ||</p>

					<p class="f4">5. Atha kho Bhagavā Vassakāraṃ brāhmaṇaṃ Magadha-mahā-mattaṃ āmantesi:|| ||</p>

					<p class="f4">"Ekam idāhaṃ brāhmaṇa samayaṃ Vesāliyaṃ viharāmi Sārandade cetiye.|| ||</p>

					<p class="f4">Tatrāhaṃ Vajjīnaṃ ime satta aparihāniye dhamme desesiṃ.|| ||</p>

					<p class="f4">Yāva kīvañ ca brāhmaṇa ime satta aparihāniyā dhammā Vajjīsu ṭhassanti,||<br />
					imesu ca sattasu aparihāniyesu dhammesu Vajjī sandississanti,||<br />
					vuddhi yeva brāhmaṇa Vajjīnaṃ pāṭikaṅkhā,||<br />
					no parihānī" ti.|| ||</p>

					<p class="f4">Evaṃ vutte Vassakāro brāhmaṇo Magadha-mahā-matto Bhagavantaṃ etad avoca:|| ||</p>

					<p class="f4">"Ekam ekenā pi bho Gotama aparihāniyena dhammena samannāgatānaṃ Vajjīnaṃ vuddhi yeva pāṭikaṅkhā no <a id="pg76"><span class="f2 g"><b>[76]</b></span></a> parihāni,||<br />
					ko pana vādo sattahi aparihāniyehi dhammehi?|| ||</p>

					<p class="f4">Akaraṇīyā va bho Gotama Vajjī raññā Māgadhena Ajātasattunā Vedehi-puttena yad idaṃ yuddhassa,||<br />
					aññatra upalāpanāya aññatra mithu-bhedā.|| ||</p>

					<p class="f4">"Handa ca dāni mayaṃ bho Gotama gacchāma,||<br />
					bahu-kiccā mayaṃ bahu-karaṇīyā" ti.|| ||</p>

					<p class="f4">"Yassa dāni tvaṃ brāhmaṇa kālaṃ maññasī" ti.|| ||</p>

					<p class="f4">Atha kho Vassakāro brāhmaṇo Magadha-mahā-matto Bhagavato bhāsitaṃ abhinan'ditvā anumo-ditvā uṭṭhāy'āsanā pakkāmi.|| ||</p>

					<p class="f4">6. Atha kho Bhagavā acira-pakkante Vassakāre brāhmaṇe Magadha-mahāmatte āyasmantaṃ Ānandaṃ āmantesi:|| ||</p>

					<p class="f4">"Gaccha tvaṃ Ānanda,||<br />
					yāvatikā bhikkhū Rājagahaṃ upanissāya viharanti,||<br />
					te sabbe upaṭṭhāna-sālāyaṃ sannipātehī" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā yāvatikā bhikkhū Rājagahaṃ upanissāya viharanti,||<br />
					te sabbe upaṭṭhāna-sālāyaṃ sannipātetvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho āyasmā Ānando Bhagavantaṃ etad avoca:|| ||</p>

					<p class="f4">"Sannipātito bhante bhikkhu-saṅgho.|| ||</p>

					<p class="f4">Yassa dāni bhante Bhagavā kālaṃ maññasī" ti.|| ||</p>

					<p class="f4">Atha kho Bhagavā uṭṭhāy āsanā yena upaṭṭhāna-sālā ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Satta vo bhikkhave aparihāniye dhamme desessāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhu abhiṇhaṃ sannipātā||<br />
					sannipāta-bahulā bhavissanti,||<br />
					vuddhi yeva bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū samaggā sanni-patissanti samaggā vuṭṭhahissanti samaggā Saṅgha-karaṇīyāni <a id="pg77"><span class="f2 g"><b>[77]</b></span></a> karissanti,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni. || ||</p>

					<p class="f4">Yāva kīvañ ca bhikkhave bhikkhu apaññattaṃ na paññapessanti,||<br />
					paññattaṃ na samucchindissanti,||<br />
					yathāpaññattesu sikkhā-padesu samādāya vattissanti,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ye te bhikkhū therā rattaññū cira-pabba-jitā Saṅgha-pitaro Saṅgha-parināyakā,||<br />
					te sakkarissanti garu-karissanti mānessanti pūjessanti,||<br />
					tesañ ca sotabbaṃ maññissanti,||<br />
					vuddhi yeva bhikkhu bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū uppannāya taṇhāya pono-bhavikāya na vasaṃ gacchanti,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū āraññakesu sen'āsanesu sāpekkhā bhavissanti,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū paccattaṃ yeva satiṃ upaṭṭhapessanti,||<br />
					kin ti anāgatā ca pesalā sabrahma-cārī āgaccheyyuṃ,||<br />
					āgatā ca pesalā sabrahma-cārī phāsuṃ vihareyyun ti,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca sattasu aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">7. "Apare pi kho bhikkhave satta aparihāniye dhamme desessāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū na kamm'ārāmā <a id="pg78"><span class="f2 g"><b>[78]</b></span></a> bhavissanti na kamma-ratā na kamm'ārāmataṃ anuyuttā,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na bhass'ārāmā bhavissanti na bhassa-ratā na bhass-ā-rāmataṃ anuyuttā,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na nidd-ā-rāmā bhavissanti na niddrā-ratā na nidd-ā-rāmataṃ anuyuttā,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na saṅgaṇ'ik-ā-rāmā bhavissanti na saṅgaṇ'ikā-ratā na saṅgaṇ'ik-ā-rāmataṃ anuyuttā,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na pāpicchā bhavissanti na pāpikānaṃ icchānaṃ vasaṃ gatā,||<br />
					vuddhi yeva bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na pāpa-mittā bhavissanti na pāpa-sahāyā na pāpa-sampavaṅkā,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na oramatta-kena visesādhi-gamena antarā vosānaṃ āpajji-s-santi,||<br />
					vuddhi yeva bhikkhave bhikkhūnaṃ pāṭikaṅkhā||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca sattasu aparihāniyesu dhammesu bhikkhu sandissanti,||<br />
					vuddhi yeva bhikkhave bhikkhūnaṃ pāṭikaṅkhā no parihāni."|| ||</p>

					<p class="f4">8. "Apare pi kho bhikkhave satta aparihāniye dhamme desessāmi.|| ||</p>

					<p class="f4">Taṃ suṇātha,||<br />
					sādhukaṃ manasi karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū saddhā bhavissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū hirimanā bhavissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ottāpī bhavissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū bahu-s-sutā <a id="pg79"><span class="f2 g"><b>[79]</b></span></a> bhavissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū āraddha-viriyā bhavissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū upatthika-satī bhavissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū paññā'vanto bhavissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu sattasu aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni."|| ||</p>

					<p class="f4">9. "Apare pi kho bhikkhave satta aparihāniye dhamme desessāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū sati-sambojjh'aṅgaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū dhamma-vicaya-sambojjh'aṅgaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū viriya-sambojjh'aṅgaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū pīti-sambojjh'aṅgaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū passaddhi-sambojjh'aṅgaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū samādhi-sambojjh'aṅgaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā no parihāni.|| ||</p>

					<p class="f4">Yāva kīvañ ca bhikkhave bhikkhū upekkhā-sambojjh'aṅgaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni."|| ||</p>

					<p class="f4">10. "Apare pi vo bhikkhave satta aparihāniye dhamme desessāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū anicca-saññaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū anatta-saññaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū asubha-saññaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ādīnava-saññaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū pahāna-saññaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū virāga-saññaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū nirodha-saññaṃ bhāvessanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4"><a id="pg80"><span class="f2 g"><b>[80]</b></span></a> Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca sattasu aparihāniyesu dhammesu bhikkhū sandissanti vuddhi yeva bhikkhave bhikkhūnaṃ pāṭikaṅkhā||<br />
					no parihāni."|| ||</p>

					<p class="f4">11. "Cha, bhikkhave aparihāniye dhamme desessāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū metataṃ kāya-kammaṃ pacc'upaṭṭhāpessanti sabrahma-cārīsu āvī c'eva raho ca,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū mettaṃ vacī-kammaṃ pacc'upaṭṭhāpessanti sabrahma-cārīsu āvī c'eva raho ca,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū mettaṃ mano-kammaṃ pacc'upaṭṭhāpessanti sabrahma-cārīsu āvī c'eva raho ca,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ye te lābhā dhammikā dhamma-laddhā antamaso patta-pariyāpanna-mattam pi,||<br />
					tathā-rūpehi lābhehi appaṭivibhatta-bhogī bhavissanti sīlavantehi sabrahma-cārīhi sādhāraṇa-bhogī,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū yāni tāni sīlāni akhaṇḍāni acchiddāni asa-balāni akammā-sāni bhujissāni viññūppasatthāni aparām-aṭṭhāni samādhi-saṃvaṭṭanikāni,||<br />
					tathā-rūpesu sīlesu sīla-sāmañña-gatā viharissanti sabrahma-cārīhi āvī c'eva raho ca,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhūnaṃ yā'yaṃ diṭṭhi ariyā niyyānikā niyyāti takkarassa sammā-dukkha-k-khayāya,||<br />
					tathā-rūpāya diṭṭhiyā diṭṭhi-sāmañña-gatā viharissanti sabrahma-cārīhi āvī c'eva raho ca,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihāni. || ||</p>

					<p class="f4"><a id="pg81"><span class="f2 g"><b>[81]</b></span></a> Yāva kīvañ ca bhikkhave ime cha aparihāniyā dhammā bhikkhūsu ṭhassanti,||<br />
					imesu ca chasu aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaṃ pāṭikaṅkhā,||<br />
					no parihānī" ti.|| ||</p>

					<p class="f4">12. Tatra sudaṃ Bhagavā Rājagahe viharanto Gijjhakūṭe pabbate etad eva bahulaṃ bhikkhūnaṃ dhammiṃ kathaṃ karoti:|| ||</p>

					<p class="f4">"Iti sīlaṃ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaṃso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaṃso.|| ||</p>

					<p class="f4">Paññā-paribhāvitaṃ cittaṃ samma-d-eva āsavehi vimuccati,||<br />
					seyyath'īdaṃ:||<br />
					kām'āsavā||<br />
					bhav'āsavā||<br />
					avijj-ā-savā" ti.|| ||</p>

					<p class="f4">13. Atha kho Bhagavā Rājagahe yath-ā-bhirattaṃ viharitvā āyasmantaṃ Ānandaṃ āmantesi:|| ||</p>

					<p class="f4">"Āyām Ānanda yena Ambalaṭṭhikā ten'upasaṅkamissāmā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena Ambalaṭṭhikā tad avasari.|| ||</p>

					<p class="f4">14. Tatra sudaṃ Bhagavā Ambalaṭṭhikāyaṃ viharati Rājāgārake.|| ||</p>

					<p class="f4">Tatra pi sudaṃ Bhagavā Ambalaṭṭhikāyaṃ viharanto Rājāgārake etad eva bahulaṃ bhikkhūnaṃ dhammiṃ kathaṃ karoti:|| ||</p>

					<p class="f4">"Iti sīlaṃ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaṃso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaṃsā.|| ||</p>

					<p class="f4">Paññā-paribhāvitaṃ cittaṃ samma-d-eva āsavehi vimuccati,||<br />
					seyyath'īdaṃ: kām'āsavā bhav'āsavā avijj-ā-savā" ti.|| ||</p>

					<p class="f4">15. Atha kho Bhagavā Ambalaṭṭhikāyaṃ yath-ā-bhirattaṃ viharitvā āyasmantaṃ Ānandaṃ āmantesi:|| ||</p>

					<p class="f4">"Āyam Ānanda, yena Nālandā ten'upasaṅkamissāmā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā bhikkhu-saṅghena saddhiṃ yena Nālandā tad avasari.|| ||</p>

					<p class="f4">Tatra sudaṃ Bhagavā Nāḷandāyaṃ viharati PāvārikAmbavane.|| ||</p>

					<p class="f4">16. Atha kho āyasmā Sāriputto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā <a id="pg82"><span class="f2 g"><b>[82]</b></span></a> eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">"Evaṃ pasanno ahaṃ bhante Bhagavatī:||<br />
					na cāhu||<br />
					na ca bhavissati||<br />
					na c'etarahi vijjati añño samaṇo vā brāhmaṇo Bhagavatā bhiyyo'bhiññataro yad idaṃ sambodhiyan" ti.|| ||</p>

					<p class="f4">"Uḷārā kho te ayaṃ Sāriputta āsabhī vācā bhāsitā,||<br />
					ekaṃso gahito,||<br />
					sīha-nādo nadito:|| ||</p>

					<p class="f4">'Evaṃ pasanno aham bhante Bhagavati:||<br />
					na cāhu||<br />
					na ca bhavissati||<br />
					na c'etarahi vijjati añño samaṇo vā brāhmaṇo vā Bhagavatā bhiyyo'bhiññataro yad idaṃ sambodhiyan' ti.|| ||</p>

					<p class="f4">"Kin nu Sāriputta ye te ahesuṃ atītam addhānaṃ Arahanto Sammā-Sambuddhā,||<br />
					sabbe te Bhagavanto cetasā ceto paricca viditā:|| ||</p>

					<p class="f4">'Evaṃ-sīlā te Bhagavanto ahesuṃ iti pi,||<br />
					evaṃ-dhammā,||<br />
					evaṃ-paññā,||<br />
					evaṃ-vihārī,||<br />
					evaṃ vimuttā te Bhagavanto ahesuṃ iti pī'" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Kim pana Sāriputta ye te bhavissanti anāgatam addhānaṃ Arahanto Sammā-Sambuddhā,||<br />
					sabbe te Bhagavanto cetasā ceto paricca viditā:||<br />
					evaṃ-sīlā te Bhagavanto bhavissanti iti pi,||<br />
					evaṃ-dhammā,||<br />
					evaṃ-paññā,||<br />
					evaṃ-vihārī,||<br />
					evaṃ-vimuttā te Bhagavanto bhavissanti iti pī" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Kim pana Sāriputta ahaṃ te etarahi arahaṃ Sammā-SamBuddho cetasā ceto paricca vidito:||<br />
					evaṃsīlo Bhagavā iti pi,||<br />
					evaṃ-dhammo,||<br />
					evaṃ-pañño,||<br />
					evaṃ-vihārī,||<br />
					evaṃ-vimutto Bhagavā iti pī" ti?|| ||</p>

					<p class="f4">"No h'etaṃ bhante".|| ||</p>

					<p class="f4">Etth'eva hi te Sāriputta atīt-ā-nāgata-pacc'uppannesu Arahantesu Sammā-Sambuddhesu ceto-pariya-ñāṇaṃ n'atthi.|| ||</p>

					<p class="f4">Atha kiñ carahi te ayaṃ Sāriputta uḷārā <a id="pg83"><span class="f2 g"><b>[83]</b></span></a> āsabhī vācā bhāsitā,||<br />
					ekaṃso gahito,||<br />
					sīha-nādo nadito:|| ||</p>

					<p class="f4">"Evaṃ pasanno ahaṃ bhante Bhagavati||<br />
					na cāhu||<br />
					na ca bhavissati||<br />
					na c'etarahi vijjati añño samaṇo vā brāhmaṇo vā Bhagavatā bhiyyo'bhiññataro yad idaṃ sambodhiyan" ti?|| ||</p>

					<p class="f4">17. Na kho me bhante atīt-ā-nāgata-pacc'uppannesu Arahantesu Sammā-Sambuddhesu ceto-pariya-ñāṇaṃ atthi.|| ||</p>

					<p class="f4">Api ca dhamm'anvayo vidito.|| ||</p>

					<p class="f4">Seyyathā pi bhante rañño paccantimaṃ nagaraṃ daḷhuddāpaṃ daḷha-pākāratoraṇaṃ eka-dvāraṃ,||<br />
					tatr'assa dovāriko paṇḍito vyatto medhāvī aññātānaṃ nivāretā ñātānaṃ pavesetā.|| ||</p>

					<p class="f4">So tassa nagarassa sāmantā anupariyāya pathaṃ anukkama māno na passeyya pākāra-sandhiṃ vā pākāra-vivaraṃ vā antamaso biḷāra-nissakkana-mattam
					pi.|| ||</p>

					<p class="f4">Tassa evam assa:||<br />
					ye kho keci oḷārikā pāṇā imaṃ nagaraṃ pavisanti vā||<br />
					ni-k-khamanti vā||<br />
					sabbe te iminā va||<br />
					dvārena pavisanti vā||<br />
					ni-k-khamanti vā ti.|| ||</p>

					<p class="f4">Evam eva kho me bhante dhamm'anvayo vidito.|| ||</p>

					<p class="f4">Ye te bhante ahesuṃ atītam addhānaṃ Arahanto Sammā-Sambuddhā,||<br />
					sabbe te Bhagavanto pañca-nīvaraṇe pahāya cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-cittā,||<br />
					satta-bojjh'aṅge yathā-bhūtaṃ bhāvetvā anuttaraṃ sammā-sambodhiṃ abhisambujjhiṃsu.|| ||</p>

					<p class="f4">Ye pi te bhante bhavissanti anāgatam addhānaṃ Arahanto Sammā-Sambuddhā,||<br />
					sabbe te Bhagavanto pañca-nīvaraṇe pahāya cetaso upakkilese paññāya dubbalī-karaṇe,||<br />
					catūsu sati-paṭṭhānesu suppati-ṭ-ṭhita-cittā,||<br />
					satta-bojjh'aṅge yathā-bhūtaṃ bhāvetvā anuttaraṃ sammā-sambodhiṃ abhisambujjhissanti.|| ||</p>

					<p class="f4">Bhagavā pi bhante etarahi arahaṃ Sammā-SamBuddho pañca-nīvaraṇe pahāya cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-citto,||<br />
					satta-bojjh'aṅge yathā-bhūtaṃ bhāvetvā anuttaraṃ sammā-sambodhiṃ abhisambuddho' ti.|| ||</p>

					<p class="f4">18. Tatra pi sudaṃ Bhagavā Nāḷandāyaṃ viharanto <a id="pg84"><span class="f2 g"><b>[84]</b></span></a> Pāvārikambavane etad eva bahulaṃ bhikkhunaṃ dhammiṃ kathaṃ karoti:|| ||</p>

					<p class="f4">"Iti sīlaṃ,||<br />
					iti samādhi,||<br />
					iti paññā,||<br />
					sīla-paribhāvito samādhi maha-p-phalo hoti mahā-nisaṃso,||<br />
					samādhi-paribhāvitā paññā maha-p-phalā hoti mahā-nisaṃsā.|| ||</p>

					<p class="f4">Paññā-paribhāvitaṃ cittaṃ samma-d-eva āsavehi vimuccati seyyath'īdaṃ:||<br />
					kām'āsavā||<br />
					bhav'āsavā||<br />
					avijj-ā-savā" ti.|| ||</p>

					<p class="f4">19. Atha kho Bhagavā Nāḷandāyaṃ yath-ā-bhirattaṃ viharitvā āyasmantaṃ Ānandaṃ āmantesi:|| ||</p>

					<p class="f4">"Āyām Ānanda yena Pāṭaligāmo ten'upasaṅkamissāmā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena Pāṭaligāmo tad avasari.|| ||</p>

					<p class="f4">20. Assosuṃ kho Pāṭaligāmiyā upāsakā "Bhagavā kira Pāṭaligāmaṃ anuppatto" ti.|| ||</p>

					<p class="f4">Atha kho Pāṭaligāmiyā upāsakā yena Bhagavā ten'upasaṅkamiṃsu,||<br />
					upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho Pāṭaligāmiyā upāsakā Bhagavantaṃ etad avocuṃ:|| ||</p>

					<p class="f4">"Adhivāsetu no bhante Bhagavā āvasathāgāran" ti.|| ||</p>

					<p class="f4">Adhivāsesi Bhagavā tuṇhī-bhāvena,|| ||</p>

					<p class="f4">21. Atha kho Pāṭaligāmiyā upāsakā Bhagavato adhivāsanaṃ viditvā,||<br />
					uṭṭhāy'āsanā,||<br />
					Bhagavantaṃ abhivādetvā padakkhīṇaṃ katvā,||<br />
					yena āvasathāgāraṃ ten'upasaṅkamiṃsu.|| ||</p>

					<p class="f4">Upasaṅkamitvā sabba-santhariṃ āvasathāgāraṃ santharitvā āsanāni paññā-petvā udaka-maṇiṃ patiṭṭhāpetvā tela-p-padīpaṃ āropetvā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho Pāṭaligāmiyā upāsakā Bhagavantaṃ etad avocuṃ:|| ||</p>

					<p class="f4">"Sabba-satthariṃ santhataṃ bhante āvasathāgāraṃ,||<br />
					āsanāni paññattāni,||<br />
					udaka-maṇiko patiṭṭhāpito,||<br />
					tela-p-padīpo āropito,||<br />
					yassa dāni bhante Bhagavā kālaṃ maññatī" ti.|| ||</p>

					<p class="f4"><a id="pg85"><span class="f2 g"><b>[85]</b></span></a> 22. Atha kho Bhagavā sāyaṇha-samayaṃ nivāsetvā patta-cīvaraṃ ādāya saddhiṃ bhikkhu-saṅghena yena āvasathāgāraṃ ten'upasaṅkami.|| ||</p>

					<p class="f4">Upasaṅkamitvā pāde pakkhāletvā āvasathāgāraṃ pavisitvā majjhimaṃ thambhaṃ nissāya puratthābhimukho nisīdi.|| ||</p>

					<p class="f4">Bhikkhu-saṅgho pi kho pāde pakkhāletvā āvasathāgāraṃ pavisitvā pacchimaṃ bhittiṃ nissāya puratthābhimukho nisīdi Bhagavantaṃ yeva purakkhatvā.|| ||</p>

					<p class="f4">Pāṭaligāmiyā pi kho upāsakā pāde pakkhāletvā āvasathāgāraṃ pivisitvā puratthimaṃ bhittiṃ nissāya pacchābhimukhā nisīdiṃsu Bhagavantaṃ yeva purakkhatvā.|| ||</p>

					<p class="f4">23. Atha kho Bhagavā Pāṭaligāmiye upāsake āmantesi:|| ||</p>

					<p class="f4">"Pañc'ime gahapatayo ādīnavā du-s-sīlassa sīla-vipattiyā.|| ||</p>

					<p class="f4">Katame pañca?|| ||</p>

					<p class="f4">"Idha gahapatayo du-s-sīlo sīla-vipanno pamādādhikaraṇaṃ mahatiṃ bhoga-jāniṃ nigacchati.|| ||</p>

					<p class="f4">Ayaṃ paṭhamo ādīnavo du-s-sīlassa sīla-vipattiyā.|| ||</p>

					<p class="f4">Puna ca paraṃ gahapatayo du-s-sīlassa sīla-vipannassa pāpako kitti-saddo abbhu-g-gacchati.|| ||</p>

					<p class="f4">Ayaṃ dutiyo ādīnavo du-s-sīlassa sīla-vipattiyā.|| ||</p>

					<p class="f4">Puna ca paraṃ gahapatayo du-s-sīlo sīla-vipanno yaṃ yad eva parisaṃ upasaṅkamati,||<br />
					yadi khattiya-parisaṃ||<br />
					yadi brāhmaṇa-parisaṃ||<br />
					yadi gahapati-parisaṃ||<br />
					yadi samaṇa-parisaṃ,||<br />
					avisārado upasaṅkamati maṅku-bhūto.|| ||</p>

					<p class="f4">Ayaṃ tatiyo ādīnavo du-s-sīlassa sīla-vipattiyā.|| ||</p>

					<p class="f4">Puna ca paraṃ gahapatayo du-s-sīlo sīla-vipanno sammūḷho kālaṃ karoti.|| ||</p>

					<p class="f4">Ayaṃ catuttho ādīnavo du-s-sīlassa sīla-vipattiyā.|| ||</p>

					<p class="f4">Puna ca paraṃ gahapatayo du-s-sīlo sīla-vipanno kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Ayaṃ pañcamo ādīnavo du-s-sīlassa sīla-vipattiyā.|| ||</p>

					<p class="f4">Ime kho gahapatayo pañca ādīnavā du-s-sīlassa sīla-vipattiyā.|| ||</p>

					<p class="f4"><a id="pg86"><span class="f2 g"><b>[86]</b></span></a> 24. Pañc'ime gahapatayo ānisaṃsā sīla-vato sīla-sampadāya.|| ||</p>

					<p class="f4">Katame pañca?|| ||</p>

					<p class="f4">Idha gahapatayo sīlavā sīla-sampanno appamādādhikaraṇaṃ mahantaṃ bhoga-k-khandhaṃ adhigacchati.|| ||</p>

					<p class="f4">Ayaṃ paṭhamo ānisaṃso sīla-vato sīla-sampadāya.|| ||</p>

					<p class="f4">Puna ca paraṃ gahapatayo sīla-vato sīla-sampannassa kalyāṇo kitti-saddo abbhu-g-gacchati.|| ||</p>

					<p class="f4">Ayaṃ dutiyo ānisaṃso sīla-vato sīla-sampadāya.|| ||</p>

					<p class="f4">Puna ca paraṃ gahapatayo sīlavā sīla-sampannā yaṃ yad eva parisaṃ upasaṅkamati yadi khattiya-parisaṃ yadi brāhmaṇa-parisaṃ yadi gahapati-parisaṃ yadi samaṇa-parisaṃ,||<br />
					visārado upasaṅkamati amaṅku-bhūto.|| ||</p>

					<p class="f4">Ayaṃ tatiyo ānisaṃso sīla-vato sīla-sampadāya.|| ||</p>

					<p class="f4">Puna ca paraṃ gahapatayo sīla-sampanno asammu'ho kālaṃ karoti.|| ||</p>

					<p class="f4">Ayaṃ catuttho ānisaṃso sīla-vato sīla-sampadāya.|| ||</p>

					<p class="f4">Puna ca paraṃ gahapatayo sīlavā sīla-sampanno kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Ayaṃ pañcamo ānisaṃso sīla-vato sīla-sampadāya.|| ||</p>

					<p class="f4">"Ime kho gahapatayo pañca ānisaṃso sīla-vato sīla-sampadāyā" ti.|| ||</p>

					<p class="f4">25. Atha kho Bhagavā Pāṭaligāmiye upāsake bahu-d-eva rattiṃ dhammiyā kathāya sanda-s-setvā samāda-petvā samutte-chetvā sampahaṃ-setvā uyyojesi "abhikkantā kho gahapatayo ratti yassa dāni tumhe kālaṃ maññathā" ti.|| ||</p>

					<p class="f4">"Evaṃ bhante" ti kho Pāṭaligāmiyā upāsakā Bhagavato paṭi-s-sutvā uṭṭhāy āsanā Bhagavantaṃ abhivādetvā padakkhiṇaṃ katvā pakkamiṃsu.|| ||</p>

					<p class="f4">Atha kho Bhagavā acira-pakkantesu Pāṭaligāmiyesu upāsakesu suññāgāraṃ pāvisi.|| ||</p>

					<p class="f4">(Pāṭalīnagaramāpanaṃ)|| ||</p>

					<p class="f4">26. Tena kho pana samayena sunīdha-vassakārā Magadha-mahā-mattā Pāṭaligāme nagaraṃ māpenti Vajjīnaṃ paṭibāhāya.|| ||</p>

					<p class="f4">Tena kho pana samayena sambahulā <a id="pg87"><span class="f2 g"><b>[87]</b></span></a> devatāyo sahassa-sahasseva Pāṭaligāme vatthūni parigaṇhanti.|| ||</p>

					<p class="f4">Yasmiṃ padese mahesakkhā devatā vatthūni parigaṇhanti,||<br />
					mahesakkhānaṃ tattha raññaṃ rāja-mahāmattāṇaṃ cittāni namanti nivesanāni māpetuṃ.|| ||</p>

					<p class="f4">Yasmiṃ padese majjhimā devatā vatthūni parigaṇhanti,||<br />
					majjhimānaṃ tattha raññaṃ rāja-mahāmattāṇaṃ cittāni namanti nivesanāni māpetuṃ.|| ||</p>

					<p class="f4">Yasmiṃ padese nīcā devatā vatthūni parigaṇhanti,||<br />
					nīcānaṃ tattha raññaṃ rāja-mahāmattāṇaṃ cittāni namanti nivesanāni māpetuṃ.|| ||</p>

					<p class="f4">27. Addasā kho Bhagavā dibbena cakkhunā visuddhena atikkanta-mānusakena tā devatāye sahassa-sahasseva Pāṭaligāme vatthūni parigaṇhantiyo.|| ||</p>

					<p class="f4">Atha kho Bhagavā rattiyā paccūsa-samayaṃ paccu-ṭṭhāya āyasmantaṃ Ānandaṃ āmantesi: konu kho3 Ānanda Pāṭaligāme nagaraṃ māpentī" ti?|| ||</p>

					<p class="f4">"Sunīdhavassakārā bhante Magadha-mahā-mattā Pāṭaligāme nagaraṃ māpenti Vajjīnaṃ paṭibāhāyā" ti.|| ||</p>

					<p class="f4">28. Seyyathā pi Ānanda devehi Tāvatiṃsehi saddhiṃ mantetvā evam eva kho Ānanda sunīdha-vassakārā Magadha-mahā-mattā Pāṭaligāme nagaraṃ māpenti Vajjīnaṃ paṭibāhāya.|| ||</p>

					<p class="f4">Idh'āhaṃ Ānanda addasaṃ dibbena cakkhunā visuddhena atikkanta-mānusakena sambahulā devatāyo sahassa-sahasseva Pāṭaligāme vatthūni parigaṇhantiyo.|| ||</p>

					<p class="f4">Yasmiṃ Ānanda padese mahesakkhā devatā vatthūni parigaṇhanti,||<br />
					mahesakkhānaṃ tattha raññaṃ rāja-mahāmattāṇaṃ cittāni namanti nivesanāni māpetuṃ.|| ||</p>

					<p class="f4">Yasmiṃ padese majjhimā devatā vatthūni parigaṇhanti,||<br />
					majjhimānaṃ tattha raññaṃ rāja-mahāmattāṇaṃ cittāni namanti nivesanāni māpetuṃ.|| ||</p>

					<p class="f4">Yasmiṃ padesā nīcā devatā vatthūni parigaṇhanti,||<br />
					nīcānaṃ tattha raññaṃ rāja-mahāmattāṇaṃ cittāni namanti nivesanāni māpetuṃ.|| ||</p>

					<p class="f4">Yāvatā Ānanda ariyaṃ āyatanaṃ yāvatā vaṇippatho1 idaṃ agganagaraṃ bhavissati pāṭaliputtaṃ puṭabhedanaṃ.|| ||</p>

					<p class="f4"><a id="pg88"><span class="f2 g"><b>[88]</b></span></a> Pāṭali-puttassa kho Ānanda tayo antarāyā bhavissanti: aggito vā udakato vā mithu-bhedā vāti.|| ||</p>

					<p class="f4">29. Atha kho sunīdha-vassakārā Magadha-mahā-mattā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavatā saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho sunīdha-vassakārā Magadha-mahā-mattā Bhagavantaṃ etad avocuṃ: "adhivāsetu no bhavaṃ Gotamo ajjatanāya bhattaṃ saddhiṃ bhikkhu-saṅghenā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">30. Atha kho sunīdha-vassakārā Magadha-mahā-mattā Bhagavato adhivāsanaṃ viditvā yena sako āvasatho ten'upasaṅkamiṃsu.|| ||</p>

					<p class="f4">Upasaṅkamitvā sake āvasathe paṇītaṃ khādanīyaṃ bhojanīyaṃ paṭiyādāpetvā Bhagavato kālaṃ ārocāpesuṃ.|| ||</p>

					<p class="f4">'Kālo bho Gotama niṭṭhitaṃ bhattan' ti.|| ||</p>

					<p class="f4">31. Atha kho Bhagavā pubbaṇha-samayaṃ nivāsetvā patta-cīvaraṃ ādāya saddhiṃ bhikkhu-saṅghena yena sunīdha-vassakārānaṃ Magadha-mahā-mattāṇaṃ āvasatho ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Atha kho sunīdha-vassakārā Magadha-mahā-mattā Buddhapamukhaṃ bhikkhu-saṅghaṃ paṇītena khādanīyena bhojanīyena sahatthā santappesuṃ sampavāresuṃ.|| ||</p>

					<p class="f4">32. Atha kho sunīdha-vassakārā Magadha-mahā-mattā Bhagavantaṃ bhuttāviṃ onīta-patta-pāṇiṃ aññataraṃ nīcaṃ āsanaṃ gahetvā eka-m-antaṃ nisidiṃsu.|| ||</p>

					<p class="f4">Eka-m-antaṃ nisinne kho sunīdhavassakāre Magadhamahāmatte Bhagavā imāhi gāthāhi anumodi:|| ||</p>

					<p class="f4">Yasmiṃ padese kappeti vāsaṃ paṇḍitajātiyo,||<br />
					sīlavantettha bhochetvā saññate brahma-cārayo|| ||</p>

					<p class="f4">Yā tattha devatā āsuṃ tāsaṃ dakkhiṇamādise.|| ||</p>

					<p class="f4">Tā pūjitā pūjayanti mānitā mānayanti naṃ,|| ||</p>

					<p class="f4"><a id="pg89"><span class="f2 g"><b>[89]</b></span></a> tato naṃ anukampanti mātā puttaṃ'ca orasaṃ|| ||</p>

					<p class="f4">Devatānukampito poso sadā bhadrāni passatī' ti.|| ||</p>

					<p class="f4">Atha kho Bhagavā sunīdhavassakāre Magadhamahāmatte imāhi gāthāhi anumo-ditvā uṭṭhāy āsanā pakkāmi.|| ||</p>

					<p class="f4">33. Tena kho pana samayena sunīdha-vassakārā Magadha-mahā-mattā Bhagavantaṃ piṭṭhīto piṭṭhito anubandhā honti.|| ||</p>

					<p class="f4">'Yenajja Samaṇo Gotamo dvārena ni-k-khamissati,||<br />
					taṃ Gotamadvāraṃ nāma bhavissati.|| ||</p>

					<p class="f4">Yena titthena gaṅgaṃ nadiṃ tarissati,||<br />
					taṃ Gotamatitthaṃ nāma bhavissatī' ti.|| ||</p>

					<p class="f4">Atha kho Bhagavā yena dvārena nikkhakami,||<br />
					taṃ Gotamadvāraṃ nāma ahosi.|| ||</p>

					<p class="f4">Atha kho Bhagavā yena Gaṅgā nadī ten'upasaṅkami.|| ||</p>

					<p class="f4">Tena kho pana samayena Gaṅgā nadī pūrā hoti samātittikā kākapeyyā.|| ||</p>

					<p class="f4">Appekacce manussā nāvaṃ pariyesanti,||<br />
					appekacce uempaṃ pariyesanti,||<br />
					appekacce kullaṃ bandhanti orā pāraṃ gantukāmā atha kho Bhagavā seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva Gaṅgāya nadiyā orimatīre antara-hito pārimatīre paccuṭṭhāsi saddhiṃ bhikkhu-saṅghena.|| ||</p>

					<p class="f4">Addasā kho Bhagavā te manusse appekacce nāvaṃ pariyesante appekacce uempaṃ pariyesante,||<br />
					appekacce kullaṃ bandhante orā pāraṃ gantukāme.|| ||</p>

					<p class="f4">Atha kho Bhagavā etam atthaṃ viditvā tāyaṃ velāyaṃ imaṃ udānāṃ udānesi:|| ||</p>

					<p class="f4">"Ye taranti aṇṇavaṃ saraṃ|| ||</p>

					<p class="f4">Setuṃ katvāna visajja pallalāni,|| ||</p>

					<p class="f4">Kullaṃ hi jano pabandhati|| ||</p>

					<p class="f4">Tiṇṇā medhāvino janā'ti."|| ||</p>

					<p class="f4">Paṭhamabhāṇavāraṃ|| ||</p>

					<p class="f4">(Ariyasacca paṭivedhakathā)|| ||</p>

					<p class="f4">34. <a id="pg90"><span class="f2 g"><b>[90]</b></span></a> atha kho Bhagavā āyasmantaṃ Ānandaṃ āmantesi: 'āyam Ānanda yena Koṭigāmo ten'upasaṅkamissāmā' ti.|| ||</p>

					<p class="f4">"Evaṃ bhante" ti.|| ||</p>

					<p class="f4">Kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena Koṭigāmo tad avasari.|| ||</p>

					<p class="f4">Tatrasudaṃ Bhagavā koṭigāme viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">Catunnaṃ bhikkhave ariya-saccānaṃ ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Katamesaṃ catunnaṃ?|| ||</p>

					<p class="f4">Dukkhassa bhikkhave ariya-saccassa ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Dukkha-samudayassa bhikkhave ariya-saccassa ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Dukkha-nirodhassa bhikkhave ariya-saccassa ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Dukkha-nirodha-gāminiyā paṭipadāya bhikkhave ariya-saccassa ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Ta-y-idaṃ,||<br />
					bhikkhave,||<br />
					dukkhaṃ ariya-saccaṃ anu-Buddhaṃ paṭividdhaṃ dukkha-samudayo ariya-saccaṃ anu-Buddhaṃ paṭividdhaṃ.|| ||</p>

					<p class="f4">Dukkha-nirodho ariya-saccaṃ anu-Buddhaṃ paṭividdhaṃ.|| ||</p>

					<p class="f4">Dukkha-nirodha-gāminī paṭipadā ariya-saccaṃ anu-Buddhaṃ paṭividdhaṃ.|| ||</p>

					<p class="f4">Ucchinnā bhava-taṇhā,||<br />
					khīṇā bhavanetti.|| ||</p>

					<p class="f4">N'atthi-dāni puna-b-bhavo' ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatthā Sugato athāparaṃ etad avoca Satthā:|| ||</p>

					<p class="f4"><a id="pg91"><span class="f2 g"><b>[91]</b></span></a> catunnaṃ ariya-saccānaṃ yathā-bhūtaṃ adassanā|| ||</p>

					<p class="f4">Saṃsitaṃ3 dīgham addhānaṃ tāsu tāsveva jātisu|| ||</p>

					<p class="f4">Tāni etāni diṭṭhāni bhavanetti samūhatā,|| ||</p>

					<p class="f4">Ucchinnaṃ mūlaṃ dukkhassa n'atthi-dāni puna-b-bhavo' ti.|| ||</p>

					<p class="f4">35. Tatra pi sudaṃ Bhagavā koṭigāme viharanto etad eva bahulaṃ bhikkhūnaṃ dhammiṃ kathaṃ karoti:|| ||</p>

					<p class="f4">"Iti sīlaṃ,||<br />
					iti samādhi,||<br />
					iti paññā sīla-paribhāvito samādhi maha-p-phalo hoti mahā-nisaṃso.|| ||</p>

					<p class="f4">Samādhi-paribhāvitā paññā maha-p-phalāhoti mahā-nisaṃsā.|| ||</p>

					<p class="f4">Paññā-paribhāvitaṃ cittaṃ samma-d-eva āsavehi vimuccati,||<br />
					seyyath'īdaṃ: kām'āsavā bhav'āsavā avijj-ā-savā" ti.|| ||</p>

					<p class="f4">Dhammādāsa dhamma-pariyāyo|| ||</p>

					<p class="f4">36. Atha kho Bhagavā koṭigāme yath-ā-bhirattaṃ viharitvā āyasmantaṃ Ānandaṃ āmantesi:|| ||</p>

					<p class="f4">"Āyām Ānanda yena nādikā ten'upasaṅkamissāmā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena nādikā tad avasari.|| ||</p>

					<p class="f4">Tatra pi sudaṃ Bhagavā nādike viharati giñjakāvasathe.|| ||</p>

					<p class="f4">Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">Sāḷho nāma bhante bhikkhu nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Nandā nāma bhante bhikkhunī nādike kāla-katā.|| ||</p>

					<p class="f4">Tassā kā gati,||<br />
					ko abhisamparāyo?|| ||</p>

					<p class="f4"><a id="pg92"><span class="f2 g"><b>[92]</b></span></a> Sudatto nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Sujātā nāma bhante upāsikā nādike kāla-katā.|| ||</p>

					<p class="f4">Tassā kā gati,||<br />
					ko abhisamparāyo?|| ||</p>

					<p class="f4">Kakudho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Kāliṅgo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo.|| ||</p>

					<p class="f4">Nikaṭo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo? Kaṭissabho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Tuṭṭho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Santuṭṭho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Bhaddo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Subhaddo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo" ti?|| ||</p>

					<p class="f4">37. Sāḷho Ānanda bhikkhu āsavānaṃ khayā anāsavaṃ cotovimuttiṃ paññā-vimuttiṃ diṭṭhe'va dhammesayaṃabhiññā sacchi-katvā upasampajja vihāsi.|| ||</p>

					<p class="f4">Nandā Ānanda bhikkhunī pañcannaṃ oram-bhāgiyānaṃ saṃyojanānaṃ parikkhayā opapātikā tattha parinibbāyinī anāvatti-dhammā tasmā lokā.|| ||</p>

					<p class="f4">Sudatto Ānanda upāsako tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad-āgāmi sakideva imaṃ lokaṃ āganatvā dukkhassantaṃ karissati.|| ||</p>

					<p class="f4">Sujātā Ānanda upāsikā tiṇṇaṃ saṃyojanānaṃ parikkhayā Sot'āpannā avinipāta-dhammā niyatā sambodhi-parāyaṇā.|| ||</p>

					<p class="f4">Kakudho nāma Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Kāliṅgo Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Nikaṭo Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Kaṭissabho Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Tuṭṭho Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Santuṭṭho Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Bhaddo Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Subhaddo Ānanda upāsako pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā <a id="pg93"><span class="f2 g"><b>[93]</b></span></a> lokā.|| ||</p>

					<p class="f4">Paropaññāsaṃ Ānanda nādike upāsakā kāla-katā pañcannaṃ oram-bhāgiyānaṃ saṃyojanānaṃ parikkhayā opapātikā tattha parinibbāyino anāvatti-dhammā tasmā lokā.|| ||</p>

					<p class="f4">Sādhikā navuti Ānanda nādike upāsakā kāla-katā tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad-āgāmino sakideva imaṃ lokaṃ āgantvā dukkhassantaṃ karissanti.|| ||</p>

					<p class="f4">Sātirekāni Ānanda pañca satāni nādike upāsakā kāla-katā tiṇṇaṃ saṃyojanānaṃ parikkhayā Sot'āpannā avinipāta-dhammā niyatā sambodhi-parāyaṇā.|| ||</p>

					<p class="f4">38. Anacchariyaṃ kho pan'etaṃ Ānanda yaṃ manussabhūto kālaṃ kareyya,||<br />
					tasmiñce kāla-kate Tathāgataṃ upasaṅkamitvā etam atthaṃ pucchi'ssatha,||<br />
					vihesā cesā Ānanda Tathāgatassa.|| ||</p>

					<p class="f4">Tasmā 'ti h'Ānanda dhammādāsaṃ nāma dhamma-pariyāyaṃ desessāmi yena samannāgato ariya-sāvako ākaṅkha-māno attanā'va attāṇaṃ vyākareyya: 'khīṇa-Nirayomhi khīṇa-tiracchāna-yoni khīṇa-petti-visayo khīṇ-ā-pāya-duggati-vinipāto,||<br />
					Sotāpanno ham asmi avinipāta-dhammo niyato sambodhi-parāyaṇo' ti.|| ||</p>

					<p class="f4">Katamo ca so Ānanda dhammādāso dhamma-pariyāyo yena samannāgato ariya-sāvako ākaṅkha-māno attanā va attāṇaṃ vyākareyya: khīṇa-Nireyomhi khīṇa-tiracchāna-yoni khīṇa-petti-visayo khīṇ-ā-pāya-duggati-vinipāto,||<br />
					Sotāpanno'hamasmi avinipāta-dhammo niyato sambodhi-parāyaṇo'ti:|| ||</p>

					<p class="f4">Idh'Ānanda ariya-sāvako Buddhe avecca-p-pasādena samannāgato hoti:|| ||</p>

					<p class="f4">"Iti pi so Bhagavā arahaṃ Sammā-SamBuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā" ti.|| ||</p>

					<p class="f4">Dhamme avecca-p-pasādena samannāgato hoti: "svākkhāto Bhagavatā dhammo sandiṭṭhiko akāliko ehi passiko opanayiko1 paccattaṃ veditabbo viññūhī" ti.|| ||</p>

					<p class="f4">Saṅghe avecca-p-pasādena samannāgato hoti: "su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno <a id="pg94"><span class="f2 g"><b>[94]</b></span></a> Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho.|| ||</p>

					<p class="f4">Yad idaṃ cattāri purisa-yugāni,||<br />
					aṭṭha purisa-puggalā.|| ||</p>

					<p class="f4">Esa Bhagavato sāvaka-saṅgho āhuneyyo,||<br />
					pāhuneyyo,||<br />
					dakkhiṇeyyo,||<br />
					añjalikaranīyo,||<br />
					anuttaraṃ puñña-k-khettaṃ lokassā" ti.|| ||</p>

					<p class="f4">Ariya-kantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññūppasatthehi aparām-aṭṭhehi samādhi-saṃvaṭṭa-nikehi.|| ||</p>

					<p class="f4">Ayaṃ kho so Ānanda dhammādāso dhamma-pariyāyo yena samannāgato ariya-sāvako ākaṅkha-māno attanā'va attāṇaṃ vyākareyya 'khīṇa-Nirayo'mbhi khīṇa-tiracchāna-yoni khīṇa-petti-visayo khīṇ-ā-pāya-duggati-vinipāto.|| ||</p>

					<p class="f4">Sotāpannohamasmi avinipāta-dhammo niyato sambodhi-parāyaṇo' ti.|| ||</p>

					<p class="f4">39. Tatra pi sudaṃ Bhagavā nādike viharanto giñjakāvasathe etad eva bahulaṃ bhikkhūnaṃ dhammiṃ kathaṃ karoti:|| ||</p>

					<p class="f4">"Iti sīlaṃ,||<br />
					iti samādhi,||<br />
					iti paññā sīla-paribhāvito samādhi maha-p-phalo hoti mahā-nisaṃso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaṃsā.|| ||</p>

					<p class="f4">Paññā-paribhāvitaṃ cittaṃ samma-d-eva āsavehi vimuccati - seyyath'īdaṃ: kām'āsavā bhav'āsavā avijj-ā-savā" ti.|| ||</p>

					<p class="f4">(Ambapālivane sati-paṭṭhāna desanā)|| ||</p>

					<p class="f4">40. Atha kho Bhagavā nādike yath-ā-bhirattaṃ viharitvā āyasmantaṃ Ānandaṃ āmantesi: 'āyām Ānanda,||<br />
					yena Vesāli ten'upasaṅkamissāmā' ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena Vesālī tad avasari.|| ||</p>

					<p class="f4">Tatra sudaṃ Bhagavā Vesāliyaṃ viharati ambapālivane.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Sato bhikkhave bhikkhū vihareyya sampajāno.|| ||</p>

					<p class="f4">Ayaṃ vo amhākaṃ anusāsanī.|| ||</p>

					<p class="f4">Kathañ ca bhikkhave,||<br />
					bhikkhu sato hoti: idha bhikkhave,||<br />
					bhikkhu kāye kāy'ānupassī viharati ātāpīsampajāno <a id="pg95"><span class="f2 g"><b>[95]</b></span></a> satimā vineyya loke abhijjhā-domanassaṃ,||<br />
					vedanāsu vedan'ānupassī viharati ātāpī sampajāno satimā vineyya loke abhijjhā-domanassaṃ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaṃ dhammesu Dhamm'ānupassī viharati ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Evaṃ kho bhikkhave,||<br />
					bhikkhu sato hoti.|| ||</p>

					<p class="f4">Kathañ ca bhikkhave,||<br />
					bhikkhu sampajāno hoti: idha bhikkhave,||<br />
					bhikkhu abhikkante paṭikkante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.|| ||</p>

					<p class="f4">Sammiñjite pasārite sampajāna-kārī hoti.|| ||</p>

					<p class="f4">Saṅghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaṃ kho bhikkhave,||<br />
					bhikkhu sampajāno hoti.|| ||</p>
					<p class="f4">Sato bhikkhave,||<br />
					bhikkhu vihareyya sampajāno.|| ||</p>

					<p class="f4">Ayaṃ vo amhākaṃ anusāsanī" ti.|| ||</p>

					<p class="f4">(Ambapālī ārāmapaṭiggahanaṃ)|| ||</p>

					<p class="f4">41. Assosi kho ambapālī gaṇikā 'Bhagavā kira Vesāliṃ anuppatto Vesāliyaṃ viharati mayhaṃ Ambavane' ti.|| ||</p>

					<p class="f4">Atha kho ambapālī gaṇikā bhaddāni bhaddāni yānāni yojāpetvā,||<br />
					bhaddaṃ yānaṃ abhirūhitvā,||<br />
					bhaddehi bhaddehi yānehi Vesāliyā niyyāsi.|| ||</p>

					<p class="f4">Yena sako ārāmo tena pāyāsi.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattikā'va yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho ambapāliṃ gaṇikaṃ Bhagavā dhammiyā kathāya sandassesi samādapesi samuttejesi sampahaṃsesi.|| ||</p>

					<p class="f4">Atha kho ambapālī gaṇikā Bhagavatā dhammiyā kathāya sanda-s-sitā samāda-pitā samutte-jitā sampahaṃ-sitā Bhagavantaṃ etad avoca: 'adhivāsetu me bhante Bhagavā svātanāya bhattaṃ saddhiṃ bhikkhu-saṅghenā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho ambapālī gaṇikā Bhagavato adhivāsanaṃ viditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">42. Assosuṃ kho Vesālikā licchavī 'Bhagavā kira <a id="pg96"><span class="f2 g"><b>[96]</b></span></a> Vesāliṃ anuppatto Vesāliyaṃ viharati ambapālivane' ti.|| ||</p>

					<p class="f4">Atha kho te licchavī bhaddāni bhaddāni yānāni yojāpetvā,||<br />
					bhaddaṃ bhaddaṃ yānaṃ abhirūhitvā,||<br />
					bhaddehi bhaddehi yānehi Vesāliyā nīyaṃsu.|| ||</p>

					<p class="f4">Tatra ekacce licchavī nīlā honti nīla-vaṇṇā nīla-vatthā nīlālaṅkārā,||<br />
					ekacce licchavī pītā honti pīta-vaṇṇā pītavatthā pītālaṅkārā,||<br />
					ekacce licchavī lohitā honti lohitavaṇṇā lohitavatthā lohitālaṅkārā,||<br />
					ekacce licchavī odātā honti odāta-vaṇṇā odāta-vatthā odātālaṅkārā.|| ||</p>

					<p class="f4">43. Atha kho ambapālī gaṇikā daharānaṃ daharānaṃ licchavīnaṃ akkhena akkhaṃ cakkena cakkaṃ yugena yugaṃ pativaṭṭesi.|| ||</p>

					<p class="f4">Atha kho te licchavī ambapāliṃ gaṇikaṃ etad avocuṃ: 'kiñje,||<br />
					ambapāli,||<br />
					daharānaṃ daharānaṃ licchavīnaṃ akkhena akkhaṃ cakkena cakkaṃ yugena yugaṃ pativaṭṭesī" ti?|| ||</p>

					<p class="f4">'Tathā hi pana me ayyaputtā,||<br />
					Bhagavā nimantino svātanāya bhattaṃ saddhiṃ bhikkhu-saṅghenā' ti.|| ||</p>

					<p class="f4">'Dehi je,||<br />
					ambapāli,||<br />
					etaṃ bhattaṃ sata-sahassenā' ti.|| ||</p>

					<p class="f4">'Sace'pi me ayyaputtā Vesāliṃ s-ā-hāraṃ dassatha,||<br />
					evamahaṃ taṃ bhattaṃ na dassāmī' ti.|| ||</p>

					<p class="f4">Atha kho te licchavī aṅguliṃ poṭhesuṃ.|| ||</p>

					<p class="f4">'Jitamhā vata bho ambakāya,||<br />
					jitamhā vata bho ambakāyā' ti.|| ||</p>

					<p class="f4">44. Atha kho te licchavī yena ambapālivanaṃ tena pāyiṃsu.|| ||</p>

					<p class="f4">Addasā kho Bhagavā te licchavī dūrato'va āga-c-chante.|| ||</p>

					<p class="f4">Disvā bhikkhū āmantesi: 'yesaṃ bhikkhave bhikkhūnaṃ devā Tāvatiṃsā adiṭṭhā,||<br />
					oloketha bhikkhave,||<br />
					licchavīparisaṃ,||<br />
					avaloketha <a id="pg97"><span class="f2 g"><b>[97]</b></span></a> bhikkhave,||<br />
					licchavīparisaṃ,||<br />
					upasaṃharatha bhikkhave licchavīparisaṃ Tāvatiṃsasadisanti.|| ||</p>

					<p class="f4">45. Atha kho te licchavī yāvatikā yānassa bhūmi yānena ganatvā yānā paccorohitvā,||<br />
					pattikā'va yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho te licchavī Bhagavā dhammiyā kathāya sandassesi samādapesi samuttejesi sampahaṃsesi.|| ||</p>

					<p class="f4">Atha kho te licchavī Bhagavatā dhammiyā kathāya sanda-s-sitā samāda-pitā samutte-jitā sampahaṃ-sitā Bhagavantaṃ etad avocuṃ: 'adhivāsetu no Bhagavā svātanāya bhattaṃ saddhiṃ bhikkhu-saṅghenā' ti.|| ||</p>

					<p class="f4">Atha kho Bhagavā te licchavī etad avoca.|| ||</p>

					<p class="f4">'Adhivutthaṃ kho me licchavī svātanāya ambapāliyā gaṇikāya bhattanti.|| ||</p>

					<p class="f4">' Atha kho te licchavī aṅguliṃ poṭhesuṃ: 'jitamhā vata bho ambakāya.|| ||</p>

					<p class="f4">Jitamhā vata bho ambakāyā' ti.|| ||</p>

					<p class="f4">Atha kho te licchavī Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkamiṃsu.|| ||</p>

					<p class="f4">46. Atha kho ambapālī gaṇikā tassā ettiyā accayena sake ārāme paṇītaṃ khādanīyaṃ bhojanīyaṃ paṭiyādāpetvā Bhagavato kālaṃ ārocāpesi: 'kālo bhante,||<br />
					niṭṭhitaṃ bhattan' ti.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya saddhiṃ bhikkhu-saṅghena yena ambapāliyā gaṇikāya nivesanaṃ ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Atha kho ambapālī gaṇikā Buddhapamukhaṃ bhikkhu-saṅghaṃ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho ambapālī gaṇikā Bhagavantaṃ bhuttāviṃ onīta-patta-pāṇiṃ aññataraṃ nīcaṃ āsanaṃ gahetvā <a id="pg98"><span class="f2 g"><b>[98]</b></span></a> eka-m-antaṃ nisīdi.|| ||</p>

					<p class="f4">Eka-m-antaṃ nisinnā kho ambapālī gaṇikā Bhagavantaṃ etad avoca: "imāhaṃ bhante,||<br />
					ārāmaṃ Buddhapamukhassa bhikkhuSaṅghassa dammī" ti.|| ||</p>

					<p class="f4">Paṭiggahesi Bhagavā ārāmaṃ.|| ||</p>

					<p class="f4">Atha kho Bhagavā ambapāliṃ gaṇikaṃ dhammiyā kathāya sanda-s-setvā samāda-petvā samutte-chetvā sampahaṃ-setvā uṭṭhāy āsanā pakkāmi.|| ||</p>

					<p class="f4">47. Tatra pi sudaṃ Bhagavā Vesāliyaṃ viharanto ambapālivane etad eva bahulaṃ bhikkhūnaṃ dhammiṃ kathaṃ karoti: 'Iti sīlaṃ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaṃso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaṃsā paññā-paribhāvitaṃ cittaṃ samma-d-eva āsavehi vimuccati - seyyath'īdaṃ: kām'āsavā bhav'āsavā avijj-ā-savā" ti.|| ||</p>

					<p class="f4">(Beluvagāme jīvita-saṅkhāra - adhiṭṭhānaṃ)|| ||</p>

					<p class="f4">48. Atha kho Bhagavā ambapālivane yath-ā-bhirattaṃ viharitvā āyasmantaṃ Ānandaṃ āmantesi: 'āyām Ānanda,||<br />
					yena beluvagāmako2 ten'upasaṅkamissāmā' ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena beluvagāmako tad avasari.|| ||</p>

					<p class="f4">Tatra sudaṃ Bhagavā beluvagāmake viharati.|| ||</p>

					<p class="f4">Tatra kho Bhagavā bhikkhū āmantesi: 'etha tumhe bhikkhave samantā Vesāliṃ yathāmittaṃ yathāsandiṭṭhaṃ yathāsambhattaṃ vassaṃ upetha.|| ||</p>

					<p class="f4">Ahaṃ pana idh'eva beluvagāmake vassaṃ upagacchāmī' ti.|| ||</p>

					<p class="f4">"Evaṃ bhante" ti kho te bhikkhū Bhagavato paṭi-s-sutvā samantā Vesāliṃ yathāmittaṃ yathāsandiṭṭhaṃ <a id="pg99"><span class="f2 g"><b>[99]</b></span></a> yathāsambhattaṃ vassaṃ upagacchiṃsu.|| ||</p>

					<p class="f4">Bhagavā pana tatve beluvagāmake vassaṃ upagañchi.|| ||</p>

					<p class="f4">49. Atha kho Bhagavato vassūpagatassa kharo ābādho uppajji.|| ||</p>

					<p class="f4">Bā'hā vedanā vattanti māraṇantikā.|| ||</p>

					<p class="f4">Tā sudaṃ Bhagavā sato sampajāno adhivāseti avihañña-māno.|| ||</p>

					<p class="f4">Atha kho Bhagavato etad ahosi: 'na kho me taṃ paṭirūpaṃ yo'haṃ anāmantetvā upaṭṭhāke anapaloketvā bhikkhu-saṅghaṃ parinibbāyeyyaṃ.|| ||</p>

					<p class="f4">Yan nūn-ā-haṃ imaṃ ābādhaṃ viriyena paṭippanāmetvā jīvita-saṅkhāraṃ adhiṭṭhāya vihareyyan' ti.|| ||</p>

					<p class="f4">Atha kho Bhagavā taṃ ābādhaṃ viriyena paṭippanāmetvā jīvita-saṅkhāraṃ adhiṭṭhāya vihāsi.|| ||</p>

					<p class="f4">Atha kho Bhagavato so ābādho paṭippassamhi.|| ||</p>

					<p class="f4">Atha kho Bhagavā gilānā vuṭṭhito acira-vuṭṭhito gelaññā vihārā ni-k-khamma vihāra-pacchāyāyaṃ paññatte āsane nisīdi.|| ||</p>

					<p class="f4">50. Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca: "diṭṭho me bhante Bhagavato phāsu.|| ||</p>

					<p class="f4">Diṭaṭhaṃ me bhante Bhagavato khamanīyaṃ.|| ||</p>

					<p class="f4">Api ca me bhante madhura-kajāto viya kāyo.|| ||</p>

					<p class="f4">Disā'pi me na pakkhāyanti,||<br />
					dhammā'pi maṃ na-p-paṭibhanti Bhagavato gelaññena.|| ||</p>

					<p class="f4">Api ca me bhante ahosi kāci deva assāsamattā 'na tāva Bhagavā parinibbāyissati na yāva Bhagavā bhikkhu-saṅghaṃ ārabbha kiñci'd'eva udāharatī" ti.|| ||</p>

					<p class="f4">51. <a id="pg100"><span class="f2 g"><b>[100]</b></span></a> kimpan'Ānanda bhikkhu-saṅgho mayi paccāsiṃsati: desito Ānanda,||<br />
					mayā dhammo anantaraṃ abāhiraṃ karitvā natthĀnanda Tathāgatassa dhammesu ācariyamuṭṭhi.|| ||</p>

					<p class="f4">Yassa nūna Ānanda evam assa: 'ahaṃ bhikkhu-saṅghaṃ pariharissāmī'ti vā,||<br />
					mamuddesiko bhikkhu-saṅgho'ti vā,||<br />
					so nūna Ānanda,||<br />
					bhikkhu-saṅghaṃ ārabbha kiñci'd'eva udāhareyya.|| ||</p>

					<p class="f4">Tathāgatassa kho Ānanda na evaṃ hoti:|| ||</p>

					<p class="f4">'Ahaṃ bhikkhu-saṅghaṃ pariharissāmī'ti vā mamuddesiko bhikkhu-saṅgho' ti vā.|| ||</p>

					<p class="f4">Sa kiṃ Ānanda Tathāgato bhikkhu-saṅghaṃ ārabbha kiñci'd'eva udāharissa" ti?|| ||</p>

					<p class="f4">52. Ahaṃ kho pan'Ānanda,||<br />
					etarahi jiṇṇo vuddho mahallako addhagato vayo anuppatto.|| ||</p>

					<p class="f4">Āsītiko me vayo vattati.|| ||</p>

					<p class="f4">Seyyathā pi Ānanda,||<br />
					jajjarasakaṭaṃ vekkhamissakena yāpeti,||<br />
					evam eva kho Ānanda vekkhamissakena maññe Tathāgatassa kāyo yāpeti.|| ||</p>

					<p class="f4">Yasmiṃ Ānanda,||<br />
					samaye Tathāgato sabba-nimittānaṃ amanasikārā eka-c-cānaṃ vedanānaṃ nirodhā a-nimittaṃ ceto-samādhiṃ upasampajja viharati,||<br />
					phāsutaro5 Ānanda,||<br />
					tasmiṃ samaye Tathāgatassa kāyo hoti.|| ||</p>

					<p class="f4">Tasmā 'ti h'Ānanda,||<br />
					atta-dīpā viharatha atta-saraṇā anañña-saraṇā,||<br />
					Dhamma-dīpā Dhamma-saraṇā anañña-saraṇā.|| ||</p>

					<p class="f4">53. Kathañ ca Ānanda,||<br />
					bhikkhu attadīpo viharati attasaraṇo anaññasaraṇo,||<br />
					dhammadīpo dhammasaraṇo anaññasaraṇo: idh'Ānanda bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaṃ,||<br />
					vedanāsu vedan'ānupassī viharati ātāpī sampajāno satimā vineyya loke abhijjhā-domanassaṃ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaṃ,||<br />
					dhammesu Dhamm'ānupassī viharati ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">54. Evaṃ kho Ānanda,||<br />
					bhikkhu attadīpo viharati attasaraṇo anaññasaraṇo,||<br />
					dhammadīpo dhammasaraṇo anaññasaraṇo.|| ||</p>

					<p class="f4"><a id="pg101"><span class="f2 g"><b>[101]</b></span></a> ye hi keci Ānanda,||<br />
					etarahi vā mamaṃ vā accayena atta-dīpā viharissanti atta-saraṇā anañña-saraṇā.|| ||</p>

					<p class="f4">Dhamma-dīpā Dhamma-saraṇā anañña-saraṇā,||<br />
					tama-t-agge me te Ānanda,||<br />
					bhikkhu bhavissanti ye keci sikkhā-kāmā' ti.|| ||</p>

					<p class="f4">Dutiyabhāṇavāraṃ.|| ||</p>

					<p class="f4">(Cāpālacetiye āyusaṅkhārossajanaṃ)|| ||</p>

					<p class="f4">55. <a id="pg102"><span class="f2 g"><b>[102]</b></span></a> atha kho Bhagavā pubbaṇha-samayaṃ nivāsetvā patta-cīvaraṃ ādāya Vesāliṃ piṇḍāya pāvisi.|| ||</p>

					<p class="f4">Vesāliyaṃ piṇḍāya caritvā pacchā-bhattaṃ piṇḍa-pāta-paṭikkanto āyasmantaṃ Ānandaṃ āmantesi: "gaṇhāhi Ānanda nisīdanaṃ,||<br />
					yena cāpālaṃ cetiyaṃ1 ten'upasaṅkamissāma divā-vihārāyā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā nisīdanaṃ ādāya Bhagavantaṃ piṭṭhito piṭṭhito anubandhi.|| ||</p>

					<p class="f4">Atha kho Bhagavā yena cāpālaṃ cetiyaṃ ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Āyasmā pi kho Ānando Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Ānandaṃ Bhagavā etad avoca:|| ||</p>

					<p class="f4">56. "Ramaṇīyā Ānanda Vesālī,||<br />
					ramaṇīyaṃ Udenaṃ cetiyaṃ,||<br />
					ramaṇīyaṃ Gotamakaṃ cetiyaṃ,||<br />
					ramaṇīyaṃ Sattamba cetiyaṃ,||<br />
					ramaṇīyaṃ Bahuputtaṃ cetiyaṃ,||<br />
					ramaṇīyaṃ Sārandadaṃ cetiyaṃ ramaṇīyaṃ cāpālaṃ cetiyaṃ.|| ||</p>

					<p class="f4"><a id="pg103"><span class="f2 g"><b>[103]</b></span></a> yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaṅkha-māno kappaṃ vā tiṭṭheyya kappāvasesaṃ vā.|| ||</p>

					<p class="f4">Tathāgatassa kho pan'Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā" ti.|| ||</p>

					<p class="f4">57. Evaṃ kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Bhagavantaṃ yāci ṭhatu bhante Bhagavā kappaṃ,||<br />
					tiṭṭhatu Sugato kappaṃ bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānanti" yathā taṃ mārena pariyuṭṭhita-citto.|| ||</p>

					<p class="f4">58. dutiyam pi kho Bhagavā āyasmantaṃ Ānandaṃ āmantesi: "Ramaṇīyā Ānanda Vesālī,||<br />
					ramaṇīyaṃ Udenaṃ cetiyaṃ,||<br />
					ramaṇīyaṃ Gotamakaṃ cetiyaṃ,||<br />
					ramaṇīyaṃ Sattamba cetiyaṃ,||<br />
					ramaṇīyaṃ Bahuputtaṃ cetiyaṃ,||<br />
					ramaṇīyaṃ Sārandadaṃ cetiyaṃ ramaṇīyaṃ cāpālaṃ cetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaṅkha-māno kappaṃ vā tiṭṭheyya kappāvasesaṃ vā.|| ||</p>

					<p class="f4">Tathāgatassa kho pan'Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā" ti.|| ||</p>

					<p class="f4">Tatiyam pi kho Bhagavā āyasmantaṃ Ānandaṃ āmantesi:|| ||</p>

					<p class="f4">"Ramaṇīyā Ānanda Vesālī,||<br />
					ramaṇīyaṃ Udenaṃ cetiyaṃ,||<br />
					ramaṇīyaṃ Gotamakaṃ cetiyaṃ,||<br />
					ramaṇīyaṃ Sattamba cetiyaṃ,||<br />
					ramaṇīyaṃ Bahuputtaṃ cetiyaṃ,||<br />
					ramaṇīyaṃ Sārandadaṃ cetiyaṃ ramaṇīyaṃ cāpālaṃ cetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaṅkha-māno kappaṃ vā tiṭṭheyya kappāvasesaṃ vā.|| ||</p>

					<p class="f4">Tathāgatassa kho pan'Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā" ti.|| ||</p>

					<p class="f4">59. Evam pi kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4"><a id="pg104"><span class="f2 g"><b>[104]</b></span></a> na Bhagavantaṃ yāci ṭhatu bhante Bhagavā kappaṃ,||<br />
					tiṭṭhatu Sugato kappaṃ bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānanti" yathā taṃ mārena pariyuṭṭhita-citto.|| ||</p>

					<p class="f4">60. Atha kho Bhagavā āyasmantaṃ Ānandaṃ āmantesi:|| ||</p>

					<p class="f4">"Gaccha tvaṃ Ānanda,||<br />
					yassa dāni kālaṃ maññasī" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā uṭṭhāy āsanā Bhagavantaṃ abhivādetvā padakkhiṇaṃ katvā avidūre aññatarasmiṃ rukkha-mūle nisīdi.|| ||</p>

					<p class="f4">Atha kho Māro pāpimā acira-pakkante āyasmante Ānande yena Bhagavā ten'upasaṅkami.|| ||</p>

					<p class="f4">Upasaṅkamitvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Māro pāpimā Bhagavantaṃ etad avoca:|| ||</p>

					<p class="f4">61. "Parinibbātu'dāni bhante Bhagavā.|| ||</p>

					<p class="f4">Parinibbātu Sugato pari-Nibbānakālo'dāni bhante Bhagavato.|| ||</p>

					<p class="f4">"Bhāsitā kho pan'esā bhante Bhagavatā vācā: 'na tāvāhaṃ pāpima parinibbāyissāmi yāva me bhikkhū na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desessantī" ti.|| ||</p>

					<p class="f4">Etarahi kho pana bhante bhikkhu Bhagavato sāvakaṃ viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā <a id="pg105"><span class="f2 g"><b>[105]</b></span></a> sāmīci-paṭipannā anu-Dhammacārino sakaṃ ācariyakaṃ uggahetvā ācikkhanti desenti paññapenti paṭṭhapenti vivaranti vibhajanti uttānīṃ karonti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">Parinibbānakālo' dāni bhante Bhagavato."|| ||</p>

					<p class="f4">62. "Bhāsitā kho pan'esā bhante Bhagavatā vācā: 'na tāvāhaṃ pāpima parinibbāyissāmi yāva me bhikkhuniyo na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ ācariyakaṃ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttāni karissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desessan' ti.i.|| ||</p>

					<p class="f4">Etarahi kho pana bhante bhikkhuniyo Bhagavato sāvikā viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ ācariyakaṃ uggahetvā ācikkhanti desenti paññapenti paṭṭhapenti vivaranti vibhajanti uttānīṃ karonti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">Parinibbānakālo'dāni bhante Bhagavato.|| ||</p>

					<p class="f4">63."Bhāsitā kho pan'esā bhante Bhagavatā vācā: 'na tāvāhaṃ pāpima parinibbāyissāmi yāva me upāsakā na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttāni karissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desessan' ti.i.|| ||</p>

					<p class="f4">Etarahi kho pana bhante upāsakā Bhagavato sāvakā viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhinti desenti paññapenti paṭṭhapenti vivaranti vibhajanti uttānīṃ karonti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">Parinibbānakālo'dāni bhante Bhagavato."|| ||</p>

					<p class="f4">64. "Bhāsitā kho pan'esā bhante Bhagavatā vācā: 'na tāvāhaṃ pāpima parinibbāyissāmi yāva me upāsikā na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ ācariyakaṃ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttāni karissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desessan' ti.i.|| ||</p>

					<p class="f4">[BJT Page 166] etarahi kho pana bhante upāsikā Bhagavato sāvikā viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ <a id="pg106"><span class="f2 g"><b>[106]</b></span></a> ācariyakaṃ uggahetvā ācikkhanti desenti paññapenti paṭṭhapenti vivaranti vibhajanti uttānīṃ karonti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">Parinibbānakālo'dāni bhante Bhagavato.|| ||</p>

					<p class="f4">65. Bhāsitā kho pan'esā bhante Bhagavatā vācā: 'na tāvāhaṃ pāpima parinibbāyissāmi yāva me idaṃ Brahma-cariyaṃ na iddhaṃ c'eva bhavissati phitañ ca vitthārikaṃ1 bāhu-jaññaṃ puthubhūtaṃ,||<br />
					yāva-d-eva-manussehi suppakāsitan' ti.|| ||</p>

					<p class="f4">etarahi kho pana bhante Bhagavato Brahma-cariyaṃ iddhañ c'eva phitañ ca vitthārikaṃ bāhu-jaññaṃ puthubhūtaṃ yāva demamanussehi suppakāsitaṃ.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">Parinibbānakālo'dāni bhante Bhagavato" ti.|| ||</p>

					<p class="f4">66. Evaṃ vutte Bhagavā Māraṃ pāpimantaṃ etad avoca: appossukke tvaṃ pāpima hohi.|| ||</p>

					<p class="f4">Na ciraṃ Tathāgatassa pari-Nibbānaṃ bhavissati.|| ||</p>

					<p class="f4">Ite tiṇṇaṃ māsānaṃ accayena Tathāgato parinibbāyissatī" ti.|| ||</p>

					<p class="f4">67. Atha kho Bhagavā cāpāle cetiye sato sampajāno āyusaṅkhāraṃ ossaji.|| ||</p>

					<p class="f4">Ossaṭṭhe ca Bhagavatā āyusaṅkhāre mahābhūmi-cālo ahosi hiṃsanako salomahaṃso.|| ||</p>

					<p class="f4">Deva-dundubhiyo ca phaliṃsu.|| ||</p>

					<p class="f4">Atha kho Bhagavā <a id="pg107"><span class="f2 g"><b>[107]</b></span></a> etam atthaṃ viditvā tāyaṃ velāyaṃ imaṃ udānaṃ udānesi:|| ||</p>

					<p class="f4">Tulamatulañca sambhavaṃ|| ||</p>
					<p class="f4">Bhava-saṅkhāramavassajī muni,|| ||</p>
					<p class="f4">Ajjhattarato samāhito|| ||</p>
					<p class="f4">Abhindi kavacamivattasambhavanti.|| ||</p>

					<p class="f4">(Bhūmicālassa aṭṭha hetu)|| ||</p>

					<p class="f4">68. Atha kho āyasmato Ānandassa etad ahosi: acchariyaṃ vata bho,||<br />
					abbhutaṃ vata bho.|| ||</p>

					<p class="f4">Mahā vatāyaṃ bhūmi-cālo,||<br />
					sumahā vatāyaṃ bhūmi-cālo,||<br />
					hiṃsanako salomahaṃso.|| ||</p>

					<p class="f4">Deva-dundubhiyo ca eliṃsu.|| ||</p>

					<p class="f4">Ko nu kho hetu ko paccayo mahato bhūmicālassa pātu-bhāvāyā ti.|| ||</p>

					<p class="f4">Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca: acchariyaṃ bhante,||<br />
					abbhutaṃ bhante.|| ||</p>

					<p class="f4">Mahā vatāyaṃ bhante bhūmi-cālo,||<br />
					sumahā vatāyaṃ bhante bhūmi-cālo hiṃsanako salomahaṃso.|| ||</p>

					<p class="f4">Deva-dundubhiyo ca eliṃsu.|| ||</p>

					<p class="f4">Ko nu kho bhante hetu ko paccayo mahato bhūmicālassa pātu-bhāvāyā" ti?|| ||</p>

					<p class="f4">69. Aṭṭha kho ime Ānanda hetu aṭṭha paccayā mahato bhūmicālassa pātu-bhāvāya.|| ||</p>

					<p class="f4">Katame aṭṭha?|| ||</p>

					<p class="f4">Ayaṃ Ānanda mahā-paṭhavi udake pati-ṭ-ṭhitā.|| ||</p>

					<p class="f4">Udakaṃ vāte pati-ṭ-ṭhitaṃ.|| ||</p>

					<p class="f4">Vāto ākāsaṭṭho hoti.|| ||</p>

					<p class="f4">Hoti kho so Ānanda samayo yaṃ mahāvātā vāyanti,||<br />
					mahāvātā vāyantā udakaṃ kampenti,||<br />
					udakaṃ kampitaṃ paṭhaviṃ kampeti.|| ||</p>

					<p class="f4">Ayaṃ <a id="pg108"><span class="f2 g"><b>[108]</b></span></a> paṭhamo hetu paṭhamo paccayo mahato bhūmicālassa pātu-bhāvāya. (1)|| ||</p>

					<p class="f4">Puna ca paraṃ Ānanda samaṇo vā hoti brāhmaṇo vā ididhimā ceto-vasi-p-patto,||<br />
					devo vā mahiddhiko mah-ā-nubhāvo,||<br />
					tassa parittā paṭhavi-saññā bhāvitā hoti,||<br />
					appamāṇā āposaññā.|| ||</p>

					<p class="f4">So imaṃ paṭhaviṃ kampeti saṅkampeti sampakampeti sampavedheti.|| ||</p>

					<p class="f4">Ayaṃ dutiyo hetu dutiyo paccayo mahato bhūmicālassa pātu-bhāvāya. (2)|| ||</p>

					<p class="f4">Puna ca paraṃ Ānanda yadā bodhisatto Tusitā kāyā cavitvā sato sampajāno mātu-kucchiṃ okkamati,||<br />
					tadā'yaṃ paṭhavī kampati saṅkampati sampakampati sampavedhati.|| ||</p>

					<p class="f4">Ayaṃ tatiyo hetu tatiyo paccayo mahato bhūmicālassa pātu-bhāvāya. (3)|| ||</p>

					<p class="f4">Puna ca paraṃ Ānanda yadā bodhisatto sato sampajāno mātu-kucchismiṃ ni-k-khamati,||<br />
					tadāyaṃ paṭhavī kampati saṅkampati sampakampati sampavedhati.|| ||</p>

					<p class="f4">Ayaṃ catuttho hetu catuttho paccayo mahato bhūmicālassa pātu-bhāvāya. (4)|| ||</p>

					<p class="f4">Puna ca paraṃ Ānanda yadā Tathāgato anuttaraṃ sammā-sambodhiṃ abhisambujjhati,||<br />
					tadāyaṃ paṭhavī kampati saṅkampati sampakampati sampavedhati.|| ||</p>

					<p class="f4">Ayaṃ pañcamo hetu pañcamo paccayo mahato bhūmicālassa pātu-bhāvāya. (5)|| ||</p>

					<p class="f4">Puna ca paraṃ Ānanda yadā Tathāgato anuttaraṃ Dhamma-cakkaṃ pavatteti,||<br />
					tadāyaṃ paṭhavī kampati saṅkampati sampakampati sampavedhati.|| ||</p>

					<p class="f4">Ayaṃ chaṭṭho hetu chaṭṭho paccayo mahato bhūmicālassa pātu-bhāvāya. (6)|| ||</p>

					<p class="f4">Puna ca paraṃ Ānanda yadā Tathāgato sato sampajāno āyusaṅkhāraṃ ossajati,||<br />
					tadāyaṃ paṭhavī kampati saṅkampati sampakampati sampavedhati.|| ||</p>

					<p class="f4">Ayaṃ sattamo hetu sattamo paccayo mahato bhūmicālassa pātu-bhāvāya. (7)|| ||</p>

					<p class="f4">Puna ca paraṃ Ānanda yadā Tathāgato anupādisesāya <a id="pg109"><span class="f2 g"><b>[109]</b></span></a> Nibbānadhātuyā parinibkhāyati,||<br />
					tadā'yaṃ paṭhavī kampati saṅkampati sampakampati sampavedhati.|| ||</p>

					<p class="f4">Ayaṃ aṭṭhamo hetu aṭṭhamo paccayo mahato bhūmicālassa pātu-bhāvāya. (8)|| ||</p>

					<p class="f4">Ime kho Ānanda aṭṭha hetu aṭṭha paccayā mahato bhūmicālassa pātu-bhāvāyā ti.|| ||</p>
					<p class="f4">(Aṭṭhaparisā)|| ||</p>

					<p class="f4">70. Aṭṭha kho imā Ānanda parisā.|| ||</p>

					<p class="f4">Katamā aṭṭha?|| ||</p>

					<p class="f4">Khattiyaparisā brāhmaṇa-parisā gahapati-parisā samaṇa-parisā cātu-m-mahārājikaparisā Tāvatiṃsa-parisā Māra-parisā Brahma-parisā.|| ||</p>

					<p class="f4">Abhijānāmi kho panāhaṃ Ānanda aneka-sataṃ khattiyarisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>
					<p class="f4">Abhijānāmi kho panāhaṃ Ānanda aneka-sataṃ brāhmaṇa-parisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>

					<p class="f4">Abhijānāmi kho panāhaṃ Ānanda aneka-sataṃ gahapati-parisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>

					<p class="f4">Abhijānāmi kho panāhaṃ Ānanda aneka-sataṃ samaṇa-parisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>

					<p class="f4">Abhijānāmi kho panāhaṃ Ānanda aneka-sataṃ cātu-m-mahārājikaparisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>

					<p class="f4">Abhijānāmi kho panāhaṃ Ānanda aneka-sataṃ Tāvatiṃsaparisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>

					<p class="f4">Abhijānāmi kho panāhaṃ Ānanda aneka-sataṃ māraparisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>

					<p class="f4">Abhijānāmi kho panāhaṃ Ānanda aneka-sataṃ brahmaparisaṃ upasaṅkamitā.|| ||</p>

					<p class="f4">Tatrāpi mayā sannisinna-pubbañ c'eva sallapita-pubbañca sākacchā ca samāpajjita-pubbā.|| ||</p>

					<p class="f4">Tattha yādisako tesaṃ vaṇṇo hoti,||<br />
					tādisako mayhaṃ vaṇṇo hoti.|| ||</p>

					<p class="f4">Yādisako tesaṃ saro hoti,||<br />
					tādisako mayhaṃ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaṃsemi.|| ||</p>

					<p class="f4">Bhāsamānañca maṃ na jānanti 'ko nu kho ayaṃ bhāsati devo vā manusso vā' ti.|| ||</p>

					<p class="f4"><a id="pg110"><span class="f2 g"><b>[110]</b></span></a> Dhammiyā ca kathāya sanda-s-setvā samāda-petvā samutte-chetvā sampahaṃ-setvā antara-dhāyāmi.|| ||</p>

					<p class="f4">Antara-hitañ ca maṃ na jānanti 'ko nu kho ayaṃ antara-hito devo vā manusso vā' ti.|| ||</p>

					<p class="f4">Imā kho Ānanda aṭṭha parisā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4 class="ctr">Aṭṭha Abhibh'Āyatanāni</h4>

					<p class="f4">24. Aṭṭha kho imāni Ānanda abhibh'āyatanāni.|| ||</p>

					<p class="f4">Katamāni aṭṭha?|| ||</p>

					<p class="f4">25. [<b>1</b>] Ajjhattaṃ rūpa-saññī||<br />
					eko bahiddhā-rūpāni passati||<br />
					parittāni su-vaṇṇa-du-b-baṇṇāni,||<br />
					'tāni abhibhuyya jānāmi passāmī' ti||<br />
					evaṃ-saññī hoti.|| ||</p>

					<p class="f4">Idaṃ paṭhamaṃ abhibh'āyatanaṃ.|| ||</p>

					<p class="ctr c">&#9632;</p>

					<p class="f4">26. [<b>2</b>] Ajjhattaṃ rūpa-saññī||<br />
					eko bahiddhā-rūpāni passati||<br />
					appamāṇāni||<br />
					su-vaṇṇa-du-b-baṇṇāni,||<br />
					'Tāni abhibhuyya jānāmi passāmī' ti||<br />
					evaṃ-saññī hoti.|| ||</p>

					<p class="f4">Idaṃ dutiyaṃ abhibh'āyatanaṃ.|| ||</p>

					<p class="ctr c">&#9632;</p>

					<p class="f4">27. [<b>3</b>] Ajjhattaṃ arūpa-saññī eko||<br />
					bahiddhā rūpāni||<br />
					passati parittāni||<br />
					su-vaṇṇa-du-b-baṇṇāni,||<br />
					tāni abhibhuyya||<br />
					'jānāmi passāmī' ti||<br />
					evaṃ-saññī hoti.|| ||</p>

					<p class="f4">Idaṃ tatiyaṃ abhibh'āyatanaṃ.|| ||</p>

					<p class="ctr c">&#9632;</p>

					<p class="f4">28. [<b>4</b>] Ajjhattaṃ arūpa-saññī eko||<br />
					bahiddhā rūpāni||<br />
					passati appamāṇāni||<br />
					su-vaṇṇa-du-b-baṇṇāni,||<br />
					tāni abhibhuyya||<br />
					'jānāmi passāmī' ti||<br />
					evaṃ-saññī hoti.|| ||</p>

					<p class="f4">Idaṃ catutthaṃ abhibh'āyatanaṃ.|| ||</p>

					<p class="ctr c">&#9632;</p>

					<p class="f4">29. [<b>5</b>] Ajjhattaṃ arūpa-saññī eko||<br />
					bahiddhā rūpāni||<br />
					passati nīlāni||<br />
					nīla-vaṇṇāni||<br />
					nīla-dassanāni||<br />
					nīlani-bhāsāni.|| ||</p>

					<p class="f4">Seyyathā pi nāma ummāpupphaṃ||<br />
					nīlaṃ||<br />
					nīla-vaṇṇaṃ||<br />
					nīlani-dassanaṃ||<br />
					nīlani-bhāsaṃ,||<br />
					seyyathā pi vā pana taṃ vatthaṃ bārāṇaseyyakaṃ ubhato-bhāga-vimaṭṭhaṃ nīlaṃ nīla-vaṇṇaṃ nīlani-dassanaṃ nīlani-bhāsaṃ|| ||</p>

					<p class="f4">Evam eva ajjhattaṃ arūpa-saññī eko||<br />
					bahiddhā rūpāni passati nīlāni||<br />
					nīla-vaṇṇāni||<br />
					nīlani-dassanāni||<br />
					nīlani-bhāsāni||<br />
					tāni abhibhuyya||<br />
					'jānāmi passāmī' ti||<br />
					evaṃ-saññī hoti.|| ||</p>

					<p class="f4">Idaṃ pañcamaṃ abhibh'āyatanaṃ.|| ||</p>

					<p class="ctr c">&#9632;</p>

					<p class="f4"><a id="pg111"><span class="f2 g"><b>[111]</b></span></a> 30. [<b>6</b>] Ajjhattaṃ arūpa-saññī eko||<br />
					bahiddhā rūpāni||<br />
					passati pītāni||<br />
					pīta-vaṇṇāni||<br />
					pītani-dassanāni||<br />
					pītani-bhāsāni.|| ||</p>

					<p class="f4">Seyyathā pi nāma kkaṇikāra-pupphaṃ pītaṃ pīta-vaṇṇaṃ pītani-dassanaṃ pītani-bhāsaṃ,||<br />
					seyyathā pi vā pana taṃ vatthaṃ bārāṇaseyyakaṃ ubhato-bhāga-vimaṭṭhaṃ pītaṃ pīta-vaṇṇaṃ pītani-dassanaṃ pītani-bhāsaṃ|| ||</p>

					<p class="f4">Evam eva ajjhattaṃ arūpa-saññī eko||<br />
					bahiddhā rūpāni||<br />
					passati pītāni||<br />
					pīta-vaṇṇāni||<br />
					pītani-dassanāni||<br />
					pītani-bhāsāni||<br />
					tāni abhibhuyya||<br />
					'jānāmi passāmī' ti||<br />
					evaṃ-saññī hoti.|| ||</p>

					<p class="f4">Idaṃ chaṭṭhaṃ abhibh'āyatanaṃ.|| ||</p>

					<p class="ctr c">&#9632;</p>

					<p class="f4">31. [<b>7</b>] Ajjhattaṃ arūpa-saññī eko||<br />
					bahiddhā rūpāni||<br />
					passati lohita-kāni||<br />
					lohitaka-vaṇṇāni||<br />
					lohita-kānidassanāni||<br />
					lohitakani-bhāsāni.|| ||</p>

					<p class="f4">Seyyathā pi nāma bandhu-jīvaka-pupphaṃ lohitakaṃ lohitaka-vaṇṇaṃ lohitakani-dassanaṃ lohitakani-bhāsaṃ,||<br />
					seyyathā pi vā pana naṃ vatthaṃ bārāṇaseyyakaṃ ubhato-bhāga-vimaṭṭhaṃ lohitakaṃ lohitaka-vaṇṇaṃ lohitakani-dassanaṃ lohitakani-bhāsaṃ.|| ||</p>

					<p class="f4">Evam eva ajjhattaṃ arūpa-saññī eko bahiddhā rūpāni passati lohita-kāni lohitaka-vaṇṇāni lohitakani-dassanāni lohitakani-bhāsāni||<br />
					tāni abhibhuyya||<br />
					'jānāmi passāmī' ti||<br />
					evaṃ saññī hoti.|| ||</p>

					<p class="f4">Idaṃ sattamaṃ abhibh'āyatanaṃ.|| ||</p>

					<p class="ctr c">&#9632;</p>

					<p class="f4">32. [<b>8</b>] Ajjhattaṃ arūpa-saññī eko||<br />
					bahiddhā rūpāni||<br />
					passati odātāni||<br />
					odāta-vaṇṇāni||<br />
					odātani-dassanāni||<br />
					odātani-bhāsāni.|| ||</p>

					<p class="f4">Seyyathā pi nāma osadhī tārakā odāta-vaṇṇā odātani-dassanā odātani-bhāsā seyyathā pi vā pana taṃ vatthaṃ bārāṇaseyyakaṃ ubhato-bhāga-vimaṭṭhaṃ odātaṃ odātavaṇṇaṃ odātani-dassanaṃ odātani-bhāsaṃ.|| ||</p>

					<p class="f4">Evam eva ajjhattaṃ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odātani-bhāsāni||<br />
					tāni abhibhuyya||<br />
					'jānāmi passāmī' ti||<br />
					evaṃ-saññī hoti.|| ||</p>

					<p class="f4">Idaṃ aṭṭhamaṃ abhibh'āyatanaṃ.|| ||</p>

					<p class="f4">Imāni kho aṭṭha Ānanda abhibh'āyatanāni.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">33. Aṭṭha kho ime Ānanda vimokkho.|| ||</p>

					<p class="f4">Katame aṭṭha?|| ||</p>

					<p class="f4">[<b>1</b>] Rūpī rūpāni passati.|| ||</p>

					<p class="f4">Ayaṃ paṭhamo vimokkho|| ||</p>

					<p class="ctr c">&#9632;</p>

					<p class="f4"><a id="pg112"><span class="f2 g"><b>[112]</b></span></a> 34. [<b>2</b>] Ajjhattaṃ arūpa-saññī bahiddhā rūpāni passati.|| ||</p>

					<p class="f4">Ayaṃ dutiyo vimokkho.|| ||</p>

					<p class="ctr c">&#9632;</p>

					<p class="f4">35. [<b>3</b>] Subhanteva adhimutto hoti.|| ||</p>

					<p class="f4">Ayaṃ tatiyo vimokkho.|| ||</p>

					<p class="ctr c">&#9632;</p>

					<p class="f4">36. [<b>4</b>] Sabbaso rūpa-saññānaṃ samatikkamā paṭigha-saññānaṃ atthaṅgamā nānatta-saññānaṃ amanasikārā 'ananto ākāso'ti Ākāsanañ-c'āyatanaṃ upasampajja viharati.|| ||</p>

					<p class="f4">Ayaṃ catuttho vimokkho.|| ||</p>

					<p class="ctr c">&#9632;</p>

					<p class="f4">37. [<b>5</b>] Sabbaso Ākāsanañ-c'āyatanaṃ samatikkamma 'Anantaṃ viññāṇan' ti.Viññāṇañ-c'āyatanaṃ upasampajja viharati.|| ||</p>

					<p class="f4">Ayaṃ pañcamo vimokkho.|| ||</p>

					<p class="ctr c">&#9632;</p>

					<p class="f4">38. [<b>6</b>] Sabbaso Viññāṇañ-c'āyatanaṃ samatikkamma 'n'atthi kiñcī'ti Ākiñcaññ'āyatanaṃ upasampajja viharati.|| ||</p>

					<p class="f4">Ayaṃ chaṭṭho vimokkho.|| ||</p>

					<p class="ctr c">&#9632;</p>

					<p class="f4">39. [<b>7</b>] Sabbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Ayaṃ sattamo vimokkho.|| ||</p>

					<p class="ctr c">&#9632;</p>

					<p class="f4">40. [<b>8</b>] Sabbaso N'eva-saññā-nā-saññ'āyatanaṃ samatikkamma saññā-vedayita-nirodhaṃ upasampajja viharati.|| ||</p>

					<p class="f4">Ayaṃ aṭṭhamo vimokkho.|| ||</p>

					<p class="f4">Ime kho Ānanda aṭṭha vimokkhā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">(Mārāyā canā)|| ||</p>

					<p class="f4">73. Ekam idāhaṃ Ānanda samayaṃ uruvelāyaṃ viharāmi najjā nerañjarāya tīre Ajapāla-nigrodha-mūle paṭham-ā-bhisambuddho.|| ||</p>

					<p class="f4">Atha kho Ānanda Māro pāpimā yenāhaṃ ten'upasaṅkami.|| ||</p>

					<p class="f4">Upasaṅkamitvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Ānanda Māro pāpimā maṃ etad avoca: parinibbātu'dāni bhante Bhagavā,||<br />
					parinibbātu Sugato.|| ||</p>

					<p class="f4">Parinibbānakālo'dāni bhante Bhagavato' ti.|| ||</p>

					<p class="f4">Evaṃ vutto'haṃ Ānanda Māraṃ pāpimantaṃ etad avocaṃ: "na tāvāhaṃ pāpima parinibbāyissāmi yāva me bhikkhu na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti <a id="pg113"><span class="f2 g"><b>[113]</b></span></a> vivarissanti vibhajissanti uttānīkarissanti,||<br />
					2 uppannaṃ parappavādaṃ saha dhammena su-niggahitaṃ3 niggahetvā sappāṭihāriyaṃ dhammaṃ desessanti.|| ||</p>

					<p class="f4">"Na tāvāhaṃ pāpima parinibbāyissāmi yāva me bhikkhuniyo na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha dhammena su-niggahitaṃ3 niggahetvā sappāṭihāriyaṃ dhammaṃ desessanti.|| ||</p>

					<p class="f4">"Na tāvāhaṃ pāpima parinibbāyissāmi - yāva me upāsakā na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha dhammena su-niggahitaṃ3 niggahetvā sappāṭihāriyaṃ dhammaṃ desessanti.|| ||</p>

					<p class="f4">"Na tāvāhaṃ pāpima parinibbāyissāmi - yāva me upāsikā na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha dhammena su-niggahitaṃ3 niggahetvā sappāṭihāriyaṃ dhammaṃ desessanti.|| ||</p>

					<p class="f4">Na tāvāhaṃ pāpima parinibbāyissāmi - yāva me idaṃ Brahma-cariyaṃ na iddhañ c'eva bhavissati phitañ ca vitthārikaṃ bāhu-jaññaṃ1 puthubhūtaṃ yāva-d-eva-manussehi suppakāsitanti.'|| ||</p>

					<p class="f4">74. Idān'eva kho Ānanda ajja cāpāle 2 cetiye Māro pāpimā yenāhaṃ ten'upasaṅkami.|| ||</p>

					<p class="f4">Upasaṅkamitvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Ānanda Māro pāpimā maṃ etad avoca:|| ||</p>

					<p class="f4">"Parinibbātu'dāni bhante Bhagavā,||<br />
					parinibbātu Sugato.|| ||</p>

					<p class="f4">Parinibbānakālo'dāni bhante Bhagavato.|| ||</p>

					<p class="f4">Bhāsitā kho pan'esā bhante Bhagavatā vācā: "na tāvāhaṃ <a id="pg114"><span class="f2 g"><b>[114]</b></span></a> pāpima parinibbāyissāmi yāva me bhikkhu na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha dhammena su-niggahitaṃ3 niggahetvā sappāṭihāriyaṃ dhammaṃ desessanti.|| ||</p>

					<p class="f4">"Na tāvāhaṃ pāpima parinibbāyissāmi yāva me bhikkhuniyo na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha dhammena su-niggahitaṃ niggahetvā sappāṭihāriyaṃ dhammaṃ desessanti.|| ||</p>

					<p class="f4">"Na tāvāhaṃ pāpima parinibbāyissāmi - yāva me upāsakā na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha dhammena su-niggahitaṃ3 niggahetvā sappāṭihāriyaṃ dhammaṃ desessanti.|| ||</p>

					<p class="f4">"Na tāvāhaṃ pāpima parinibbāyissāmi - yāva me upāsikā na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaṃ ācariyakaṃ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaṃ parappavādaṃ saha dhammena su-niggahitaṃ3 niggahetvā sappāṭihāriyaṃ dhammaṃ desessanti.|| ||</p>

					<p class="f4">Yāva me idaṃ Brahma-cariyaṃ na iddhañ c'eva bhavissati phitañ ca vitthārikaṃ bāhu-jaññaṃ puthubhūtaṃ yāva-d-eva-manussehi suppakāsitanti.|| ||</p>

					<p class="f4">Etarahi kho pana bhante Bhagavato Brahma-cariyaṃ iddhañ c'eva phītañ ca vitthārikaṃ bāhu-jaññaṃ puthubhūtaṃ yāva-d-eva-manussehi suppakāsitaṃ.|| ||</p>

					<p class="f4">Parinibbātu'dāni bhante Bhagavā,||<br />
					parinibbātu Sugato pari-Nibbānakālo'dāni bhante Bhagavato" ti.|| ||</p>

					<p class="f4">Evaṃ vutte ahaṃ Ānanda Māraṃ pāpimantaṃ etad avocaṃ: 'appossukko tvaṃ pāpima hohi.|| ||</p>

					<p class="f4">Na ciraṃ Tathāgatassa pari-Nibbānaṃ bhavissati.|| ||</p>

					<p class="f4">Ito tiṇṇaṃ māsānaṃ accayena Tathāgato parinibbāyissatī" ti.|| ||</p>

					<p class="f4">Idān'eva kho Ānanda ajja cāpāle cetiye Tathāgatena satena sampajānena āyusaṅkhāro ossaṭṭho" ti.|| ||</p>

					<p class="f4">(Ānandāyā canā)|| ||</p>

					<p class="f4">75. <a id="pg115"><span class="f2 g"><b>[115]</b></span></a> Evaṃ vutte āyasmā Ānando Bhagavantaṃ etad avoca:|| ||</p>

					<p class="f4">"Ṭhatu bhante Bhagavā kappaṃ,||<br />
					tiṭṭhatu Sugato kappaṃ,||<br />
					bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan" ti.|| ||</p>

					<p class="f4">Alaṃ Ānanda, mā Tathāgataṃ yāci.|| ||</p>

					<p class="f4">Akālo'dāni Ānanda Tathāgataṃ yā canāyā' ti.|| ||</p>

					<p class="f4">Dutiyam pi kho āyasmā Ānando Bhagavantaṃ etad avoca:|| ||</p>

					<p class="f4">"ṭhatu bhante Bhagavā kappaṃ,||<br />
					tiṭṭhatu Sugato kappaṃ,||<br />
					bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan" ti.|| ||</p>

					<p class="f4">Tatiyam pi kho āyasmā Ānando Bhagavantaṃ etad avoca:|| ||</p>

					<p class="f4">"ṭhatu bhante Bhagavā kappaṃ,||<br />
					tiṭṭhatu Sugato kappaṃ,||<br />
					bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan" ti.|| ||</p>

					<p class="f4">Saddahasi tvaṃ Ānanda Tathāgatassa bodhin" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Atha kiñ carahi tvaṃ Ānanda Tathāgataṃ yāvatatiyakaṃ abhinippīḷesī" ti?|| ||</p>

					<p class="f4">Sammukhā me taṃ bhante Bhagavato sutaṃ sammukhā paṭiggahitaṃ: "yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaṅkha-māno kappaṃ vā tiṭṭheyya kakappāvasesaṃ vā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgatokappaṃ vā tiṭṭheyya kappāvasesaṃ vā" ti.|| ||</p>

					<p class="f4">Saddahasi tvaṃ ānandā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ,||<br />
					yaṃ tvaṃ Tathāgatena evaṃ oḷārike nimitte kayiramāne,||<br />
					1 oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci 'tiṭṭhatu bhante Bhagavā kappaṃ,||<br />
					tiṭṭhatu Sugato kappaṃ bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dve va te vācā Tathāgato paṭikkhipeyya,||<br />
					atha tatiyakaṃ adhivāseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">76. Ekam idāhaṃ Ānanda samayaṃ Rājagahe viharāmi Gijjhakūṭe pabbate.|| ||</p>

					<p class="f4">Tatra pi kho tāhaṃ Ānanda āmantesiṃ: <a id="pg116"><span class="f2 g"><b>[116]</b></span></a> ramaṇīyaṃ Ānanda Rājagahaṃ ramaṇīyo Gijjhakūṭo pabbato yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi Gotama nigrodhe.|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyo Gotamanigrodho.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi corapapāte.|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyo corapapāto.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi vebhārapasse sattapaṇṇiguhāyaṃ.|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyā vebhārapasse sattapaṇṇiguhā.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi Isigilipasse Kāḷasilāyaṃ.|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyā Isigilipasse Kāḷasilā.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi sītavane sappasoṇḍikapabbhāre.|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyo sītavane sappasoṇḍikapabbhāro.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi Tapodārāme.|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ <a id="pg117"><span class="f2 g"><b>[117]</b></span></a> ramaṇīyo Tapodārāmo.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi Veḷuvane Kalandakanivāpe.|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyo veevane kalandaka nivāpo.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi jīvakAmbavane .|| ||</p>

					<p class="f4">Tatra pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyaṃ jīvakambavanaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ tatth'eva Rājagahe viharāmi maddakucchismiṃ Migadāye.|| ||</p>

					<p class="f4">Tatrā pi kho tāhaṃ Ānanda āmantesiṃ: ramaṇīyaṃ Ānanda Rājagahaṃ ramaṇīyo Gotamanigrodho.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno kappaṃ vā tiṭṭheyya kappāvasesaṃvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkamāno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena,||<br />
					oḷārikena nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivaseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">77. Ekam idāhaṃ Ānanda samayaṃ idh'eva Vesāliyaṃ viharāmi udenacetiye.|| ||</p>

					<p class="f4">Tatra pi kho tāhaṃ Ānanda āmantesi: ramaṇīyā Ānanda Vesālī,||<br />
					ramaṇīyaṃ udenaṃ cetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṃ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivāseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4"><a id="pg118"><span class="f2 g"><b>[118]</b></span></a> Ekam idāhaṃ Ānanda samayaṃ idh'eva Vesāliyaṃ viharāmi Gotamakecetiye.|| ||</p>

					<p class="f4">Tatra pi kho tāhaṃ Ānanda āmantesi: ramaṇīyā Ānanda Vesālī,||<br />
					ramaṇīyaṃ Gotamatecetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṃ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivāseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ idh'eva Vesāliyaṃ viharāmi sattambecetiye.|| ||</p>

					<p class="f4">Tatra pi kho tāhaṃ Ānanda āmantesi: ramaṇīyā Ānanda Vesālī,||<br />
					ramaṇīyaṃ sattambecetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṃ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivāseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ idh'eva Vesāliyaṃ viharāmi bahuputtecetiye.|| ||</p>

					<p class="f4">Tatra pi kho tāhaṃ Ānanda āmantesi: ramaṇīyā Ānanda Vesālī,||<br />
					ramaṇīyaṃ bahuputtecetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṃ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivāseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Ekam idāhaṃ Ānanda samayaṃ idh'eva Vesāliyaṃ viharāmi sārandadecetiye.|| ||</p>

					<p class="f4">Tatra pi kho tāhaṃ Ānanda āmantesi: ramaṇīyā Ānanda Vesālī,||<br />
					ramaṇīyaṃ sārandadecetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṃ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivāseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">Idān'eva kho tāhaṃ Ānanda ajja cāpāle cetiye āmantesi: ramaṇīyā Ānanda Vesālī,||<br />
					ramaṇīyaṃ cāpālaṃ cetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṃ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno Ānanda Tathāgato kappaṃ vā tiṭṭheyya kappāvasesaṃ vā' ti.|| ||</p>

					<p class="f4">Evam pi kho tvaṃ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">Na Tathāgataṃ yāci: 'tiṭṭhatu bhante Bhagavā kappaṃ tiṭṭhatu Sugato kappaṃ bahu-jana-hitāya,||<br />
					bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaṃ Ānanda Tathāgataṃ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaṃ adhivāseyya.|| ||</p>

					<p class="f4">Tasmā 'ti h'Ānanda tuyhevetaṃ dukkaṭaṃ,||<br />
					tuyhevetaṃ aparaddhaṃ.|| ||</p>

					<p class="f4">78. Nanvetaṃ Ānanda mayā paṭigacveva akkhātaṃ: sabbeh'eva piyehi manāpehi nānābhāvo vinābhāvo aññathā-bhāvo.|| ||</p>

					<p class="f4">Taṃ kutettha Ānanda labbhā yaṃ taṃ jātaṃ bhūtaṃ saṅkhataṃ paloka-dhammaṃ.|| ||</p>

					<p class="f4">Taṃ vata mā palujjitī.|| ||</p>

					<p class="f4">Netaṃ ṭhānaṃ vijjati.|| ||</p>

					<p class="f4">Yaṃ kho pan'etaṃ Ānanda Tathāgatena cattaṃ vantaṃ muttaṃ pahīnaṃ paṭinissaṭṭhaṃ,||<br />
					ossaṭṭho āyusaṅkhāro,||<br />
					ekaṃ-sena vācā Tathāgatena bhāsitā 'na ciraṃ Tathāgatassa pari-Nibbānaṃ <a id="pg119"><span class="f2 g"><b>[119]</b></span></a> bhavissati.|| ||</p>

					<p class="f4">Ito tiṇṇaṃ māsānaṃ accayena Tathāgato parinibbāyissatī' ti.|| ||</p>

					<p class="f4">Tañ cenaṃ1 kathāgato jīvitahetu puna paccāmissatī'ti n'etaṃ ṭhānaṃ vijjati.|| ||</p>

					<p class="f4">79. Āyām Ānanda yena Mahāvanaṃ kūṭā-gārasālā ten'upasaṅkamissāmā' ti.|| ||</p>

					<p class="f4">"Evaṃ bhante" ti.kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā āyasmatā Ānandena saddhiṃ yena Mahāvanaṃ kūṭā-gārasālā ten'upasaṅkami.|| ||</p>

					<p class="f4">Upasaṅkamitvā āyasmantaṃ Ānandaṃ āmantesi; gaccha tvaṃ Ānanda,||<br />
					yāvatikā bhikkhu Vesāliṃ upanissāya viharanti,||<br />
					te sabbe upaṭṭhāna-sālāyaṃ sannipātehī" ti.|| ||</p>

					<p class="f4">"Evaṃ bhante' ti kho āyasmā Ānando Bhagavato paṭi-s-sutvā,||<br />
					yāvatikā bhikkhu Vesāliṃ upanissāya viharanti,||<br />
					te sabbe upaṭṭhāna-sālāyaṃ sannipātetvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho āyasmā Ānando Bhagavantaṃ etad avoca; "sannipātito bhante bhikkhu-saṅgho,||<br />
					yassa dāni bhante Bhagavā kālaṃ maññatī" ti.|| ||</p>

					<p class="f4">(Brahma-cariyacira-ṭ-ṭhitika - Dhamma-desanā)|| ||</p>

					<p class="f4">80. Atha kho Bhagavā yena upaṭṭhāna-sālā ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhu āmantesi: "tasmāt iha bhikkhave ye te mayā dhammā abhiññā desitā,||<br />
					te vo sādhukaṃ uggahetvā āsevitabbā bhāvetabbā bahulī-kātabbā yatha-yidaṃ <a id="pg120"><span class="f2 g"><b>[120]</b></span></a> Brahma-cariyaṃ addhaniyaṃ assa cira-ṭ-ṭhitikaṃ.|| ||</p>

					<p class="f4">Tadassa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ katame ca te bhikkhave dhammā mayā abhiññā3 desitā,||<br />
					ye vo4 sādhukaṃ uggahetvā āsevitabbā bhāvetabbā bahulī-kātabbā yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ.|| ||</p>

					<p class="f4">Tadassa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.|| ||</p>

					<p class="f4">Seyyath'īdaṃ,||<br />
					cattāro sati-paṭṭhānā,||<br />
					cattāro samma-p-padhānā,||<br />
					cattāro iddhi-pādā pañc'indriyāni,||<br />
					pañca-balāni.|| ||</p>

					<p class="f4">Satta bojjh'aṅgā,||<br />
					Ariyo Aṭṭhaṅgiko Maggo.|| ||</p>

					<p class="f4">Ime kho bhikkhave dhammā mayā abhiññā desitā.|| ||</p>

					<p class="f4">Te vo sādhukaṃ uggahetvā āsevitabbā bahulī-kātabbā yathāyidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tadassa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānanti."|| ||</p>

					<p class="f4">81. Atha kho Bhagavā bhikkhu āmantesi: "bhanda'dāni bhikkhave āmantayāmi vo.|| ||</p>

					<p class="f4">Vaya-dhammā saṅkhārā.|| ||</p>

					<p class="f4">Appamādena sampādetha.|| ||</p>

					<p class="f4">Naciraṃ Tathāgatassa pari-Nibbānaṃ bhavissati.|| ||</p>

					<p class="f4">Ito tiṇṇaṃ māsānaṃ accayena Tathāgato parinibbāyissatī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato athāparaṃ etad avoca Satthā;|| ||</p>

					<p class="f4">Paripakko vayo mayhaṃ parittaṃ mama jīvitaṃ|| ||</p>
					<p class="f4">Pahāya vo gamissāmi katamme saraṇamattano.|| ||</p>
					<p class="f4">Appamattā satimanto susīlā hotha bhikkhavo,||<br />
					*|| ||</p>
					<p class="f4">Susamāhita-saṅkappā sacittamanurakkhatha.|| ||</p>

					<p class="f4"><a id="pg121"><span class="f2 g"><b>[121]</b></span></a> yo imasmiṃ Dhamma-Vinaye appamatto vihassati,|| ||</p>

					<p class="f4">Pahāya jāti-saṃsāraṃ dukkhassantaṃ karissatī" ti.|| ||</p>

					<p class="f4">Tatiyabhāṇavāro.|| ||</p>

					<p class="f4">1. Ito paraṃ syāmapotthake ayaṃ adhito pāṭho pi dissate;|| ||</p>

					<p class="f4">"Daharā pi ca ye vuḍḍhā ye bālā ye ca paṇḍitā|| ||</p>

					<p class="f4">Aḍḍhā c'eva daḷiddā ca sabbe maccuparāyaṇā|| ||</p>

					<p class="f4">Yathā pi kumbhakārassa kataṃ mattikabhājataṃ|| ||</p>

					<p class="f4">Khuddakaṃ ca mahantaṃ vayañ ca pakkañcaāmakaṃ|| ||</p>

					<p class="f4">Sabbaṃ bhedanapariyan taṃ evaṃ maccāna jīvitaṃ|| ||</p>

					<p class="f4">Athāparaṃ etad avoca" Satthā|| ||</p>

					<p class="f4">2. Viharissati syā,||<br />
					vihessati sīmu.|| ||</p>

					<p class="f4">Saddanītiyaṃ - "viharassa ha - vipubbassa hara dhātussa 'ha' iccādeso hoti vā sasatimbhi vibhattiyaṃ - appamatto vihassati"|| ||</p>

					<p class="f4">(Cattāro ariya-Dhammā)|| ||</p>

					<p class="f4">82. <a id="pg122"><span class="f2 g"><b>[122]</b></span></a> atha kho Bhagavā pubbaṇha-samayaṃ nivāsetvā patta-cīvaraṃ ādāya Vesāliṃ piṇḍāya pāvisi.|| ||</p>

					<p class="f4">Vesāliyaṃ caritvā pacchā-bhattaṃ piṇḍa-pāta-paṭikkanto nāgāpalokitaṃ Vesāliṃ apaloketvā āyasmantaṃ Ānandaṃ āmantesi: idaṃ pacchimakaṃ Ānanda Tathāgatassa Vesāliyā dassanaṃ bhavissati.|| ||</p>

					<p class="f4">Āyām Ānanda yena bhaṇḍagāmo ten'upasaṅkamissāmā' ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena bhaṇḍagāmo tad avasari.|| ||</p>

					<p class="f4">Tatra sudaṃ Bhagavā bhaṇḍagāme viharati.|| ||</p>

					<p class="f4">Tatra kho Bhagavā bhikkhu āmantesi: "catunnaṃ bhikkhave dhammānaṃ ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Katamesaṃ catunnaṃ? Ariyassa bhikkhave sīlassa ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Ariyassa bhikkhave samādhissa ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca - ariyāya bhikkhave paññāya ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañveva tumhākañca.|| ||</p>

					<p class="f4">Ariyāya bhikkhave vimuttiyā ananubodhā appaṭivedhā evam idaṃ dīgham addhānaṃ sandhāvitaṃ saṃsaritaṃ mamañc'eva tumhākañca.|| ||</p>

					<p class="f4">Ta-y-idaṃ,||<br />
					bhikkhave,||<br />
					ariyaṃ sīlaṃ anu-Buddhaṃ.|| ||</p>

					<p class="f4"><a id="pg123"><span class="f2 g"><b>[123]</b></span></a> paṭividdhaṃ.|| ||</p>

					<p class="f4">Ariyo samādhi anu-Buddho paṭividdho.|| ||</p>

					<p class="f4">Ariyā paññā anu-Buddhā paṭividdhā.|| ||</p>

					<p class="f4">Ucchinnā bhava-taṇhā khīṇā bhavanetti.|| ||</p>

					<p class="f4">N'atthi-dāni puna-b-bhavo" ti.|| ||</p>

					<p class="f4">Idam avoca Bhagavā idaṃ vatvā Sugato athāparaṃ etad avoca Satthā:|| ||</p>

					<p class="f4">"Sīlaṃ samādhi paññā ca vimutti ca anuttarā|| ||</p>
					<p class="f4">Anu-Buddhā ime dhammā Gotamena yasassinā,|| ||</p>

					<p class="f4">Iti Buddho abhiññāya dhammamakkhāsi bhikkhūnaṃ|| ||</p>
					<p class="f4">Dukkhassantakaro Satthā cakkhumā parinibbuto" ti.|| ||</p>

					<p class="f4">Tatrāpi sudaṃ Bhagavā bhaṇḍagāme viharanto etad eva bahulaṃ bhikkhūnaṃ dhammiṃ kathaṃ karoti: "Iti sīlaṃ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaṃso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaṃsā.|| ||</p>

					<p class="f4">Paññā-paribhāvitaṃ cittaṃ samma-d-eva āsavehi vimuccati seyyath'īdaṃ kām'āsavā bhav'āsavā avijj-ā-savā' ti.|| ||</p>

					<p class="f4">(Cattāro mahā'padesā)|| ||</p>

					<p class="f4">83. Atha kho Bhagavā bhaṇḍagāme yath-ā-bhirattaṃ viharitvā āyasmantaṃ Ānandaṃ āmantesi: āyām Ānanda yena hatthigāmo,||<br />
					yena ambagāmo,||<br />
					yena jambugāmo.|| ||</p>

					<p class="f4">Yena bhoganagaraṃ ten'upasaṅkamissāmā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena bhoganagaraṃ tad avasari.|| ||</p>

					<p class="f4">Tatrasudaṃ Bhagavā bhoganagare viharati Ānande cetiye.|| ||</p>

					<p class="f4">Tatra kho Bhagavā bhikkhū āmantesi: "cattāro' me bhikkhave mahā'padese desissāmi.|| ||</p>

					<p class="f4">Taṃ suṇātha sādhukaṃ manasi karotha,||<br />
					bhāsissāmī" ti.|| ||</p>

					<p class="f4"><a id="pg124"><span class="f2 g"><b>[124]</b></span></a> "Evam bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Idha, bhikkhave, bhikkhū evaṃ vadeyya:|| ||</p>

					<p class="f4">"Sammukhā me taṃ āvuso Bhagavato sutaṃ,||<br />
					sammukhā paṭiggahitaṃ,||<br />
					ayaṃ dhammo ayaṃ vinayo idaṃ Satth-usāsananti" tassa bhikkhave bhikkhuno bhāsitaṃ n'eva abhinanditabbaṃ na paṭikkositabbaṃ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhunaṃ uggahetvā sutte otāretabbāni1 vinaye sandassetabbāni.|| ||</p>

					<p class="f4">Tāni ce sutte otāriyamānāni vinaye sandassiyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaṃ: addhā idaṃ na c'eva tassa Bhagavato vacanaṃ.|| ||</p>

					<p class="f4">Imassa ca bhikkhuno duggahitanti.|| ||</p>

					<p class="f4">Iti h'etaṃ bhikkhave chaḍḍeyyātha.|| ||</p>

					<p class="f4">Tāni ce sutte otāriyamānāni vinaye sandassiyamānāni sutte c'eva otaranti vinaye ca sandissanti,||<br />
					niṭṭhamettha gantabbaṃ: 'addhā idaṃ tassa Bhagavato vacanaṃ.|| ||</p>

					<p class="f4">Imassa ca bhikkhuno suggahitan' ti.|| ||</p>

					<p class="f4">Imaṃ bhikkhave paṭhamaṃ mahā'padesaṃ dhāreyyātha. (1)|| ||</p>

					<p class="f4">Idha pana bhikkhave bhikkhu evaṃ vadeyya: amukasmiṃ nāma āvāse saṅgho viharati sathero sapāmokkho.|| ||</p>

					<p class="f4">Tassa me Saṅghassa sammukhā sutaṃ sammukhā paṭiggahitaṃ 'ayaṃ dhammo ayaṃ vinayo idaṃ Satth-usāsana'nti tassa bhikkhave bhikkhuno bhāsitaṃ n'eva abhinanditabbaṃ na-p-paṭikkositabbaṃ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhukaṃ uggahetvā sutte otāretabbāni vinaye sandassetabbāni tāni ce sutte otāriyamānāni vinaye sandassiyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaṃ: 'addhā idaṃ na c'eva tassa Bhagavato vacanaṃ,||<br />
					tassa ca Saṅghassa duggahitan' ti.|| ||</p>

					<p class="f4">Iti h'etaṃ bhikkhave chaḍḍeyyātha.|| ||</p>

					<p class="f4">Tāni ce sutte otāriyamānāni vinaye sandassiyamānāni sutte c'eva otaranti vinaye ca sandissanti,||<br />
					niṭṭhamettha gantabbaṃ: <a id="pg125"><span class="f2 g"><b>[125]</b></span></a> addhā idaṃ tassa Bhagavato vacanaṃ,||<br />
					tassa ca Saṅghassa suggahitan' ti.|| ||</p>

					<p class="f4">Idaṃ,||<br />
					bhikkhave,||<br />
					dutiyaṃ mahā'padesaṃ dhāreyyātha.|| ||</p>

					<p class="f4">(2) Idha pana bhikkhave bhikkhu evaṃ vadeya: amukasmiṃ nāma āvāse sambahulā therā bhikkhu viharanti bahu-s-sutā āgatāgamā dhamma-dharā vinaya-dharā mātikā-dharā.|| ||</p>

					<p class="f4">Tesaṃ me therānaṃ sammukhā sutaṃ sammukhā paṭiggahitaṃ||<br />
					'ayaṃ Dhammo||<br />
					ayaṃ vinayo||<br />
					idaṃ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaṃ n'eva abhinanditabbaṃ na-p-paṭikkositabbaṃ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhukaṃ uggahetvā sutte otāretabbāni vinaye sandassetabbāni.|| ||</p>

					<p class="f4">Tāni ce sutte otāriyamānāni vinaye sandassiyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaṃ: "addhā idaṃ na c'eva tassa Bhagavato vacanaṃ,||<br />
					tesañ ca therānaṃ duggahitan' ti.|| ||</p>

					<p class="f4">Iti h'etaṃ bhikkhave chaḍḍeyyātha tāni ce sutte otārīyamānāni vinaye sandassiyamānāni sutte c'eva otaranti vinaye ca sandissanti,||<br />
					niṭṭhamettha gantabbaṃ: 'addhā idaṃ tassa Bhagavato vacanaṃ,||<br />
					tesañ ca therānaṃ suggahitan' ti.|| ||</p>

					<p class="f4">Idaṃ,||<br />
					bhikkhave,||<br />
					tatiyaṃ mahā'padesaṃ dhāreyyātha.|| ||</p>

					<p class="f4">(3)Idha pana bhikkhave bhikkhu evaṃ vadeyya: 'amukasmiṃ nāma āvāse eko thero bhikkhu viharati bahu-s-suto āgatāgamo dhamma-dharo vinaya-dharo mātikādharo.|| ||</p>

					<p class="f4">Tassa me Therassa sammukhā sutaṃ sammukhā paṭiggahitaṃ 'ayaṃ dhammo ayaṃ vinayo idaṃ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaṃ n'eva abhinanditabbaṃ na-p-paṭikkositabbaṃ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhukaṃ uggahetvā sutte otāretabbāni.|| ||</p>

					<p class="f4">Vinaye sandassetabbāni.|| ||</p>

					<p class="f4">Tāni ce sutte otārīyamānāni vinaye sandassīyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaṃ: 'addhā idaṃ na c'eva tassa Bhagavato vacanaṃ,||<br />
					tassa ca Therassa duggahitan' ti.|| ||</p>

					<p class="f4">Iti h'etaṃ bhikkhave chaḍḍeyyātha.|| ||</p>

					<p class="f4">Tāni ce sutte otārīyamānāni vinaye sandassīyamānāni sutte c'eva otaranti vinaye ca sandissanti,||<br />
					niṭṭhamettha gantabbaṃ: <a id="pg126"><span class="f2 g"><b>[126]</b></span></a> addhā idaṃ tassa Bhagavato vacanaṃ,||<br />
					tassa ca Therassa suggahitan' ti.|| ||</p>

					<p class="f4">Idaṃ,||<br />
					bhikkhave,||<br />
					catutthaṃ mahā'padesaṃ dhāreyyātha.|| ||</p>

					<p class="f4">(4) Ime kho bhikkhave cattāro mahā'padese dhāreyyāthā" ti.|| ||</p>

					<p class="f4">Tatra pi sudaṃ Bhagavā bhoganagare viharanto Ānande cetiye etad eva bahulaṃ bhikkhunaṃ dhammiṃ kathaṃ karoti: 'Iti sīlaṃ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaṃso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaṃsā.|| ||</p>

					<p class="f4">Paññā-paribhāvitaṃ cittaṃ samma-d-eva āsavehi vimuccati.|| ||</p>

					<p class="f4">Seyyath'īdaṃ kām'āsavā bhav'āsavā avijj-ā-savā' ti.|| ||</p>

					<p class="f4">(Cunda - kammāraputtakathā)|| ||</p>

					<p class="f4">84. Atha kho Bhagavā bhoganagare yath-ā-bhirattaṃ viharitvā āyasmantaṃ Ānandaṃ āmantesi: "āyām Ānanda yena pāvā,||<br />
					ten'upasaṅkamissāmā" ti.|| ||</p>

					<p class="f4">"Evaṃ bhante" ti.kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena pāvā tad avasari.|| ||</p>

					<p class="f4">Tatra sudaṃ Bhagavā Pāvāyaṃ viharati Cundassa kammāraputtassa Ambavane.|| ||</p>

					<p class="f4">Assosi kho Cundo kammāraputto 'Bhagavā kira pāvaṃ anuppatto Pāvāyaṃ viharati mayhaṃ Ambavane' ti.|| ||</p>

					<p class="f4">Atha kho Cundo kammāraputto yena Bhagavā ten'upasaṅkami upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Cundaṃ kammāraputtaṃ Bhagavā dhammiyā kathāya sandassesi samādapesi samuttejesi sampahaṃsesi.|| ||</p>

					<p class="f4">Atha kho Cundo kammāraputto Bhagavatā dhammiyā kathāya sanda-s-sito samāda-pito samutte-jito sampahaṃ-sito Bhagavantaṃ etad avoca: 'adhivāsetu me bhante Bhagavā cātanāya bhattaṃ saddhiṃ bhikkhu saṅghenā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Cundo kammāraputto Bhagavato adhivāsanaṃ <a id="pg127"><span class="f2 g"><b>[127]</b></span></a> viditvā uṭṭhāy āsanā Bhagavantaṃ abhivādetvā padakkhīṇaṃ katvā pakkāmi.|| ||</p>

					<p class="f4">Atha kho Cundo kammāraputto tassā rattiyā accayena sake nivesane paṇītaṃ khādanīyaṃ bhojanīyaṃ paṭiyādāpetvā pahūtañ ca sūkaramaddavaṃ,||<br />
					Bhagavato kālaṃ ārocāpesi: kālo bhante,||<br />
					niṭṭhitaṃ bhattanti.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya saddhiṃ bhikkhu-saṅghena yena Cundassa kammāraputtassa nivesanaṃ ten'upasaṅkami upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā Cundaṃ kammāraputtaṃ āmantesi: 'yante Cunda sūkaramaddavaṃ paṭiyattaṃ,||<br />
					tena maṃ parivisa.|| ||</p>

					<p class="f4">Yaṃ panaññaṃ khādanīyaṃ bhojanīyaṃ yaṭiyattaṃ,||<br />
					tena bhikkhu-saṅghaṃ parivisā' ti.|| ||</p>

					<p class="f4">"Evaṃ bhante" ti kho Cundo kammāraputto Bhagavato paṭi-s-sutvā yaṃ ahosi sūkaramaddavaṃ paṭiyattaṃ,||<br />
					tena Bhagavantaṃ parivisi.|| ||</p>

					<p class="f4">Yaṃ panaññaṃ khādanīyaṃ bhojanīyaṃ paṭiyattaṃ,||<br />
					tena bhikkhu-saṅghaṃ parivisi.|| ||</p>

					<p class="f4">Atha kho Bhagavā Cundaṃ kammāraputtaṃ āmantesi: yante Cunda sūkaramaddavaṃ avasiṭṭhaṃ,||<br />
					taṃ sobbhe nikhanāhi.|| ||</p>

					<p class="f4">Nāhaṃ taṃ Cunda passāmi sa-devake loke sa-Mārake,||<br />
					sa-brahmake,||<br />
					sa-s-samaṇa-brāhmaṇiyā pajāya sadeva-manussāya yassa taṃ paribhuttaṃ sammā pariṇāmaṃ gaccheyya aññatra Tathāgatassā' ti.|| ||</p>

					<p class="f4">"Evaṃ bhante" ti kho Cundo kammāraputto Bhagavato paṭi-s-sutvā,||<br />
					yaṃ ahosi sūkaramaddavaṃ avasiṭṭhaṃ taṃ sobbhe nikhaṇitvā,||<br />
					yena Bhagavā ten'upasaṅkami: upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Cundaṃ kammāraputtaṃ Bhagavā dhammiyā kathāya sanda-s-setvā samāda-petvā samutte-chetvā sampahaṃ-setvā uṭṭhāy āsanā pakkāmi.|| ||</p>

					<p class="f4">(Lohitapakkhandikā ābādho)|| ||</p>

					<p class="f4">85. Atha kho Bhagavato Cundasasa kammāraputtassa bhattaṃ bhuttāvissa kharo ābādho uppajji lohitapakkhandikā.|| ||</p>

					<p class="f4">Pabāḷhā vedanā vattanti māraṇantikā.|| ||</p>

					<p class="f4">Tā <a id="pg128"><span class="f2 g"><b>[128]</b></span></a> sudaṃ Bhagavā sato sampajāno adhivāsesi avihañña-māno.|| ||</p>

					<p class="f4">Atha kho Bhagavā āyasmantaṃ Ānandaṃ āmantesi: "āyām Ānanda yena kusinārā ten'upasaṅkamissāmā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">"Cundassa bhattaṃ bhuñjitvā kamMārassāti me sutaṃ,|| ||</p>
					<p class="f4">Ābādhaṃ samphusī dhīro pabāḷhaṃ māraṇantikaṃ.|| ||</p>

					<p class="f4">Bhuttassa ca sūkaramaddavena|| ||</p>

					<p class="f4">Byādhippabā'ho udapādi Satthuno|| ||</p>

					<p class="f4">Viriñcamāno Bhagavā avoca|| ||</p>

					<p class="f4">Gacchāmahaṃ kusināraṃ nagaranti."|| ||</p>

					<p class="f4">(Ānandena pānīyāharaṇaṃ)|| ||</p>

					<p class="f4">86. Atha kho Bhagavā maggā okkamma yena aññataraṃ rukkha-mūlaṃ ten'upasaṅkami.|| ||</p>

					<p class="f4">Upasaṅkamitvā āyasmantaṃ Ānandaṃ āmantesi: "iṅgha me tvaṃ Ānanda catugguṇaṃ saṅghāṭi paññapehi.|| ||</p>

					<p class="f4">Kilanto'smi Ānanda,||<br />
					nisīdissāmī" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā catugguṇaṃ saṅghāṭiṃ paññapesi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja kho Bhagavā āyasmantaṃ Ānandaṃ āmantesi: "iṅgha me tvaṃ Ānanda pānīyaṃ āhara,||<br />
					pipāsito'mhi Ānanda pivissāmī'ti evaṃ vutte āyasmā Ānando Bhagavantaṃ etad avoca: "idāni bhante pañca-mattāni sakaṭasatāni atikkantāni.|| ||</p>

					<p class="f4">Taṃ cakkacchinnaṃ udakaṃ parittaṃ lu'itaṃ āvilaṃ sandati.|| ||</p>

					<p class="f4">Ayaṃ bhante kakutthā nadī avidūre acchodakā3 <a id="pg129"><span class="f2 g"><b>[129]</b></span></a> sātodakā sītodakā setakā4 supatitthā ramaṇīyā.|| ||</p>

					<p class="f4">Ettha Bhagavā pānīyañ ca pivissati,||<br />
					gattāni ca sītikarissatīti".|| ||</p>

					<p class="f4">dutiyam pi kho Bhagavā āyasmantaṃ Ānandaṃ āmantesi: 'iṅgha me tvaṃ Ānanda pānīyaṃ āhara,||<br />
					pipāsito'smi Ānanda pivissāmī'ti dutiyam pi kho āyasmā Ānando Bhagavantaṃ etad avoca: "idāni bhante pañca-mattāni sakaṭasatāni atikkantāni.|| ||</p>

					<p class="f4">Taṃ cakkacchinnaṃ udakaṃ parittaṃ lu'itaṃ āvilaṃ sandati.|| ||</p>

					<p class="f4">Ayaṃ bhante kakutthā nadī avidūre acchodakā sātodakā sītodakā setakā4 suppatitthā ramaṇīyā.|| ||</p>

					<p class="f4">Ettha Bhagavā pānīyañ ca pivissati,||<br />
					gattāni ca sītikarissatī" ti.|| ||</p>

					<p class="f4">Tatiyam pi kho Bhagavā āyasmantaṃ Ānandaṃ āmantesi: 'iṅgha me tvaṃ Ānanda pānīyaṃ āhara,||<br />
					pipāsito'smi Ānanda pivissāmī" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā pattaṃ gahetvā yena sā nadikā ten'upasaṅkami.|| ||</p>

					<p class="f4">Atha kho sā nadikā cakkacchinnā parittā lu'itā āvilā sandamānā āyasmante Ānande upasaṅkamante acchā vippasantā anāvilā sandittha.|| ||</p>

					<p class="f4">Atha kho āyasmate,||<br />
					Ānandassa etad ahosi: 'acchariyaṃ vata bho,||<br />
					abbhutaṃ vata bho,||<br />
					Tathāgatassa mahiddhi-katā mah-ā-nubhāvatā.|| ||</p>

					<p class="f4">Ayaṃ hi sā nadikā cakkacchinnā parittā lu'itā āvilā sandamānā mayi upasaṅkamante acchā vi-p-pasannā anāvilā sandatī" ti.|| ||</p>

					<p class="f4">Pattena pānīyaṃ ādāya yena Bhagavā ten'upasaṅkami,||<br />
					upasaṅkamitvā Bhagavantaṃ etad avoca:|| ||</p>

					<p class="f4">"Acchariyaṃ bhante,||<br />
					abbhutaṃ bhante,||<br />
					Tathāgatassa mahiddhi-katā mah-ā-nubhāvatā.|| ||</p>

					<p class="f4">Idāni sā bhante nadikā cakkacchinnā parittā lu'itā āvilā sandamānā mayi upasaṅkamante acchā vi-p-pasannā anāvilā sandittha.|| ||</p>

					<p class="f4">Pivatu Bhagavā pānīyaṃ,||<br />
					pivatu Sugato pānīyanti".|| ||</p>

					<p class="f4">Atha kho Bhagavā pānīyaṃ apāsi.|| ||</p>

					<p class="f4">(Pukkusamallaputtakathā)|| ||</p>

					<p class="f4">87. <a id="pg130"><span class="f2 g"><b>[130]</b></span></a> Tena kho pana samayena pukkuso mallaputto ā'ārassa kālāmassa sāvako kusinārāya pāvaṃ addhāna-magga-paṭipanno hoti.|| ||</p>

					<p class="f4">Addasā kho pukkuso mallaputto Bhagavantaṃ aññatarasmiṃ rukkha-mūle nisinnaṃ.|| ||</p>

					<p class="f4">Disvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃ.|| ||</p>

					<p class="f4">Eka-m-antaṃ nisinno kho pukkuso mallaputto Bhagavantaṃ etad avoca: "acchariyaṃ bhante,||<br />
					abbhutaṃ bhante,||<br />
					santena vata bhante pabba-jitā vihārena viharanti.|| ||</p>

					<p class="f4">Bhūta-pubbaṃ bhante,||<br />
					ā'āro kālāmo addhāna-magga-paṭipanno maggā okkamma avidūre aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">Atha kho bhante pañca-mattāni sakaṭasatāni ā'āraṃ kālāmaṃ nissāya nissāya ati-k-kamiṃsu.|| ||</p>

					<p class="f4">Atha kho bhante aññataro puriso tassa sakaṭasatthassa piṭṭhito piṭṭhito āga-c-chanto yena ā'āro kālāmo ten'upasaṅkami.|| ||</p>

					<p class="f4">Upasaṅkamitvā ā'āraṃ kālāmaṃ etad avoca: "api bhante pañca-mattāni sakaṭasatāni ati-k-kamantāni addasā?'Ti 'na kho ahaṃ āvuso addasanti.|| ||</p>

					<p class="f4">' 'Kim pana bhante saddaṃ assosi?'Ti.|| ||</p>

					<p class="f4">'Na kho ahaṃ āvuso saddaṃ assosin' ti.|| ||</p>

					<p class="f4">'Kim pana bhante sutto ahosī' ti?|| ||</p>

					<p class="f4">Na kho ahaṃ āvuso sutto ahosi'nti 'kimpana bhante saññī ahosī ?'Ti 'evamāvuso' ti.|| ||</p>

					<p class="f4">'So tvaṃ bhante saññī samāno jāgaro mañcamattāni sakaṭasatāni nissāya nissāya ati-k-kamantāni n'eva addasa na pana saddaṃ assosi apissu te bhante saṅghāṭi rajena okiṇṇā" ti?|| ||</p>

					<p class="f4">'Evam āvuso' ti.|| ||</p>

					<p class="f4">Atha kho bhante tassa purisassa etad ahosi: acchariyaṃ vata bho,||<br />
					abbhutaṃ vata bho,||<br />
					santena vata bho pabba-jitā vihārena viharanti,||<br />
					yatra hi nāma saññī <a id="pg131"><span class="f2 g"><b>[131]</b></span></a> samāno jāgaro pañca-mattāni sakaṭasatāni nissāya nissāya ati-k-kamantāni n'eva dakkhiti,||<br />
					na pana saddaṃ sossatī'ti ā'āre kālāme uḷāraṃ pasādaṃ paveditvā pakkāmī" ti.|| ||</p>

					<p class="f4">Taṃ kim maññasi pukkusa,||<br />
					katamannu kho dukkarataraṃ vā du-r-abhisambhavataraṃ vā yo saññī samāno jāgaro pañca-mattāni sakaṭasatāni nissāya nissāya ati-k-kamantāni n'eva passeyya,||<br />
					na pana saddaṃ suṇeyya,||<br />
					yo vā saññī samāno jāgaro deve vassante deve gala-galāyante vijjutāsu1 niccharantisu asaṇiyā phalantiyā n'eva passeyya na pana saddaṃ suṇeyyā" ti?|| ||</p>

					<p class="f4">"Kiñhi bhante karissanti pañca vā sakaṭasatāni cha vā sakaṭasatāni satta vā sataṭasatāni aṭṭha vā sakaṭasatāni nava vā sakaṭasatāni sakaṭasahassaṃ vā sakaṭasata-sahassaṃ vā.|| ||</p>

					<p class="f4">Atha kho etad eva dukkarataraṃ c'eva du-r-abhisambhavatarañca yo saññī samāno jāgaro deve vassante deve gala-galāyante vijjutāsu niccharantīsu asaṇiyā phalantiyā n'eva passeyya na pana saddaṃ suṇeyyā" ti.|| ||</p>

					<p class="f4">Ekam idāhaṃ pukkusa samayaṃ ātumāyaṃ viharāmi bhūsāgāre.|| ||</p>

					<p class="f4">Tena kho pana samayena deve vassante deve gala-galāyante vijjutāsu niccharantīsu asaṇiyā phalantiyā avidūre.|| ||</p>

					<p class="f4">Bhūsāgārassa dve kassakā bhātaro hatā cattāro ca balivaddā.|| ||</p>

					<p class="f4">Atha kho pukkusa ātumāya mahā-jana-kāyo ni-k-khamitvā yena te dve kassakā bhātaro hatā cattārā ca balivaddā,||<br />
					ten'upasaṅkami.|| ||</p>

					<p class="f4">Tena kho panāhaṃ pukkusa samayena bhusāgārā ni-k-khamitvā bhusāgāradvāre abbhokāse caṅkamāmi.|| ||</p>

					<p class="f4">Atha kho pukkusa aññataro puriso tamhā mahā-jana-kāyā yenāhaṃ ten'upasaṅkami.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitaṃ kho ahaṃ pukkusa taṃ purisaṃ etad avocaṃ 'kin nu kho so āvuso mahā-jana-kāyo sanni-patito" ti?|| ||</p>

					<p class="f4"><a id="pg132"><span class="f2 g"><b>[132]</b></span></a> idāni bhante deve vassante deve gala-galāyante vijjutāsu niccharantīsu asaṇiyā phalantiyā dve kassakā bhātaro hatā cattāro ca balivaddā.|| ||</p>

					<p class="f4">Ettheso mahā-jana-kāyo sanni-patito.|| ||</p>

					<p class="f4">Tvampana bhante kuhiṃ ahosī" ti?|| ||</p>

					<p class="f4">'Idh'eva kho ahaṃ āvuso ahosin' ti.|| ||</p>

					<p class="f4">'Kim pana bhante na addasā" ti?|| ||</p>

					<p class="f4">'Na kho ahaṃ āvuso addasan' ti.|| ||</p>

					<p class="f4">'Kim pana bhante saddaṃ assosī' ti?|| ||</p>

					<p class="f4">'Na kho ahaṃ āvuso saddaṃ assosin' ti.|| ||</p>

					<p class="f4">'Kim pana bhante sutto ahosī" ti?|| ||</p>

					<p class="f4">'Na kho ahaṃ āvuso sutto ahosin' ti.|| ||</p>

					<p class="f4">'Kim pana bhante saññī ahosī" ti?|| ||</p>

					<p class="f4">'Evam āvuso' ti.|| ||</p>

					<p class="f4">'So tvaṃ bhante saññī samāno jāgaro deve vassante deve gala-galāyante vijjutāsu niccharantīsu asaṇiyā phalantiyā n'eva addasa,||<br />
					na pana saddaṃ assosī' ti?|| ||</p>

					<p class="f4">'Evam āvuso' ti.|| ||</p>

					<p class="f4">Atha kho pukkusa,||<br />
					tassa purisassa etad ahosi.|| ||</p>

					<p class="f4">'Acchariyaṃ vata bho abbhutaṃ vata bho,||<br />
					santena vata bho pabba-jitā vihārena viharanti.|| ||</p>

					<p class="f4">Yatra hi nāma saññī samāno jāgaro deve vassante deve gala-galāyante vijjutāsu niccharantīsu asaṇiyā phalantiyā n'eva dakkhīti na pana saddaṃ sossatī'ti mayi uḷāraṃ pasādaṃ pavedetvā maṃ abhivādetvā padakkhiṇaṃ katvā pakkāmī" ti.|| ||</p>

					<p class="f4">Evaṃ vutte pukkuso mallaputto Bhagavantaṃ etad avoca: 'es'āhaṃ bhante yo me ā'āre kālame pasādo,||<br />
					taṃ mahāvāte vā opunāmi,||<br />
					sīgha-sotāya vā nadiyā pavāhemi.|| ||</p>

					<p class="f4">Abhikkantaṃ bhante,||<br />
					abhikkantaṃ bhante.|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhantīti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi <a id="pg133"><span class="f2 g"><b>[133]</b></span></a> Dhammañ ca bhikkhu-saṅghañ ca.|| ||</p>

					<p class="f4">Upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatanti.|| ||</p>

					<p class="f4">Atha kho pukkuso mallaputto aññataraṃ purisaṃ āmantesi.|| ||</p>

					<p class="f4">'Iṅgha me tvaṃ bhaṇe siṅgivaṇṇaṃ yugaṃ maṭṭhaṃ dhāraṇiyaṃ āhāra' ti.|| ||</p>

					<p class="f4">"Evaṃ bhante" ti so puriso pukkusassa mallaputtassa paṭi-s-sutvā taṃ siṅgīvaṇṇaṃ yugaṃ maṭṭhaṃ dhāraṇiyaṃ āhari.|| ||</p>

					<p class="f4">Atha kho pukkuso mallaputto taṃ siṅgivaṇṇaṃ yugaṃ maṭṭhaṃ dhāraṇīyaṃ Bhagavato upanāmesi 'idambhante siṅgivaṇṇaṃ yugaṃ maṭṭhaṃ dhāraṇīyaṃ.|| ||</p>

					<p class="f4">Tamme bhante Bhagavā patigaṇhātu anukampaṃ upādāyā' ti.|| ||</p>

					<p class="f4">'Tena hi pukkusa ekena maṃ acchādehi ekena Ānandan' ti.|| ||</p>

					<p class="f4">"Evaṃ bhante" ti kho pukkuso mallaputto Bhagavato paṭi-s-sutvā ekena Bhagavantaṃ acchādesi ekena āyasmantaṃ Ānandaṃ.|| ||</p>

					<p class="f4">Atha kho Bhagavā pukkusaṃ mallaputtaṃ dhammiyā kathāya sandassesi,||<br />
					samādapesi,||<br />
					samuttejesi,||<br />
					sampahaṃsesi.|| ||</p>

					<p class="f4">Atha kho pukkuso mallaputto Bhagavatā dhammiyā kathāya sanda-s-sito samāda-pito samutte-jito sampahaṃ-sito uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">88. Atha kho āyasmā Ānando acira-pakkante pukkuse mallaputte taṃ siṅgivaṇṇaṃ yugaṃ maṭṭhaṃ dhāraṇīyaṃ Bhagavato kāyaṃ upanāmesi taṃ Bhagavato kāyaṃ upanāmitaṃ vītaccikaṃ viya khāyati.|| ||</p>

					<p class="f4">Atha kho āyasmā Ānando Bhagavantaṃ etad avoca: 'acchariyambhante,||<br />
					abbhutambhante,||<br />
					yāva-parisuddho bhante Tathāgatassa chavivaṇṇo pariyodāto.|| ||</p>

					<p class="f4">Idambhante siṅgivaṇṇaṃ yugaṃ maṭṭhaṃ dhāraṇīyaṃ Bhagavato <a id="pg134"><span class="f2 g"><b>[134]</b></span></a> upanāmitaṃ vītaccikaṃ ciya khāyatī' ti.|| ||</p>

					<p class="f4">"Evam etaṃ Ānanda,||<br />
					dvīsu kho Ānanda kālesu ativiya Tathāgatassa kāyo parisuddho hoti chavivaṇṇo pariyodāto.|| ||</p>

					<p class="f4">Katamesu dvīsu? Yañ ca Ānanda rattiṃ Tathāgato anuttaraṃ sammā-sambodhiṃ abhisambujjhati,||<br />
					yañ ca rattiṃ Tathāgato anupādisesāya Nibbānadhātuyā parinibkhāyati imesu kho Ānanda dvīsu kālesu ativiya Tathāgatassa kāyo parisuddho hoti chavivaṇṇo pariyodāto.|| ||</p>

					<p class="f4">Ajja kho pan'Ānanda rattiyā pacchime yāme kusinārāyaṃ upavattane mallānaṃ sālavane antarena yamakasālānaṃ Tathāgatassa pari-Nibbānaṃ bhavissati.|| ||</p>

					<p class="f4">Āyām Ānanda yena kakutthā nadī ten'upasaṅkamissāmā" ti.|| ||</p>

					<p class="f4">"Evaṃ bhante" ti.kho āyasmā Ānando Bhagavato paccassosi.|| ||</p>

					<p class="f4">"Siṅgivaṇṇaṃ yugaṃ maṭṭhaṃ pukkuso abhihārayi,|| ||</p>
					<p class="f4">Tena acchādito Satthā hemavaṇṇo asobhathā" ti.|| ||</p>
					<p class="f4">(Ambavanūpagamanaṃ)|| ||</p>

					<p class="f4">89. Atha kho Bhagavā mahatā bhikkhu-saṅghena saddhiṃ yena kakutthā nadī ten'upasaṅkami.|| ||</p>

					<p class="f4">Upasaṅkamitvā kakutthaṃ nadiṃ ajjhogāhetvā nahātvā ca pivitvā ca pacc'uttaritvā yena ambavanaṃ ten'upasaṅkami.|| ||</p>

					<p class="f4">Upasaṅkamitvā āyasmantaṃ Cundakaṃ āmantesi.|| ||</p>

					<p class="f4">'Iṅgha me Cundaka catugguṇaṃ saṅghāṭiṃ paññāpehi.|| ||</p>

					<p class="f4">Kilanto'smi Cundaka nipajjissāmī' ti.|| ||</p>

					<p class="f4">"Evaṃ bhante" ti kho āyasmā Cundako Bhagavato paṭi-s-sutvā catugguṇaṃ saṅghāṭiṃ paññāpesi.|| ||</p>

					<p class="f4">Atha kho Bhagavā dakkhiṇena passena sīhaseyyaṃ kappesi pāde pādaṃ accādhāya sato sampajāno uṭṭhāna-saññaṃ <a id="pg135"><span class="f2 g"><b>[135]</b></span></a> mana-sikaritvā.|| ||</p>

					<p class="f4">Āyasmā pana Cundako tatth'eva Bhagavato purato nisīdi.|| ||</p>

					<p class="f4">"Ganatvāna Buddho nadiyaṃ kakutthaṃ acchodakaṃ sātodakaṃ vi-p-pasannaṃ,|| ||</p>

					<p class="f4">Ogāhi Satthā sukilantarūpo Tathāgato appaṭimo'dha loke.|| ||</p>

					<p class="f4">Nahātvā ca pītvā cudatāri Satthā purakkhato bhikkhugaṇassa majjhe.|| ||</p>

					<p class="f4">Satthā pavattā Bhagavā'dha dhamme upāgamī ambavanaṃ mahesī.|| ||</p>

					<p class="f4">Āmantayī vundakaṃ nāma bhikkhuṃ catugguṇaṃ patthara me nipacchaṃ|| ||</p>

					<p class="f4">So vodito bhāvitattena vundo catugguṇaṃ patthari khippameva|| ||</p>

					<p class="f4">Nipajji Satthā sukilantarūpo Cundo pi tattha pamukhe nisīdī" ti.|| ||</p>

					<p class="f4">(Dve piṇḍa-pātā samaphalā)|| ||</p>

					<p class="f4">90. Atha kho Bhagavā āyasmantaṃ Ānandaṃ āmantesi.|| ||</p>

					<p class="f4">"Siyā kho pan'Ānanda Cundassa kammāraputtassa koci vippaṭisāraṃ upadaheyya" 'tassa te āvuso Cunda,||<br />
					alābhā,||<br />
					tassa te dulladdhaṃ,||<br />
					yassa te Tathāgato pacchimaṃ piṇḍa-pātaṃ bhuñjitvā parinibbuto' ti.|| ||</p>

					<p class="f4">CundassĀnanda kammāraputtassa evaṃ vippaṭisāro vinetabbo.|| ||</p>

					<p class="f4">Tassa te āvuso lābhā,||<br />
					tassa te su-laddhaṃ,||<br />
					yassa te Tathāgato pacchimaṃ piṇḍa-pātaṃ bhuñjitvā parinibbuto.|| ||</p>

					<p class="f4">Sammukhā me taṃ āvuso Cunda Bhagavato sutaṃ sammukhā paṭiggahītaṃ 'dve' me piṇḍa-pātā samaphalā <a id="pg136"><span class="f2 g"><b>[136]</b></span></a> samavipākā ativiya aññehi piṇḍa-pātehi maha-p-phalatarā ca mahā-nisaṃsatarā ca.|| ||</p>

					<p class="f4">Katame dve? Yañ ca piṇḍa-pātaṃ bhuñjitvā Tathāgato anuttaraṃ sammā-sambodhiṃ abhisambujjhati,||<br />
					yañ ca piṇḍa-pātaṃ bhuñjitvā Tathāgato anupādisesāya Nibbānadhātuyaṃ parinibkhāyati,||<br />
					ime dve piṇḍa-pātā samaphalā samavipākā ativiya aññehi piṇḍa-pātehi maha-p-phalatarā ca mahā-nisaṃsatarā ca.|| ||</p>

					<p class="f4">Āyusaṃvaṭṭa-nikaṃ pan'āyasmatā cundena kammāraputtena kammaṃ upacitaṃ sukha-saṃvaṭṭa-nikaṃ pan'āyasmatā cundena kammāraputtena kammaṃ upacitaṃ.|| ||</p>

					<p class="f4">Vaṇṇasaṃvaṭṭa-nikaṃ pan'āyasmatā cundena kammāraputtena kammaṃ upacitaṃ.|| ||</p>

					<p class="f4">Yasasaṃvaṭṭa-nikaṃ pan'āyasmatā cundena kammāraputtena kammaṃ upacitaṃ.|| ||</p>

					<p class="f4">Ādhipateyyasaṃvaṭṭa-nikaṃ pan'āyasmatā cundena kammāraputtena kammaṃ upacitan' ti.|| ||</p>

					<p class="f4">Cundassa Ānanda kammāraputtassa evaṃ vippaṭisāro paṭivinetabbo" ti.|| ||</p>

					<p class="f4">Atha kho Bhagavā etam atthaṃ viditvā tāyaṃ velāyaṃ imaṃ udānaṃ udānesi:|| ||</p>

					<p class="f4">"Dadato puññaṃ pavaḍḍhati saññamato veraṃ na vīyati,|| ||</p>

					<p class="f4">Kusalo ca jahāti pāpakaṃ rāgadosamoha-k-khayā sa nibbuto' ti.|| ||</p>

					<p class="f4">A'ārāvedallabhāṇavāro catuttho.|| ||</p>

					<p class="f4">(Kusinārā gamanaṃ)|| ||</p>

					<p class="f4"><a id="pg137"><span class="f2 g"><b>[137]</b></span></a> 91. Atha kho Bhagavā āyasmantaṃ Ānandaṃ āmantesi āyām Ānanda yena hiraññavatiyā nadiyā pārimaṃ tīraṃ,||<br />
					yena kusinārā,||<br />
					yena upavattanaṃ mallānaṃ sāla-vanaṃ,||<br />
					ten'upasaṅkamissāmā' ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saṅghena saddhiṃ yena hiraññavatiyā nadiyā pārimaṃ tīraṃ,||<br />
					yena kusinārā,||<br />
					yena upavattanaṃ mallānaṃ sāla-vanaṃ,||<br />
					ten'upasaṅkami.|| ||</p>

					<p class="f4">Upasaṅkamitvā āyasmantaṃ Ānandaṃ āmantesi.|| ||</p>

					<p class="f4">"Iṅgha me tvaṃ Ānanda antarena yamakasālānaṃ uttarasīsakaṃ mañcakaṃ paññāpehi.|| ||</p>

					<p class="f4">Kilanto'smi Ānanda nipajjissāmī' ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā antarena yamakasālānaṃ uttarasīsakaṃ mañcakaṃ paññāpesi.|| ||</p>

					<p class="f4">Atha kho Bhagavā dakkhiṇena passena sīhaseyyaṃ kappesi pāde pādaṃ accādhāya sato sampajāno.|| ||</p>

					<p class="f4">92. Tena kho pana samayena yamakasālā sabbaphāliphullā honti akālapupphehi.|| ||</p>

					<p class="f4">Te Tathāgatassa sarīraṃ okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbāni pi mandāravapupphāni anta'ikkhā papatanti,||<br />
					yāni Tathāgatassa sarīraṃ okiranti ajjhokiranti abhippakiranti Tathāgatassa pūjāya dibbāni pi candanacuṇṇāni anta'ikkhā papatanti.|| ||</p>

					<p class="f4">Tāni Tathāgatassa sarīraṃ <a id="pg138"><span class="f2 g"><b>[138]</b></span></a> okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbāni pi turiyāni anta'ikkhe vajjanti.|| ||</p>

					<p class="f4">Tathāgatassa pūjāya.Dibbāni pi saṅgītāni anta'ikkhe vattanti Tathāgatassa pūjāya.|| ||</p>

					<p class="f4">Atha kho Bhagavā āyasmantaṃ Ānandaṃ āmantesi: sabbaphāliphullā kho Ānanda yamakasālā akālapupphehi te Tathāgatassa sarīraṃ okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbānipi mandāravapupphāni anta'ikkhā papatanti,||<br />
					tāni Tathāgatassa sarīraṃ okiranti ajjhokiranti abhippakiranti Tathāgatsa pūjāya.|| ||</p>

					<p class="f4">Dibbāni pi candanacuṇṇāni anta'ikkhā papatanti,||<br />
					tāni Tathāgatassa sarīraṃ okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbāni pi turiyāni anta'ikkhe vajjanti Tathāgatassa pūjāya.|| ||</p>

					<p class="f4">Dibbānipi saṅgitāni anta'ikkhe vattanti Tathāgatassa pūjāya.|| ||</p>

					<p class="f4">Na kho Ānanda ettāvatā Tathāgato sakkato vā hoti garukato vā mānito vā pūjito vā apacito vā,||<br />
					yo kho Ānanda bhikkhu vā bhikkhunī vā upāsako vā upāsikā vā Dhamm-ā-nu-Dhamma-paṭipanno viharati sāmīci-paṭipanno anuDhamma-cārī,||<br />
					so Tathāgataṃ sakkaroti garukaroti māneti pūjeti apaciyati paramāya pūjāya.|| ||</p>

					<p class="f4">Tasmā 'ti h'Ānanda Dhamm-ā-nu-Dhamma-paṭipannā viharissāma sāmīci-paṭipannā anu-Dhammacārino ti,||<br />
					evaṃ hi vo Ānanda sikkhitabban ti.|| ||</p>

					<p class="f4">Upavāṇa thero|| ||</p>

					<p class="f4">93. Tena kho pana samayen'āyasmā upavāṇo Bhagavato purato ṭhito hoti Bhagavantaṃ vījamāno.|| ||</p>

					<p class="f4">Atha kho Bhagavā āyasmantaṃ upavāṇaṃ apasādesi: 'apehi bhikkhu.|| ||</p>

					<p class="f4">Mā me purato aṭṭhāsī' ti.|| ||</p>

					<p class="f4">Atha kho āyasmato Ānandassa etad ahosi: 'ayaṃ kho <a id="pg139"><span class="f2 g"><b>[139]</b></span></a> āyasmā upavāṇo dīgha-rattaṃ Bhagavato upaṭṭhāko santikāvacaro samīpacārī.|| ||</p>

					<p class="f4">Atha ca pana Bhagavā pacchime kāle āyasmantaṃ upavāṇaṃ apasādesi: apehi bhikkhu,||<br />
					mā me purato aṭṭhāsī" ti.|| ||</p>

					<p class="f4">Ko nu kho hetu ko paccayo yaṃ Bhagavā āyasmantaṃ upavāṇaṃ apasāresi.|| ||</p>

					<p class="f4">Apehi bhikkhu mā me purato aṭhāsī' ti.|| ||</p>

					<p class="f4">Atha kho āyasmā Ānando Bhagavantaṃ etad avoca: ayaṃ bhante āyasmā upavāṇo dīgha-rattaṃ Bhagavato upaṭṭhāko santikāvacaro samīpacārī,||<br />
					atha ca pana Bhagavā pacchime kāle āyasmantaṃ upavāṇaṃ apasādeti: apehi bhikkhu,||<br />
					mā me purato aṭṭhāsī" ti.|| ||</p>

					<p class="f4">Ko nu kho bhante hetu ko paccayo yaṃ Bhagavā āyasmantaṃ upavāṇaṃ apasādeti apehi bhikkhu mā me purato aṭṭhāsī' ti?|| ||</p>

					<p class="f4">Yebhuyyena Ānanda dasasu sahassīsu loka-dhātusu devatā sanni-patitā Tathāgataṃ dassanāya,||<br />
					yāvatā Ānanda kusinārā upavattanaṃ mallānaṃ sāla-vanaṃ samannato dvādasa-yojanāni n'atthi so padeso Vāḷagga koṭinittudana mattopi mahesakkhāhi devatāhi apthuṭo.|| ||</p>

					<p class="f4">Devatā Ānanda ujjhāyanti dūrā ca vata mahā āgatā Tathāgataṃ dassanāya.|| ||</p>

					<p class="f4">Kadāci karahaci Tathāgatā loke uppajjanti Arahanto Sammā-Sambuddhā ajjeva rattiyā pacchime yāme Tathāgatassa pari-Nibbānaṃ bhavissati,||<br />
					ayañ ca mahesakkho bhikkhu Bhagavato purato ṭhito ovārento,||<br />
					na mayaṃ labhāma pacchime kāle Tathāgataṃ dassanāyā' ti.|| ||</p>

					<p class="f4">94. Kathaṃ bhūtā pana bhante Bhagavā devatā manasi karotī' ti.|| ||</p>

					<p class="f4">"SantĀnanda devatā ākāse paṭhavisaññiniyo,||<br />
					kese pakiriya kandanti,||<br />
					bāhā paggayha kandanti,||<br />
					chinnapātaṃ <a id="pg140"><span class="f2 g"><b>[140]</b></span></a> papatanti āvaṭṭanti vivaṭṭanti atikhippaṃ Bhagavā parinibbāyissati,||<br />
					atikhippaṃ Sugato parinibbāyissati,||<br />
					atikhippaṃ cakkhu loke antara-dhāyissatī'ti santĀnanda devatā paṭhaviyaṃ paṭhavi-saññiniyo,||<br />
					kesepakiriya kandanti,||<br />
					bāhā paggayha kandanti,||<br />
					chinnapātaṃ papatanti āvaṭṭanti vivaṭṭanti:|| ||</p>

					<p class="f4">Atikhippaṃ Bhagavā parinibbāyissati,||<br />
					atikhippaṃ Sugato parinibbāyissati,||<br />
					atikhippaṃ cakkhu1 loke antara-dhāyissatīti!|| ||</p>

					<p class="f4">Yā pana tā devatā vīta-rāgā,||<br />
					tā satā sampajānadā adhivāsenti: aniccā saṅkhārā taṃ kutettha labbhā?Ti,|| ||</p>

					<p class="f4">95. "Pubbe bhante disāsu vassaṃ vutthā bhikkhū āga-c-chanti Tathāgataṃ dassanāya.|| ||</p>

					<p class="f4">Te mayaṃ labhāma mano-bhāvanīye bhikkhū dassanāya labhāma payirupāsānāya,||<br />
					Bhagavato pana mayaṃ bhante accayena na labhissāma mano-bhāvanīye bhikkhu dassanāya na labhissāma payirupāsanāyā" ti.|| ||</p>

					<p class="f4">"Cattār'imāni Ānanda saddhassa kula-puttassa dassanīyāni saṃvejanīyāni ṭhānāni.|| ||</p>

					<p class="f4">Katamāni cattāri?|| ||</p>

					<p class="f4">'Idha Tathāgato jāto'ti Ānanda saddhassa kula-puttassa dassanīyaṃ saṃvejanīyaṃ ṭhānaṃ.|| ||</p>

					<p class="f4">'Idha Tathāgato anuttaraṃ sammā-sambodhiṃ abhisambuddho' ti.|| ||</p>

					<p class="f4">Ānanda saddhassa kula-puttassa dassanīyaṃ saṃvejanīyaṃ ṭhānaṃ.|| ||</p>

					<p class="f4">'Idha Tathāgatena anuttaraṃ Dhamma-cakkaṃ pavattitan' ti.|| ||</p>

					<p class="f4">Ānanda saddhassa kula-puttassa dassanīyaṃ saṃvejanīyaṃ ṭhānaṃ.|| ||</p>

					<p class="f4">'Idha Tathāgato anupādisesāya Nibbānadhātuyā' parinibbutoti Ānanda saddhassa kula-puttassa dassanīyaṃ saṃvejanīyaṃ ṭhānaṃ.|| ||</p>

					<p class="f4"><a id="pg141"><span class="f2 g"><b>[141]</b></span></a> imāni kho Ānanda cattāri saddhassa kula-puttassa dassanīyāni saṃvejanīyāni ṭhānāni.|| ||</p>

					<p class="f4">Āgamissanti kho Ānanda saddhā bhikkhū bhikkhuniyo upāsakā upāsikāyo'dha Tathāgato jāto ti pi,||<br />
					idha Tathāgato anuttaraṃ sammā-sambodhiṃ abhisambuddhoti pi,||<br />
					idha Tathāgatena anuttaraṃ Dhamma-cakkaṃ pavattitantipi,||<br />
					idha Tathāgato anupādisesāya Nibbānadhātuyā parinibbuto ti pi.|| ||</p>

					<p class="f4">Ye hi keci Ānanda cetiyacārikaṃ āhiṇḍantā pasanna-cittā kālaṃ karissanti,||<br />
					sabbe te kāyassa bhedā param maraṇā sugatiṃ saggaṃ lokaṃ upapajjissantiti.|| ||</p>

					<p class="f4">Ānanda pucchā kathā|| ||</p>

					<p class="f4">96. "Kathaṃ mayaṃ bhante mātu-gāme paṭipajjāmā" ti?|| ||</p>

					<p class="f4">"Adassanaṃ ānandā" ti.|| ||</p>

					<p class="f4">"Dassane Bhagavā sati kathaṃ paṭipajjitabbanti?"|| ||</p>

					<p class="f4">"Anālāpo ānandā" ti.|| ||</p>

					<p class="f4">"Alapattena pana bhante kathaṃ paṭipajjitabbanti?"|| ||</p>

					<p class="f4">"Sati Ānanda upaṭṭhapetabbā" ti.|| ||</p>

					<p class="f4">Kathaṃ mayaṃ bhante Tathāgatassa sarīre paṭipajjāmā" ti?|| ||</p>

					<p class="f4">"Avyāvaṭā tumhe Ānanda hotha Tathāgatassa sarīrapūjāya.|| ||</p>

					<p class="f4">Iṅgha tumhe Ānanda sadatthe,||<br />
					ghaṭatha sadatthamanuyujjatha,||<br />
					sadatthe appamattā ātāpino pahit'attā viharatha,||<br />
					santĀnanda khattiya-paṇḍitā pi brāhmaṇa-paṇḍitā pi gahapati-paṇḍitā pi Tathāgate ahippasannā te Tathāgatassa sarīrapūjaṃ karissantī" ti.|| ||</p>

					<p class="f4">"Kathaṃ pana bhante Tathāgatassa sarīre paṭipajjitabbantī?"|| ||</p>

					<p class="f4">"Yathā kho Ānanda rañño cakka-vattissa sarīre paṭipajjanti,||<br />
					evaṃ Tathāgatassa sarīre paṭipajjitabbanti" "kathaṃ pana bhante rañño cakka-vattissa sarīre paṭipajjanti" ti?|| ||</p>

					<p class="f4">"Rañño Ānanda cakka-vattissa sarīraṃ ahatena vatthena veṭhenti.|| ||</p>

					<p class="f4">Ahatena vatthena veṭhetvā vihatena kappāsena veṭhenti.|| ||</p>

					<p class="f4">Vihatena kappāsena veṭhetvā ahatena vatthena <a id="pg142"><span class="f2 g"><b>[142]</b></span></a> veṭhenti.|| ||</p>

					<p class="f4">Etenūpāyena pañcahi yugasatehi rañño cakka-vattissa sarīraṃ veṭhetvā āyasāya teladoṇiyā pakkhipitvā aññissā āyasāya doṇiyā paṭikujjitvā sabbagandhānaṃ citakaṃ karitvā rañño cakka-vattissa sarīraṃ jhāpenti.|| ||</p>

					<p class="f4">Cātummahā-pathe rañño cakakavattissa thūpaṃ karonti.|| ||</p>

					<p class="f4">Evaṃ kho Ānanda rañño cakka-vattissa sarīre paṭipajjanti.|| ||</p>

					<p class="f4">Yathā kho Ānanda rañño cakka-vattissa sarīre paṭipajjanti evaṃ Tathāgatassa sarīre paṭipajjitabbaṃ cātu-m-mahā-pathe Tathāgatassa thūpo kātabbo.|| ||</p>

					<p class="f4">Tattha ye mālaṃ vā gandhaṃ vā cuṇṇakaṃ3 vā āropessanti vā abhivādessanti vā,||<br />
					cittaṃ vā pasādessanti,||<br />
					tesantaṃ bhavissati dīgha-rattaṃ hitāya sukhāyā" ti.|| ||</p>

					<p class="f4">Thūpārahā puggalā.|| ||</p>

					<p class="f4">97. "Cattāro'me Ānanda thūpa-rahā.|| ||</p>

					<p class="f4">Katame cattāro?|| ||</p>

					<p class="f4">Tathāgato arahaṃ Sammā-SamBuddho thūpa-raho.|| ||</p>

					<p class="f4">Paccekasambuddho thūpa-raho,||<br />
					Tathāgatassa sāvako thūpa-raho,||<br />
					rājā cakka-vattī thūpa-raho' ti.|| ||</p>

					<p class="f4">KiñcĀnanda attha-vasaṃ paṭicca Tathāgato arahaṃ Sammā-SamBuddho thūpa-raho?|| ||</p>

					<p class="f4">Ayaṃ tassa Bhagavato arahato Sammā Sambuddhassa thūpo ti Ānanda bahū janā cittaṃ pasādenti,||<br />
					te tatthacittaṃ pasādetvā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Idaṃ kho Ānanda attha-vasaṃ paṭicca Tathāgato arahaṃ Sammā-SamBuddho thūpa-raho.|| ||</p>

					<p class="f4">KiñcĀnanda attha-vasaṃ paṭicca paccekasambuddho thūpa-raho? Ayaṃ tassa Bhagavato paccekasambuddhassa <a id="pg143"><span class="f2 g"><b>[143]</b></span></a> thūpo ti Ānanda bahūjanā cittaṃ pasādenti.|| ||</p>

					<p class="f4">Te tattha cittaṃ pasādetvā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Idaṃ kho Ānanda attha-vasaṃ paṭicca paccekasambuddho thūpa-raho.|| ||</p>

					<p class="f4">KiñcĀnanda attha-vasaṃ paṭicca Tathāgatassa sāvako thūpa-raho? Ayaṃ tassa Bhagavato arahato Sammā Sambuddhassa sāvakassa thūpo ti Ānanda bahū janā cittaṃ pasādenti.|| ||</p>

					<p class="f4">1 Te tattha cittaṃ pasādetvā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Idaṃ kho Ānanda attha-vasaṃ paṭicca Tathāgatassa sāvako thūpa-raho,|| ||</p>

					<p class="f4">KiñcĀnanda attha-vasaṃ paṭicca rājā cakka-vattī thūpa-raho? Ayaṃ dhammikassa Dhamma-rañño thūpo ti Ānanda bahū janā cittaṃ pasādenti,||<br />
					te tattha cittaṃ pasādetvā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Idaṃ kho Ānanda attha-vasaṃ paṭicca rājā cakka-vatti thūpa-raho.|| ||</p>

					<p class="f4">Ime kho Ānanda cattāro thūpa-rahā" ti.|| ||</p>

					<p class="f4">ĀnandatTherassa acchariya-Dhammā.|| ||</p>

					<p class="f4">98. Atha kho āyasmā Ānando vihāraṃ pavisitvā kapisīsaṃ ālambitvā rodamāno aṭṭhāsi: "ahañca vat'amhi sekho sakaraṇīyo,||<br />
					Satthu ca me pari-Nibbānaṃ bhavissati yo mamaṃ3 ānukampako" ti.|| ||</p>

					<p class="f4">atha kho Bhagavā bhikkhū āmantesi: "kahannu kho bhikkhave Ānando" ti."eso bhante āyasmā Ānando vihāraṃ pavisitvā kapisīsaṃ ālambitvā rodamāno ṭhito: 'ahañca vat'amhi sekho sakaraṇīyo Satthu ca me pari-Nibbānaṃ bhavissati yo mamaṃ ānukampako" ti.|| ||</p>

					<p class="f4">Atha kho Bhagavā aññataraṃ bhikkhuṃ āmantesi: "ehi tvaṃ bhikkhu,||<br />
					mama vacanena Ānandaṃ āmantehi: Satthā taṃ āvuso Ānanda āmanteti" ti.<a id="pg144"><span class="f2 g"><b>[144]</b></span></a> "evambhante'ti kho so bhikkhu Bhagavato paṭi-s-sutvā yen'āyasmā Ānando ten'upasaṅkami,||<br />
					upasaṅkamitvā āyasmantaṃ Ānandaṃ etad avoca: Satthā taṃ āvuso Ānanda āmantetī" ti.|| ||</p>

					<p class="f4">'Evam āvuso'ti kho āyasmā Ānando tassa bhikkhuno paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinnaṃ kho āyasmantaṃ Ānandaṃ Bhagavā etad avoca:|| ||</p>

					<p class="f4">"Alaṃ Ānanda mā soci,||<br />
					mā paridevi- nanu etaṃ Ānanda mayā paṭikacc'eva akkhātaṃ sabbeh'eva piyehi manāpehi nānābhāvo vinābhāvo aññathā-bhāvo.|| ||</p>

					<p class="f4">Taṃ kutettha Ānanda labbhā 'yan taṃ jātaṃ bhūtaṃ saṅkhataṃ paloka-dhammaṃ,||<br />
					taṃ vata Tathāgatassāpi sarīraṃ' māpalujjiti.|| ||</p>

					<p class="f4">Netaṃ ṭhānaṃ vijjati.|| ||</p>

					<p class="f4">Dīgha-rattaṃ kho te Ānanda Tathāgato pacc'upaṭṭhito mettena kāya-kammena hitena sukhena advayena appamāṇena,||<br />
					mettena vacī-kammena hitena sukhena advayena appamāṇena,||<br />
					mettena mano-kammena hitena sukhena advayena appamāṇena.|| ||</p>

					<p class="f4">Katapuñño'si tvaṃ Ānanda padhānamanuyuñja ,||<br />
					khippaṃ hehisi1 anāsavo" ti.|| ||</p>

					<p class="f4">99. Atha kho Bhagavā bhikkhū āmantesi: " ye pi te bhikkhave ahesuṃ atītam addhānaṃ Arahanto Sammā-Sambuddhā,||<br />
					tesam pi Bhagavantaṃ etaparamāyeva upaṭṭhākā ahesuṃ seyyathā pi mayhaṃ Ānando.|| ||</p>

					<p class="f4">Ye pi te bhikkhave bhavissanti anāgatam addhānaṃ Arahanto Sammā-Sambuddhā,||<br />
					tesam pi Bhagavantānaṃ etaparamāyeva upaṭṭhākā bhavissanti seyyathā pi mayhaṃ Ānando,||<br />
					paṇḍito bhikkhave Ānando,||<br />
					medhāvī bhikkhave Ānando,||<br />
					jānāti 'ayaṃ kālo Tathāgataṃ dassanāya upasaṅkamituṃ bhikkhūnaṃ,||<br />
					ayaṃ kālo bhikkhunīnaṃ ayaṃ kālo upāsakānaṃ,||<br />
					<a id="pg145"><span class="f2 g"><b>[145]</b></span></a> ayaṃ kālo upāsikānaṃ,||<br />
					ayaṃ kālo rañño rāja-mahāmattāṇaṃ titthiyānaṃ titthiyasāvakānanti.'|| ||</p>

					<p class="f4">100. Cattāro'me bhikkhave acchariyā abbhutā dhammā Ānande katame cattāro?|| ||</p>

					<p class="f4">Sace bhikkhave bhikkhu-parisā Ānandaṃ dassanāya upasaṅkamati,||<br />
					dassanena sā atta-manā hoti.|| ||</p>

					<p class="f4">Tatra ce Ānando dhammaṃ bhāsati,||<br />
					bhāsitena pi sā atta-manā hoti,||<br />
					atittā'va bhikkhave bhikkhu-parisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Sace bhikkhave bhikkhunī-parisā,||<br />
					upāsaka-parisā,||<br />
					upāsikāparisā Ānandaṃ dassanāya upasaṅkamati,||<br />
					dassanena sā atta-manā hoti.|| ||</p>

					<p class="f4">Tatra ce Ānando dhammaṃ bhāsati bhāsitena pi sā atta-manā hoti.|| ||</p>

					<p class="f4">Atittā'va bhikkhave upāsikāparisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Ime kho bhikkhave cattāro acchariyā abbhutā dhammā Ānande.|| ||</p>

					<p class="f4">Cattāro'me bhikkhave acchariyā abbhutā dhammā raññe cakka-vattimhi.|| ||</p>

					<p class="f4">Katame cattāro? Sace bhikkhave khattiya-parisā rājānaṃ cakka-vattiṃ dassanāya upasaṅkamati,||<br />
					dassanena sā atta-manā hoti.|| ||</p>

					<p class="f4">Tatra ce rājā cakka-vattī bhāsati bhāsitena pi sā atta-manā hoti atittā'va bhikkhave khattiya-parisā hoti.|| ||</p>

					<p class="f4">Atha kho rājā cakka-vattī tuṇhī hoti.|| ||</p>

					<p class="f4">Sace bhikkhave brāhmaṇa-parisā,||<br />
					gahapati-parisā,||<br />
					samaṇa-parisā rājānaṃ cakka-vattiṃ dassanāya upasaṅkamati,||<br />
					dassanena sā atta-manā hoti.|| ||</p>

					<p class="f4">Tatra ce rājā cakka-vattī bhāsati ?āsitena pi sā atta-manā hoti,||<br />
					atittā'va bhikkhave samaṇa-parisā hoti.|| ||</p>

					<p class="f4">Atha kho rājā cakka-vatti tuṇhī hoti.|| ||</p>

					<p class="f4"><a id="pg146"><span class="f2 g"><b>[146]</b></span></a> evam eva kho,||<br />
					bhikkhave,||<br />
					cattāro 'me acchariyā abbhutā dhammā Ānande.|| ||</p>

					<p class="f4">Sace bhikkhave bhikkhu-parisā Ānandaṃ dassanāya upasaṅkamati,||<br />
					dassanena sā atta-manā hoti,||<br />
					tatra ce Ānando dhammaṃ bhāsati,||<br />
					bhāsitena pi sā atta-manā hoti,||<br />
					tatu ce Ānando dhammaṃ bhāsati,||<br />
					bhāsitena pi sā atta-manā hoti,||<br />
					atittā'va bhikkhave bhikkhu-parisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Sace bhikkhunī-parisā,||<br />
					upāsaka-parisā,||<br />
					upāsikāparisā Ānandaṃ dassanāya upasaṅkamati,||<br />
					dassanena sā atta-manā hoti,||<br />
					tatra ce Ānando dhammaṃ bhāsati bhāsitena pi sā atta-manā hoti atittā'va bhikkhave upāsikāparisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Ime kho bhikkhave cattāro acchariyā abbhutā dhammā Ānande' ti.|| ||</p>

					<p class="f4">(Mahāsudassana sutta desanā.)|| ||</p>

					<p class="f4">101. Evaṃ vutte āyasmā Ānando Bhagavantaṃ etad avoca: "mā bhante Bhagavā imasmiṃ kuḍḍanagarake ujjaṅgalanagarake sākhānagarake parinibbāyī.|| ||</p>

					<p class="f4">Santi bhante aññāni mahānagarāni,||<br />
					seyyath'īdaṃ campā Rājagahaṃ Sāvatthi sāketaṃ kosambī Bārāṇasī.|| ||</p>

					<p class="f4">Ettha Bhagavā parinibbātu.|| ||</p>

					<p class="f4">Ettha bahū khattiya-mahā-sālā brāhmaṇa-mahā-sālā gahapati-mahā-sālā Tathāgate abhi-p-pasannā.|| ||</p>

					<p class="f4">Te Tathāgatassa sarīrapūjaṃ karissanti" ti.|| ||</p>

					<p class="f4">"Mā h'evaṃ Ānanda avaca,||<br />
					māhevaṃ Ānanda avaca kuḍḍanagarakaṃ ujjaṅgalanagarakaṃ sākhānagarakanti."|| ||</p>

					<p class="f4">'Bhūta-pubbaṃ Ānanda rājā mahā sudassano nāma ahosi cakka-vattī dhammiko Dhamma-rājā cāturanto vijitāvī jana-padatthācariya-p-patto satta-ratana-samannāgato.|| ||</p>

					<p class="f4">Rañño Ānanda mahā sudassanassa ayaṃ kusinārā kusāvatī nāma rāja-dhānī ahosi.|| ||</p>

					<p class="f4">Puratthimena ca pacchimena ca dvādasa-yojanāni āyāmena,||<br />
					uttarena ca dakkhiṇena ca satta-yojanāni vitthārena,||<br />
					kusāvatī Ānanda rāja-dhānī iddhā c'eva ahosi phītā <a id="pg147"><span class="f2 g"><b>[147]</b></span></a> ca bahu-janā ca ākiṇṇa-manussā ca subhikkhā va.|| ||</p>

					<p class="f4">Seyyathā pi Ānanda devānaṃ ā'akamandā nāma rāja-dhāni iddhā c'eva phitā ca bahu-janā ca ākiṇṇayakkhā ca subhikkhā ca,||<br />
					evam eva kho Ānanda kusāvatī rāja-dhānī iddhā c'eva ahosi phītā ca bahu-janā ca ākiṇṇa-manussā ca subhikkhā ca.|| ||</p>

					<p class="f4">Kusāvatī Ānanda rāja-dhānī dasahi saddehi avīvittā ahosi divā c'eva rattiñca: seyyath'īdaṃ hatthi-saddena assa-saddena ratha-saddena bheri-saddena mudiṅga-saddena vīṇā-saddena gītasaddena saṅkha-saddena,||<br />
					sammasaddena tālasaddena asnātha pivatha khādathāti dasamena saddena.|| ||</p>

					<p class="f4">Gaccha tvaṃ Ānanda,||<br />
					kusināraṃ pavisitvā kosinārakānaṃ mallānaṃ ārocehi: ajja kho vāseṭṭhā rattiyā pacchime yāme Tathāgatassa pari-Nibbānaṃ bhavissati.|| ||</p>

					<p class="f4">Abhi-k-kamatha vāseṭṭhā abhi-k-kamatha vāseṭṭhā,||<br />
					mā pacchā vippaṭi-sārino ahuvattha: amhākañ ca no gāmakkhette Tathāgatassa pari-Nibbānaṃ ahosi,||<br />
					na mayaṃ labhimhā pacchime kāle Tathāgataṃ dassanāyā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā nivāsetvā patta-cīvaraṃ ādāya attadutiyo kusināraṃ pāvisi.|| ||</p>

					<p class="f4">Mallānaṃ vandanā|| ||</p>

					<p class="f4">102. Tena kho pana samayena kosinārakā mallā santhāgāre sanni-patitā honti kenacideva karaṇīyena.|| ||</p>

					<p class="f4">Atha kho āyasmā Ānando yena kosinārakānaṃ mallānaṃ santhāgāraṃ ten'upasaṅkami.|| ||</p>

					<p class="f4">Upasaṅkamitvā kosinārakānaṃ mallānaṃ ārocesi "ajja kho vāseṭṭhā rattiyā pacchime yāme Tathāgatassa pari-Nibbānaṃ bhavissati.|| ||</p>

					<p class="f4">Abhi-k-kamatha vāseṭṭhā,||<br />
					abhi-k-kamatha vāseṭṭhā.|| ||</p>

					<p class="f4">Mā pacchā vippaṭi-sārino ahuvattha! 'Amhākañ ca no gāmakkhette Tathāgatassa <a id="pg148"><span class="f2 g"><b>[148]</b></span></a> pari-Nibbānaṃ ahosi,||<br />
					naṃ mayaṃ labhimhā pacchime kāle Tathāgataṃ dassanāyā" ti.|| ||</p>

					<p class="f4">Idamāyasmato Ānandassa sutvā mallā ca mallaputtā ca mallasuṇisā ca mallapajāpatiyo ca aghāvino dummanā cetodukkhasamappitā appekacce kese pakiriya kandanti,||<br />
					bāhā paggayha kandanti,||<br />
					chinnapātaṃ patanti āvaṭṭanti vivaṭṭanti "atikhippaṃ Bhagavā parinibbāyissati,||<br />
					atikhippaṃ Sugato parinibbāyissati,||<br />
					atikhippaṃ cakkhu 1 loke antara-dhāyissatī" ti.|| ||</p>

					<p class="f4">Atha kho mallā ca mallaputtā ca mallasuṇisā ca mallapajāpatiyo ca aghāvino dummanā cetodukkhasamappitā yena upavattaṃ mallānaṃ sāla-vanaṃ yen'āyasmā Ānando ten'upasaṅkamiṃsu.|| ||</p>

					<p class="f4">Atha kho āyasmato Ānandassa etad ahosi: sace kho ahaṃ kosinārake malle ekam-ekaṃ Bhagavantaṃ vandāpessamiṃ,||<br />
					avandito'va Bhagavā kosinārakehi mallehi bhavissati.|| ||</p>

					<p class="f4">Athāyaṃ ratti vibhāyissati.|| ||</p>

					<p class="f4">Yan nūn-ā-haṃ kosinārake malle kulaparivattaso kulaparivattaso ṭhapetvā Bhagavantaṃ vandāpeyyaṃ 'itthannāmo bhante mallo saputto sahariyo sapariso sāmacco Bhagavato pāde sirasā vandatī' ti.|| ||</p>

					<p class="f4">Atha kho āyasmā Ānando kosinārake malle kulaparivattaso kulaparivattaso ṭhapetvā Bhagavantaṃ vandāpesi: 'itthannāmo bhante mallo saputto sabhariyo sapariso sāmacco Bhagavato pāde sirasā vandatī' ti.|| ||</p>

					<p class="f4">Atha kho āyasmā Ānando etena upāyena paṭhamen'eva yāmena kosinārake malle Bhagavantaṃ vandāpesi.|| ||</p>

					<p class="f4">Subhadda paribbājaka vatthu|| ||</p>

					<p class="f4">103. Subhadda paribbājaka vatthu|| ||</p>

					<p class="f4">103. Tena kho pana samayena subhaddo nāma paribbājako kusinārāyaṃ paṭivasati.|| ||</p>

					<p class="f4">Assosi kho subhaddo paribbājako: 'ajja kira rattiyā pacchime yāme samaṇassa Gotamassa pari-Nibbānaṃ bhavissatī' ti.|| ||</p>

					<p class="f4"><a id="pg149"><span class="f2 g"><b>[149]</b></span></a> atha kho subhaddassa paribbājakassa etad ahosi: "sutaṃ kho pana me'taṃ paribbājakānaṃ vuḍḍhānaṃ mahallakānaṃ ācariya-pācariyānaṃ bhāsa-mānānaṃ kadāci karahaci Tathāgatā loke uppajjanti Arahanto Sammā-Sambuddhāti.|| ||</p>

					<p class="f4">Ajjeva rattiyā pacchime yāme samaṇassa Gotamassa pari-Nibbānaṃ bhavissati.|| ||</p>

					<p class="f4">Atthi ca me ayaṃ kaṅkhādhammo uppanno.|| ||</p>

					<p class="f4">Evaṃ pasanno ahaṃ samaṇe gotame 'pahoti me Samaṇo Gotamo tathā dhammaṃ desetuṃ yathā'haṃ imaṃ kaṅkhādhammaṃ pajaheyyan' ti.|| ||</p>

					<p class="f4">Atha kho subhaddo paribbājako yena upavattanaṃ mallānaṃ sāla-vanaṃ yen'āyasmā Ānando ten'upasaṅkami.|| ||</p>

					<p class="f4">Upasaṅkamitvā āyasmantaṃ Ānandaṃ etad avoca: sutaṃ me taṃ bho Ānandaparibbājakānaṃ vuḍḍhānaṃ mahallakānaṃ ācariya-pācariyānaṃ bhāsa-mānānaṃ: "kadāvi karahaci Tathāgatā loke uppajjanti Arahanto Sammā-Sambuddhā" ti.|| ||</p>

					<p class="f4">Ajjeva rattiyā pacchime yāme samaṇassa Gotamassa pari-Nibbānaṃ bhavissati.|| ||</p>

					<p class="f4">Atthi ca me ayaṃ kaṅkhādhammo uppanno,||<br />
					"evaṃ pasanno ahaṃ samaṇe gotame,||<br />
					pahoti me Samaṇo Gotamo tathā dhamaṃ desetuṃ yathā'haṃ imaṃ kaṅkhādhammaṃ pajaheyyaṃ.|| ||</p>

					<p class="f4">Sādhāhaṃ bho Ānanda labheyyaṃ samaṇaṃ Gotamaṃ dassanāyā" ti.|| ||</p>

					<p class="f4">Evaṃ vutte āyasmā Ānando subhaddaṃ paribbājakaṃ etad avoca: 'alaṃ āvuso subhadda,||<br />
					mā Tathāgataṃ viheṭhesi.|| ||</p>

					<p class="f4">Kilanto Bhagavā" ti.|| ||</p>

					<p class="f4">dutiyam pi kho subhaddo paribbājako āyasmantaṃ Ānandaṃ etad avoca: "sutaṃ me taṃ bho Ānanda paribbājakānaṃ vuḍḍhānaṃ mahallakānaṃ ācariya-pācariyānaṃ bhāsa-mānānaṃ: kadāci karahaci Tathāgatā loke uppajjanti Arahanto Sammā-Sambuddhāti.|| ||</p>

					<p class="f4">Ajjeva rattiyā pacchime yāme <a id="pg150"><span class="f2 g"><b>[150]</b></span></a> samaṇassa Gotamassa pari-Nibbānaṃ bhavissati.|| ||</p>

					<p class="f4">Atthi ca me ayaṃ kaṅkhādhammo uppanno,||<br />
					evaṃ pasanno ahaṃ samaṇe gotame,||<br />
					'pahoti me Samaṇo Gotamo tathā dhammā desetuṃ yathā'haṃ imaṃ kaṅkhā dhammaṃ pajaheyyaṃ'.|| ||</p>

					<p class="f4">Sādhāhaṃ bho Ānanda labheyyaṃ samaṇaṃ Gotamaṃ dassanāyā" ti.|| ||</p>

					<p class="f4">dutiyam pi kho āyasmā Ānando subhaddaṃ paribbājakaṃ etad avoca: "alaṃ āvuso subhadda,||<br />
					mā Tathāgataṃ viheṭhesi kilanto Bhagavā" ti.|| ||</p>

					<p class="f4">Tatiyam pi kho subhaddo paribbājako āyasmantaṃ Ānandaṃ etad avoca: "sutaṃ me taṃ bho Ānanda paribbājakānaṃ vuḍḍhānaṃ mahallakānaṃ ācariya-pācariyānaṃ bhāsa-mānānaṃ: kadāci karahaci Tathāgatā loke uppajjanti Arahanto Sammā-Sambuddhāti.|| ||</p>

					<p class="f4">Ajjeva rattiyā pacchime yāme samaṇassa Gotamassa pari-Nibbānaṃ bhavissati.|| ||</p>

					<p class="f4">Atthi ca me ayaṃ kaṅkhādhammo uppanno,||<br />
					evaṃ pasanno ahaṃ samaṇe gotame,||<br />
					'pahoti me Samaṇo Gotamo tathā dhammā desetuṃ yathā'haṃ imaṃ kaṅkhā dhammaṃ pajaheyyaṃ'.|| ||</p>

					<p class="f4">Sādhāhaṃ bho Ānanda labheyyaṃ samaṇaṃ Gotamaṃ dassanāyā" ti.|| ||</p>

					<p class="f4">Tatiyam pi kho āyasmā Ānando subhaddaṃ paribbājakaṃ etad avoca: "alaṃ āvuso subhadda,||<br />
					mā Tathāgataṃ viheṭhesi kilanto Bhagavā" ti.|| ||</p>

					<p class="f4">104. Assosi kho Bhagavā āyasmato Ānandassa subhaddena paribbājakena saddhiṃ imaṃ kathā-sallāpaṃ.|| ||</p>

					<p class="f4">Atha kho Bhagavā āyasmantaṃ Ānandaṃ āmantesi: "alaṃ Ānanda mā subhaddaṃ vāresi,||<br />
					labhataṃ Ānanda subhaddo Tathāgataṃ dassanāya.|| ||</p>

					<p class="f4">Yaṃ kiñci maṃ subhaddo pucchissati,||<br />
					sabbantaṃ aññāpekkho'va pucchissati no vihesāpekkho.|| ||</p>

					<p class="f4">Yañ cassāhaṃ puṭṭho vyākarissāmi,||<br />
					taṃ khippameva ājānissatī" ti.|| ||</p>

					<p class="f4">Atha kho āyasmā Ānando subhaddaṃ paribbājakaṃ etad avoca: gacch'āvuso subhadda,||<br />
					karoti te Bhagavā okāsanti.|| ||</p>

					<p class="f4">Atha kho subhaddo paribbājako yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho subhaddo paribbājako Bhagavantaṃ etad avoca: 'ye' me bho Gotama samaṇa-brāhmaṇā saṅghino gaṇino gaṇācariyā ñātā yasassino titthakarā sādhusammatā bahu-janassa,||<br />
					seyyath'īdaṃ pūraṇo Kassapo,||<br />
					makkhali gosālo,||<br />
					ajito kesakambalo,||<br />
					pakudho kaccāyano,||<br />
					sañjayo belaṭṭhaputto.|| ||</p>

					<p class="f4">NigaṇṭhoNātaputto,||<br />
					sabbe te sakāya paṭiññāya abbhaññiṃsu.|| ||</p>

					<p class="f4">Sabbe va na <a id="pg151"><span class="f2 g"><b>[151]</b></span></a> abbhaññiṃsu,||<br />
					udāhu ekacce abbhaññiṃsu ekacce nābbhaññiṃsū" ti?|| ||</p>

					<p class="f4">"Alaṃ subhaddaṃ tiṭhate taṃ sabbe te sakāya paṭiññāya abbhaññiṃsu,||<br />
					sabb'eva na abbhaññiṃsu,||<br />
					udāhu ekacce abbhaññiṃsu ekacce nābbhaññiṃsū" ti.|| ||</p>

					<p class="f4">Dhammaṃ te subhadda desissāmi.|| ||</p>

					<p class="f4">Taṃ suṇāhi,||<br />
					sādhukaṃ manasi karohi,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho subhaddo paribbājako Bhagavato paccassosi,||<br />
					Bhagavā etad avoca:|| ||</p>

					<p class="f4">105. "Yasmiṃ kho subhadda Dhamma-Vinaye Ariyo Aṭṭhaṅgiko Maggo na upalabbhati,||<br />
					samaṇo pi na upalabbhati,||<br />
					dutiyo pi tattha samaṇo na upalabbhati,||<br />
					tatiyo pi tattha samaṇo na upalabbhati,||<br />
					catuttho pi tattha samaṇo na upalabbhati.|| ||</p>

					<p class="f4">Yasmiñca kho subhadda Dhamma-Vinaye Ariyo Aṭṭhaṅgiko Maggo upalabbhati,||<br />
					samaṇo pi tattha upalabbhati,||<br />
					dutiyo pi tattha samaṇo upalabbhati,||<br />
					tatiyo pi tattha samaṇo upalabbhati,||<br />
					catuttho pi tattha samaṇo upalabbhati.|| ||</p>

					<p class="f4">Imasmiṃ kho subhadda Dhamma-Vinaye Ariyo Aṭṭhaṅgiko Maggo upalabbhati.|| ||</p>

					<p class="f4">Idhe va subhadda samaṇo,||<br />
					idha dutiyo samaṇo,||<br />
					idha tatiyo samaṇo idha catuttho samaṇo.|| ||</p>

					<p class="f4">Suññā parappavādā samaṇehi aññe.|| ||</p>

					<p class="f4">Ime ca1 subhadda bhikkhū sammā vihareyyuṃ asuñño loko Arahantehi assā" ti.|| ||</p>

					<p class="f4">"Ekūnatiṃso vayasā subhadda|| ||</p>

					<p class="f4">Yaṃ pabbajiṃ kiṃ kusalānuesī|| ||</p>

					<p class="f4">Vassāni paññāsa samādhikāni|| ||</p>

					<p class="f4">Yato ahaṃ pabba-jito subhadda|| ||</p>

					<p class="f4">ñāyassa Dhammassa padesavatti|| ||</p>

					<p class="f4">Ito bahiddhā samaṇo pi n'atthi.|| ||</p>

					<p class="f4"><a id="pg152"><span class="f2 g"><b>[152]</b></span></a> dutiyo pi samaṇo n'atthi,|| ||</p>

					<p class="f4">Tatiyo pi samaṇo n'atthi,|| ||</p>

					<p class="f4">Catuttho pi samaṇo n'atthi.|| ||</p>

					<p class="f4">Suññā parappavādā samaṇehi aññe|| ||</p>

					<p class="f4">Ime ca subhadda bhikkhū sammā vihareyyuṃ|| ||</p>

					<p class="f4">Asuñño loko Arahantehī" ti.|| ||</p>

					<p class="f4">106. Evaṃ vutte subhaddo paribbājako Bhagavantaṃ etad avoca: abhikkantaṃ bhante,||<br />
					abhikkantaṃ bhante seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī" ti.|| ||</p>

					<p class="f4">Evam eva Bhagavatā aneka-pariyāyena dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi Dhammañ ca bhikkhu-saṅghañ ca.|| ||</p>

					<p class="f4">Labheyyāhaṃ bhante Bhagavato santike pabbajjaṃ,||<br />
					labheyyaṃ upasampadanti.|| ||</p>

					<p class="f4">"Yo kho subhadda añña-titthiyapubbo imasmiṃ Dhamma-Vinaye ākaṅkhati,||<br />
					pabbajjaṃ,||<br />
					ākaṅkhati upasampadaṃ,||<br />
					so cattāro māse parivasati.|| ||</p>

					<p class="f4">Catunnaṃ māsānaṃ accayena āraddha-cittā bhikkhū pabbā-jenti upasampādenti bhikkhu-bhāvāya.|| ||</p>

					<p class="f4">Api ca mettha puggalavemattatā viditā" ti.|| ||</p>

					<p class="f4">"Sace bhante añña-titthiya-pubbā imasmiṃ Dhamma-Vinaye,||<br />
					ākaṅkhantā pabbajjaṃ,||<br />
					ākaṅkhantā upasampadaṃ,||<br />
					cattāro māse parivasanti,||<br />
					catunnaṃ māsānaṃ accayena āraddha-cittā bhikkhū pabbā-jenti upasampādenti bhikkhu-bhāvāya,||<br />
					ahaṃ cattāri vassāni parivasissāmi,||<br />
					catunnaṃ vassānaṃ accayena āraddha-cittā bhikkhū pabbājentu upasampādentu bhikkhu-bhāvāyā" ti.|| ||</p>

					<p class="f4">Atha kho Bhagavā āyasmantaṃ Ānandaṃ āmantesi: tena hĀnanda subhaddaṃ pabbājethā ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho subhaddo paribbājako āyasmantaṃ Ānandaṃ etad avoca: "lābhā vo āvuso Ānanda,||<br />
					su-laddhaṃ vo āvuso Ānanda,||<br />
					ye1 ettha Satthu sammukhā antevāsābhisekena abhisittā ti.|| ||</p>

					<p class="f4"><a id="pg153"><span class="f2 g"><b>[153]</b></span></a> Alattha kho Subhaddo paribbājako Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpa-sampanno kho pan'āyasmā Subhaddo eko vūpakaṭṭho appamatto ātāpī pahit'atto viharanto.|| ||</p>

					<p class="f4">Na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti abbhaññāsi.|| ||</p>

					<p class="f4">Aññataro kho pan'āyasmā Subhaddo arahataṃ ahosi.|| ||</p>

					<p class="f4">So ca Bhagavato pacchime sakkhi-sāvako ahosī ti.|| ||</p>

					<p class="ctr">Hiraññavatiya-Bhāṇavāraṃ Niṭṭhitaṃ Pañcamaṃ</p>

					<p>&nbsp;</p>

					<p class="f4 ctr c">§</p>

					<p><a id="pg154"><span class="f2 g"><b>[154]</b></span></a></p>

					<h4 class="ctr"><a id="ch6">Chapter VI</a></h4>

					<p class="f4">107. Atha kho Bhagavā āyasmantaṃ Ānandaṃ āmantesi:|| ||</p>

					<p class="f4">"Siyā kho pan'Ānanda tumhākaṃ evam assa:|| ||</p>

					<p class="f4">"AtītaSatthukaṃ pāvacanaṃ,||<br />
					n'atthi no Satthā" ti.|| ||</p>

					<p class="f4">Na kho pan'etaṃ Ānanda evaṃ daṭṭhabbaṃ.|| ||</p>

					<p class="f4">Yo vo Ānanda mayā Dhammo ca Vinayo ca desito paññatto,||<br />
					so vo mam'accayena Satthā ti.|| ||</p>

					<p class="f4">2. 'Yathā kho pan'Ānanda etarahi bhikkhū añña-maññaṃ āvuso-vādena samud'ācaranti,||<br />
					na kho mam'accayena evaṃ samudācaritabbaṃ.|| ||</p>

					<p class="f4">Theratarena Ānanda bhikkhunā navakataro bhikkhu nāmena vā gottena vā āvuso-vādena vā samudācaritabbo,||<br />
					navakatarena bhikkhunā Therataro bhikkhu "bhante" ti vā "āyasmā" ti vā samudācaritabbo.|| ||</p>

					<p class="f4">3. 'Ākatkhamāno Ānanda saṅgho mam'accayena khuddānukhuddakāni sikkhā-padāni samūhanatu.|| ||</p>

					<p class="f4">4. 'Channassa Ānanda bhikkhuno mam'accayena brahma-daṇḍo kātabbo" ti.|| ||</p>

					<p class="f4">"Katamo pana bhante brahma-daṇḍo" ti?|| ||</p>

					<p class="f4">"Channo Ānanda bhikkhu yaṃ iccheyya taṃ vadeyya,||<br />
					so bhikkhūhi n'eva vattabbo na ovaditabbo na anusāsitabbo" ti.|| ||</p>

					<p class="f4">108. [5.] Atha kho Bhagavā bhikkhū āmantesi:|| ||</p>

					<p class="f4">'Siyā kho pana bhikkhave eka-bhikkhussā pi kaṅkhā vā vimati vā Buddhe vā dhamme vā saṅghe vā magge vā paṭipadāya vā.|| ||</p>

					<p class="f4">Pucchatha bhikkhave.|| ||</p>

					<p class="f4">Mā pacchā <a id="pg155"><span class="f2 g"><b>[155]</b></span></a> vippaṭi-sārino ahuvattha: sammukhī-bhūto no Satthā ahosi,||<br />
					na mayaṃ sakkhīmha Bhagavantaṃ sammukhā paṭipucchitunti.|| ||</p>

					<p class="f4">Evaṃ vutte te bhikkhu tuṇhī ahesuṃ.|| ||</p>

					<p class="f4">dutiyam pi kho Bhagavā bhikkhū āmantesi: siyā kho pana bhikkhave ekabhikkhussāpi kaṅkhā vā vimati vā Buddhe vā dhamme vā saṅghe vā magge vā paṭipadāya vā,||<br />
					pucchatha bhikkhave,||<br />
					mā pacchā vippaṭi-sārino ahuvattha: sammukhī-bhūto no Satthā ahosi,||<br />
					na mayaṃ sakkhīmha Bhagavantaṃ sammukhā paṭipucchitunti.|| ||</p>

					<p class="f4">dutiyam pi kho te bhikkhū tuṇhī ahesuṃ.|| ||</p>

					<p class="f4">Tatiyam pi kho Bhagavā bhikkhū āmantesi: siyā kho pana bhikkhave ekabhikkhussāpi kaṅkhā vā vimati vā Buddhe vā dhammevā saṅghe vā magge vā paṭipadāya vā pucchatha bhikkhave mā pacchā vippaṭi-sārino ahuvattha,||<br />
					sammukhī-bhūto no Satthā ahosi,||<br />
					na mayaṃ sakkhimha Bhagavantaṃ sammukhā paṭipucchitunti.|| ||</p>

					<p class="f4">Tatiyam pi kho te bhikkhū tuṇhī ahesuṃ.|| ||</p>

					<p class="f4">Atha kho Bhagavā bhikkhū āmantesi 'siyā kho pana bhikkhave Satthu-gāravenāpi na puccheyyātha.|| ||</p>

					<p class="f4">Sahāyako pi bhikkhave sahāyakassa ārocetū' ti.|| ||</p>

					<p class="f4">Evaṃ vutte te bhikkhū tuṇhī ahesuṃ.|| ||</p>

					<p class="f4">108. Atha kho āyasmā Ānando Bhagavantaṃ etad avoca: "acchariyaṃ bhante,||<br />
					abbhutaṃ bhante,||<br />
					evaṃ pasanno ahaṃ bhante imasmiṃ bhikkhu-saṅghe 'n'atthi ekabhikkhussāpi kaṅkhā vā vimati vā Buddhe vā dhamme vā saṅghe vā magge vā paṭipadāya vā' ti.|| ||</p>

					<p class="f4">"Pasādā kho tvaṃ Ānanda vadesi.|| ||</p>

					<p class="f4">ñāṇameva h'ettha Ānanda Tathāgatassa n'atthi imasmiṃ bhikkhu saṅghe ekabhikkhussāpi kaṅkhā vā vimati vā Buddhe vā dhamme vā saṅghe vā magge vā paṭipadāya vā.|| ||</p>

					<p class="f4">Imesaṃ hi Ānanda pañcannaṃ bhikkhu-satānaṃ yo pacchimako bhikkhu so Sotāpanno avinipāta-dhammo niyato sambodhi-parāyaṇo' ti.|| ||</p>

					<p class="f4">Atha kho Bhagavā bhikkhū āmantesi: <a id="pg156"><span class="f2 g"><b>[156]</b></span></a> "Handa dāni bhikkhave āmantayāmi vo:|| ||</p>

					<p class="f4">"Vaya-dhammā saṅkhārā,||<br />
					appamādena sampādethā" ti.|| ||</p>

					<p class="f4">Ayaṃ Tathāgatassa pacchimā vācā.|| ||</p>
					<p class="f4">Bhagavato pari-Nibbānaṃ.|| ||</p>

					<p class="f4">109. [8] Atha kho Bhagavā paṭhamaṃ-jhānaṃ samāpajji.|| ||</p>

					<p class="f4">Paṭhamajjhānā vuṭṭha-hitvā dutiyaṃ-jhānaṃ samāpajji.|| ||</p>

					<p class="f4">Dutiyajjhānā vuṭṭha-hitvā tatiyaṃ-jhānaṃ samāpajji.|| ||</p>

					<p class="f4">Tatiyajjhānā vuṭṭhahitvayā catutthaṃ-jhānaṃ samāpajji.|| ||</p>

					<p class="f4">Catutthajjhānā vuṭṭha-hitvā Ākāsanañ-c'āyatanaṃ samāpajji.|| ||</p>

					<p class="f4">Ākāsanañ-c'āyatana-samāpattiyā vuṭṭha-hitvā Viññāṇañ-c'āyatanaṃ samāpajji.|| ||</p>

					<p class="f4">Viññāṇañ-c'āyatana-samāpattiyā vuṭṭha-hitvā Ākiñcaññ'āyatanaṃ samāpajji.|| ||</p>

					<p class="f4">Ākiñ caññ'āyatana-samāpattiyā vuṭṭha-hitvā N'eva-saññā-nā-saññ'āyatanaṃ samāpajji.|| ||</p>

					<p class="f4">N'eva-saññā-nā-saññ'āyatana-samāpattiyā vuṭṭha-hitvā saññā-vedayita-nirodhaṃ samāpajji.|| ||</p>

					<p class="f4">Atha kho āyasmā Ānando āyasmantaṃ Anuruddhaṃ etad avoca:|| ||</p>

					<p class="f4">"Parinibbuto bhante Anuruddha Bhagavā' ti.|| ||</p>

					<p class="f4">"Na āvuso Ānanda Bhagavā parinibbuto saññā-vedayita-nirodhaṃ samāpanno" ti.|| ||</p>

					<p class="f4">9. Atha kho Bhagavā saññā-vedayita-nirodha-samāpattiyā vuṭṭha-hitvā n'evavasaññā-nāsaññāyatanaṃ-samāpajji.|| ||</p>

					<p class="f4">N'evasaññā-nāsaññāyatana-samāpattiyā vuṭṭha-hitvā Ākiñcaññ'āyatanaṃ samāpajji.|| ||</p>

					<p class="f4">Ākiñ caññ'āyatanasamāpattiyā vuṭṭha-hitvā Viññāṇañ-c'āyatanaṃ samāpajji.|| ||</p>

					<p class="f4">Viññāṇañ-c'āyatanasamāpattiyā vuṭṭha-hitvā Ākāsanañ-c'āyatanaṃ samāpajji.|| ||</p>

					<p class="f4">Ākāsanañ-c'āyatanasamāpattiyā vuṭṭha-hitvā catutthaṃ-jhānaṃ samāpajji.|| ||</p>

					<p class="f4">Catutthajjhānā vuṭṭha-hitvā tatiyaṃ-jhānaṃ samāpajji.|| ||</p>

					<p class="f4">Tatiyajjhānā vuṭṭha-hitvā dutiyaṃ-jhānaṃ samāpajji.|| ||</p>

					<p class="f4">Dutiyajjhānā vuṭṭha-hitvā paṭhamañjjhānaṃ samāpajji.|| ||</p>

					<p class="f4">Paṭhamajjhānā vuṭṭha-hitvā dutiyañjjhānaṃ samāpajji.|| ||</p>

					<p class="f4">Dutiyajjhānā vuṭṭha-hitvā tatiyaṃ-jhānaṃ samāpajji.|| ||</p>

					<p class="f4">Tatiyajjhānā vuṭṭha-hitvā catutthaṃ-jhānaṃ samāpajji.|| ||</p>

					<p class="f4">Catutthajjhānā vuṭṭha-hitvā taṃ samanantarā Bhagavā parinibbāyi.|| ||</p>

					<p class="f4">110. Parinibbute Bhagavati saha pariNibbānā mahābhūmi-cālo ahosi,||<br />
					mahiṃsanako salomahaṃso deva-dundubhiyo ca phaliṃsu.|| ||</p>

					<p class="f4"><a id="pg157"><span class="f2 g"><b>[157]</b></span></a> parinibbute Bhagavati saha pariNibbānā Brahmā Sahampati imaṃ gāthaṃ abhāsi:|| ||</p>

					<p class="f4">"Sabbe va nikkhipissanti bhūtā loke samussayaṃ|| ||</p>

					<p class="f4">Yathā etādiso Satthā loke appaṭi-puggalo|| ||</p>

					<p class="f4">Tathāgato balappatto sambuddho parinibbuto" ti.|| ||</p>

					<p class="f4">Parinibbute Bhagavati saha pariNibbānā Sakko devānaṃ Indo imaṃ gāthaṃ abhāsi:|| ||</p>

					<p class="f4">"Aniccā vata saṅkhārā uppādavaya-dhammino,|| ||</p>

					<p class="f4">Uppajjitvā nirujjhanti tesaṃ vūpasamo sukho" ti.|| ||</p>

					<p class="f4">Parinibbute Bhagavati saha pariNibbānā āyasmā Anuruddho imā gāthāyo abhāsi:|| ||</p>

					<p class="f4">"Nāhu assāsapassāso ṭhita-cittassa tādino,|| ||</p>

					<p class="f4">Anejo santimārabbha yaṃ kālamakarī muni.|| ||</p>

					<p class="f4">Asallīnena cittena vedanaṃ ajjhavāsayī,|| ||</p>

					<p class="f4">Pajjotass'eva Nibbānaṃ vimokkho cetaso ahū" ti.|| ||</p>

					<p class="f4">Parinibbute Bhagavati saha pariNibbānā āyasmā Ānando imaṃ gāthaṃ abhāsi:|| ||</p>

					<p class="f4">"Tadāsi yaṃ bhiṃsanakaṃ tadāsi lomahaṃsanaṃ|| ||</p>

					<p class="f4">Sabbākāravarūpete sambuddhe parinibbute" ti.|| ||</p>

					<p class="f4">111. "Parinibbute Bhagavati ye te tattha bhikkhū avīta-rāgā appekacce bāhā paggayha kandanti chinnapātaṃ patanti āvaṭṭanti vivaṭṭanti:' atikhippaṃ Bhagavā <a id="pg158"><span class="f2 g"><b>[158]</b></span></a> parinibbuto,||<br />
					atikhippaṃ Sugato parinibbuto atikhippaṃ cakkhu loke antara-hitan" ti.|| ||</p>

					<p class="f4">Ye pana te bhikkhū vīta-rāgā te satā sampajānā 'adhivāsenti aniccā saṅkhārā,||<br />
					taṃ kutettha labbhā' ti.|| ||</p>

					<p class="f4">112. Atha kho āyasmā Anuruddho bhikkhū āmantesi; alaṃ āvuso mā sovittha mā paridevittha.|| ||</p>

					<p class="f4">Nanu etaṃ āvuso Bhagavatā paṭigacc'eva akkhātaṃ,||<br />
					sabbeh'eva piyehi manāpehi nānābhāvo vinābhāvo aññathā-bhāvo,||<br />
					taṃ kutettha āvuso labbhā yan taṃ jātaṃ bhūtaṃ saṅkhataṃ paloka-dhammaṃ taṃ vata mā palujjiti n'etaṃ ṭhānaṃ vijjati.|| ||</p>

					<p class="f4">Devat'āvuso ujjhāyantī" ti.|| ||</p>

					<p class="f4">"Kathambhūtā pana bhante Anuruddha devatā mana-sikaroti?|| ||</p>

					<p class="f4">Santāvuso Ānanda devatā ākāse paṭhavi-saññiniyo kese pakiriya kandanti bāhā paggayha kandanti chinnapātaṃ patanti,||<br />
					āvaṭṭanti: vivaṭṭanti atikhippaṃ Bhagavā parinibbuto,||<br />
					atikhippaṃ Sugato parinibbuto,||<br />
					atikhippaṃ cakkhu loke antara-hitanti.|| ||</p>

					<p class="f4">Santāvuso Ānanda devatā paṭhaviyā paṭhavi-saññiniyo kese pakiriya kandanti bāhā paggayha kandanti chinnapātaṃ patanti,||<br />
					āvaṭṭanti: vivaṭṭanti atikhippaṃ Bhagavā parinibbuto,||<br />
					atikhippaṃ Sugato parinibbuto,||<br />
					atikhippaṃ cakkhu loke antara-hito ti.|| ||</p>

					<p class="f4">Yā pana devatā vīta-rāgā tā satā sampajānā adhivāsenti 'aniccā saṅkhārā taṃ kutettha labbhā' ti.|| ||</p>

					<p class="f4">113. Atha kho āyasmā ca Anuruddho āyasmā ca Ānando taṃ rattāvasesaṃ dhammiyā kathāya vītināmesuṃ.|| ||</p>

					<p class="f4">Atha kho āyasmā Anuruddho āyasmantaṃ Ānandaṃ āmantesi: gacch'āvuso Ānanda kusināraṃ.|| ||</p>

					<p class="f4">Kusināraṃ pavisitvā kosinārakānaṃ mallānaṃ ārocehi: 'parinibbuto vāsiṭṭhā Bhagavā,||<br />
					yassa dāni kālaṃ maññathā' ti.|| ||</p>

					<p class="f4">Evaṃ bhante ti kho āyasmā Ānando āyasmato Anuruddhassa paṭi-s-sutvā pubbaṇha-samayaṃ nivāsetvā patta-cīvaraṃ ādāya attadutiyo kusināraṃ pāvisi.|| ||</p>

					<p class="f4"><a id="pg159"><span class="f2 g"><b>[159]</b></span></a> Tena kho pana samayena kosinārakā mallā santhāgāre sanni-patitā honti ten'eva karaṇīyena.|| ||</p>

					<p class="f4">Atha kho āyasmā Ānando yena kosinārakānaṃ mallānaṃ santhāgāraṃ ten'upasaṅkami.|| ||</p>

					<p class="f4">Upasaṅkamitvā kosinārakānaṃ mallānaṃ ārocesi: "parinibbuto vāsiṭṭhā Bhagavā,||<br />
					yassa dāni kālaṃ maññathā" ti.|| ||</p>

					<p class="f4">Idamāyasmato Ānandassa vacanaṃ sutvā mallā ca mallaputtā ca mallasuṇisā ca mallapajāpatiyo ca aghāvino dummanā ceto dukkhasamappitā appekacce kese pakiriya kandanti,||<br />
					bāhā paggayha kandanti,||<br />
					chinnapātaṃ patanti āvaṭṭanti vivaṭṭanti atikhippaṃ Bhagavā parinibbuto,||<br />
					atikhippaṃ Sugato parinibbuto,||<br />
					atikhippaṃ cakkhu loke antara-hitanti."|| ||</p>

					<p class="f4">114. Atha kho kosinārakā mallā purise āṇāpesuṃ "tenahi bhaṇe kusinārāyaṃ gandhamālañca sabbañ ca tā'āvacaraṃ sannipātethā" ti.|| ||</p>

					<p class="f4">Atha kho kosinārakā mallā gandhamālañca sabbañ ca tā'āvacaraṃ pañca ca dussayugasatāni ādāya yena upavattanaṃ mallānaṃ sāla-vanaṃ yena Bhagavato sarīraṃ ten'upasaṅkamiṃsu.|| ||</p>

					<p class="f4">Upasaṅkamitvā Bhagavato sarīraṃ naccehi gītehi vāditehi mālehi gandhehi sakkarontā garu-karontā mānentā pūjentā celavitānāni karontā maṇḍala-māḷe paṭiyādentā 'ekadivasaṃ vītināmesuṃ.|| ||</p>

					<p class="f4">Atha kho kosinārakānaṃ mallānaṃ etad ahosi.|| ||</p>

					<p class="f4">'Ativikālo kho ajja Bhagavato sarīraṃ jhāpetuṃ,||<br />
					svedāni mayaṃ Bhagavato sarīraṃ naccehi gītehi vāditehi mālehi gandhehi sakkarontā garu-karontā mānentā pūjentā celavitānāni karontā maṇḍala-māḷe paṭiyādentā||<br />
					dutiyam pi divasaṃ vītināmesuṃ,||<br />
					tatiyam pi divasaṃ vītināmesuṃ,||<br />
					catuttham pi divasaṃ vītināmesu,||<br />
					pañcamam pi divasaṃ vītināmesu,||<br />
					chaṭṭham pi divasaṃ vītināmesuṃ atha kho sattamaṃ divasaṃ kosinārakānaṃ mallānaṃ <a id="pg160"><span class="f2 g"><b>[160]</b></span></a> etad ahosi: mayaṃ Bhagavato sarīraṃ naccehi gītehi vāditehi mālehi gandhehi sakkarontā garu-karontā mānentā pūjentā,||<br />
					dakkhiṇena dakkhiṇaṃ nagarassa haritvā bāhirena bāhiraṃ dakkhiṇato nagarassa Bhagavato sarīraṃ jhāpessāmā' ti.|| ||</p>

					<p class="f4">Tena kho pana samayena aṭṭha mallapāmokkhā sīsaṃ nahātā ahatāni vatthāni nivatthā 'mayaṃ Bhagavato sarīraṃ uccāressāmā'ti nasakkonti uccāretuṃ.|| ||</p>

					<p class="f4">Atha kho kosinārakā mallā āyasmantaṃ Anuruddhaṃ etad avocuṃ: ko nu kho bhante Anuruddha hetu ko paccayo yenime aṭṭha mallapāmokkhā sīsaṃ nahātā ahatāni vatthāni nivatthā 'mayaṃ Bhagavato sarīraṃ uccāressāmāti na Sakkonti uccāretunti?" "Aññathā kho vāsiṭṭhā tumhākaṃ adhippāyo,||<br />
					aññathā devatānaṃ adhippāyo" ti.|| ||</p>

					<p class="f4">"Kathā pana bhante devatānaṃ adhippāyo" ti.|| ||</p>

					<p class="f4">"Tumhākaṃ kho vāsiṭṭhā adhippāyo: "mayaṃ Bhagavato sarīraṃ naccehi gītehi vāditehi mālehi gandhehi sakkarontā garu-karontā mānentā pūjentā dakkhiṇena dakkhiṇaṃ nagarassa haritvā,||<br />
					bāhirena bāhiraṃ dakkhiṇato nagarassa Bhagavato sarīraṃ jhāpessāmā" ti.|| ||</p>

					<p class="f4">Devatānaṃ kho vāsiṭṭhā adhippāyo "mayaṃ Bhagavato sarīraṃ dibbehi naccehi gītehi vāditehi mālehi gandhehi sakkarontā garu-karontā mānentā pūjentā,||<br />
					uttarena uttaraṃ nagarassa haritvā,||<br />
					uttarena dvārena nagaraṃ pavesetvā,||<br />
					majjhena majjhaṃ nagarassa haritvā,||<br />
					puratthimena dvārena nikkhāmetvā,||<br />
					puratthimato nagarassa makuṭabandhanaṃ nāma mallānaṃ cetiyaṃ,||<br />
					ettha Bhagavato sarīraṃ jhāpessāmā" ti.|| ||</p>

					<p class="f4">"Yathā bhante devatānaṃ adhippāyo,||<br />
					tathā hotu" ti.|| ||</p>

					<p class="f4">116. Tena kho pana samayena kusinārā yāva sandhisamalasaṅkaṭīrā jaṇṇumattena odhinā mandāravapupphehi satthatā hoti atha kho devatā ca kosinārakā ca mallā Bhagavato sarīraṃ dibbehi ca mānusakehi ca <a id="pg161"><span class="f2 g"><b>[161]</b></span></a> naccehi gītehi vāditehi mālehi gandhehi sakkarontā garu-karontā mānentā pūjentā,||<br />
					uttarena uttaraṃ nagarassa haritvā uttarena dvārena nagaraṃ pavesetvā,||<br />
					majjhena majjhaṃ nagarassa haritvā,||<br />
					puratthimena dvārena ni-k-khamitvā,||<br />
					puratthimato nagarassa makuṭabandhanaṃ nāma mallānaṃ cetiyaṃ,||<br />
					tattha Bhagavato sarīraṃ nikkhipiṃsu.|| ||</p>

					<p class="f4">117. Atha kho kosinārakā mallā āyasmantaṃ Ānandaṃ etad avocuṃ: "kathaṃ mayaṃ bhante Ānanda Tathāgatassa sarīre paṭipajjāmā" ti?|| ||</p>

					<p class="f4">"Yathā kho vāsiṭṭhā rañño cakka-vattissa sarīre paṭipajjatti,||<br />
					evaṃ Tathāgatassa sarīre paṭipajjitabban" ti.|| ||</p>

					<p class="f4">"Kathaṃ pana bhante Ānanda rañño cakka-vattissa sarīre paṭipajjintī" ti.|| ||</p>

					<p class="f4">"Raññe vāsiṭṭhā cakka-vattissa sarīraṃ ahatena vatthena veṭhenti,||<br />
					ahatena vatthena veṭhetvā vihatena kappāsena veṭhenti.|| ||</p>

					<p class="f4">Vihatena kappāsena veṭhetvā ahatena vatthena veṭhenti.|| ||</p>

					<p class="f4">Etena upāyena pañcahi yugasatehi rañño cakka-vattissa sarīraṃ veṭhetvā āyasāya teladoṇiyā pakkhipitvā aññissā āyasāya doṇiyā paṭikujchetvā,||<br />
					sabbagandhānaṃ citakaṃ karitvā rañño cakka-vattissa sarīraṃ jhāpenti.|| ||</p>

					<p class="f4">Cātummahā-pathe rañño cakka-vattissa thūpaṃ karonti.|| ||</p>

					<p class="f4">Evaṃ kho vāsiṭṭhā rañño cakka-vattissa sarīre paṭipajjanti.|| ||</p>

					<p class="f4">Yathā kho vāsiṭṭhā rañño cakka-vattissa sarīre paṭipajjanti,||<br />
					evaṃ Tathāgatassa sarīre paṭipajjitabbaṃ.|| ||</p>

					<p class="f4">Cātummahā-pathe Tathāgatassa thūpo kātabbo.|| ||</p>

					<p class="f4">Tattha ye mālaṃ vā gandhaṃ vā cuṇṇakaṃ vā āropessanti vā abhivādessanti vā cittaṃ vā pasādessanti,||<br />
					tesantaṃ bhavissati dīgha-rattaṃ hitāya sukhāyā" ti.|| ||</p>

					<p class="f4">Atha kho kosinārakā mallā purise āṇāpesuṃ "tena hi bhaṇe mallānaṃ vihataṃ kappāsaṃ sannipātethā" ti.|| ||</p>

					<p class="f4">Atha kho kosinārakā mallā Bhagavato sarīraṃ ahatena vatthena veṭhesuṃ.|| ||</p>

					<p class="f4">Ahatena vatthena veṭhetvā vihatena kappāsena veṭhesuṃ.|| ||</p>

					<p class="f4">Vihatena kappāsena veṭhetvā ahatena <a id="pg162"><span class="f2 g"><b>[162]</b></span></a> vatthena veṭhesuṃ.|| ||</p>

					<p class="f4">Etena upāyena pañcahi yugasatehi Bhagavato sarīraṃ veṭhetvā āyasāya teladoṇiyā pakkhipitvā1 aññissā āyasāya doṇiyā paṭikujchetvā sabbagandhānaṃ citakaṃ karitvā Bhagavato sarīraṃ citakaṃ āropesuṃ.|| ||</p>

					<p class="f4">MahāKassapāgamanaṃ.|| ||</p>

					<p class="f4">118. Tena kho pana samayen'āyasmā Mahā-Kassapo pāvāya kusināraṃ addhāna-magga-paṭipanno hoti mahatā bhikkhu-saṅghena saddhiṃ pañca-mattehi bhikkhu-satehi.|| ||</p>

					<p class="f4">Atha kho āyasmā Mahā-Kassapo maggā okkamma aññatarasmiṃ rukkha-mūle nisīdi.|| ||</p>

					<p class="f4">Tena kho pana samayena aññataro ājīvako kusinārāya mandāravapupphaṃ gahetvā pāvaṃ addhāna-magga-paṭipanno hoti.|| ||</p>

					<p class="f4">Addasā kho āyasmā Mahā-Kassapo taṃ ājīvakaṃ dūrato'va āga-c-chantaṃ.|| ||</p>

					<p class="f4">Disvā taṃ ājīvakaṃ etad avoca: 'apāvuso amhākaṃ Satthāraṃ jānāstī" ti?|| ||</p>

					<p class="f4">Āma āvuso jānāmi.|| ||</p>

					<p class="f4">Ajja sattāhaparinibbuto Samaṇo Gotamo.|| ||</p>

					<p class="f4">Tato me idaṃ mandāravapupphaṃ gahitanti".|| ||</p>

					<p class="f4">Tattha ye te bhikkhu avīta-rāgā appekacce bāhā paggayha kandanti,||<br />
					chinnapātaṃ patanti,||<br />
					āvaṭṭanti vivaṭṭanti: atikhippaṃ Bhagavā parinibbuto,||<br />
					atikhippaṃ Sugato parinibbuto,||<br />
					atikhippaṃ cakkhu loke antara-hitanti,||<br />
					ye pana te bhikkhu vīta-rāgā,||<br />
					te satā sampajānā adhivāsenti: aniccā saṅkhārā,||<br />
					taṃ kutettha labbhā' ti.|| ||</p>

					<p class="f4">119. Tena kho pana samayena subhaddo nāma buḍḍhapabba-jito' tassaṃ parisāyaṃ nisinno hoti.|| ||</p>

					<p class="f4">Atha kho subhaddo,||<br />
					buḍḍhapabba-jito te bhikkhu etad avoca:|| ||</p>

					<p class="f4">"Alaṃ āvuso mā sovittha,||<br />
					mā paridevittha.|| ||</p>

					<p class="f4">Sumuttā mayaṃ tena mahāsamaṇena.|| ||</p>

					<p class="f4">Upaddutā ca homa idaṃ vo kappati,||<br />
					idaṃ vo na kappatī" ti.|| ||</p>

					<p class="f4">Idāni pana mayaṃ yaṃ icchissāma taṃ karissāma,||<br />
					yaṃ na icchissāma na taṃ karissāmā" ti.|| ||</p>

					<p class="f4">Atha kho āyasmā Mahā-Kassapo bhikkhū āmantesi: 'alaṃ āvuso mā sovittha,||<br />
					mā paridevittha.|| ||</p>

					<p class="f4">Nanu <a id="pg163"><span class="f2 g"><b>[163]</b></span></a> etaṃ āvuso Bhagavatā paṭigacce va akkhātaṃ: sabbeh'eva piyehi manāpehi nānābhāvo vinābhāvo aññathā-bhāvo.|| ||</p>

					<p class="f4">Taṃ kutettha āvuso labbhā yan taṃ jātaṃ bhūtaṃ saṅkhataṃ paloka-dhammaṃ,||<br />
					taṃ Tathāgatassāpi sarīraṃ mā palujjīti n'etaṃ ṭhānaṃ vijjatī" ti.|| ||</p>

					<p class="f4">120. Tena kho pana samayena cattāro mallapāmokkhā sīsaṃ nahātā ahatāni vatthāni nivatthā mayaṃ Bhagavato citakaṃ ālimpessāmāti na Sakkonti ālimpetuṃ.|| ||</p>

					<p class="f4">Atha kho kosinārakā mallā āyasmantaṃ Anuruddhaṃ etad avocuṃ: ko nu kho bhante Anuruddha hetu,||<br />
					ko paccayo,||<br />
					yenime cattāro mallapāmokkhā sīsaṃ nahātā ahatāni vatthāni nivatthā mayaṃ Bhagavato citakaṃ ālimpessāmāti na Sakkonti ālimpetunti"? "Aññathā kho vāsiṭṭhā devatānaṃ adhippāyo" ti.|| ||</p>

					<p class="f4">"Kathaṃ pana bhante devatānaṃ adhippāyo" ti?|| ||</p>

					<p class="f4">"Devatānaṃ kho vāsiṭṭhā adhippāyo: ayaṃ āyasmā Mahā-Kassapo pāvāya kusināraṃ addhāna-magga-paṭipanno mahatā bhikkhu-saṅghena saddhiṃ pañca-mattehi bhikkhu-satehi.|| ||</p>

					<p class="f4">Na tāva Bhagavato citako pajjalissati yāvāyasmā Mahā-Kassapo Bhagavato pāde sirasā na vandissatī" ti.|| ||</p>

					<p class="f4">"Yathā bhante devatānaṃ adhippāyo tathā hotu" ti.|| ||</p>

					<p class="f4">121. Atha kho āyasmā Mahā-Kassapo yena kusinārā makuṭabandhanaṃ nāma mallānaṃ cetiyaṃ yena Bhagavato citako ten'upasaṅkami.|| ||</p>

					<p class="f4">Upasaṅkamitvā ekaṃ saṃ cīvaraṃ katvā añjalimpaṇāmetvā ti-k-khattuṃ citakaṃ padakkhiṇaṃ katvā,||<br />
					pādato vivaritvā Bhagavato pāde sirasā vandi.|| ||</p>

					<p class="f4">Tāni pi kho pañca bhikkhu-satāni ekaṃsaṃ cīvaraṃ katvā añjalimpaṇāmetvā ti-k-khattuṃ citakaṃ padakkhiṇaṃ katvā Bhagavato pāde sirasā vandiṃsu.|| ||</p>

					<p class="f4"><a id="pg164"><span class="f2 g"><b>[164]</b></span></a> vanditesu1 ca pan'āyasmatā mahākansapena tehi pi pañcahi bhikkhu-satehi,||<br />
					sayameva Bhagavato citako pajjali.|| ||</p>

					<p class="f4">122. Jhāyamānassa kho pana Bhagavato sarīrassa,||<br />
					yaṃ ahosi chavīti vā cammanti mā maṃsanti vā naharū ti vā lasikā ti vā tassa n'eva chārikā paññāyittha,||<br />
					na masi.|| ||</p>

					<p class="f4">Sārīrāneca avasissiṃsu.|| ||</p>

					<p class="f4">Seyyathā pi nāma sapissa vā telassa vā jhāyamānassa n'eva chārikā paññāyati na masi,||<br />
					evam eva Bhagavato sarirassa jhāyamānassa yaṃ ahosi chavīti vā cammanti vā maṃsanti vā nahārūti vā lasikāti vā tassa n'eva chārikā paññāyittha'na masi,||<br />
					sārīrān'eva avasissiṃsu.|| ||</p>

					<p class="f4">tesañ ca pañcannaṃ dussayugasatānaṃ dveva dussāni na ḍayhiṃsu yañ ca sabbabbhantarimaṃ yañ ca bāhiraṃ.|| ||</p>

					<p class="f4">Daḍḍhe ca kho pana Bhagavato sarīre anta'ikkhā udakadhārā pātu-bhavitvā Bhagavato citakaṃ nibbāpesi.|| ||</p>

					<p class="f4">Udakaṃ sālato pi abbhunnamitvā Bhagavato citakaṃ nibbāpesi.|| ||</p>

					<p class="f4">Kosinārakā pi mallā sabbagandhodakena Bhagavato citakaṃ nibbāpesuṃ.|| ||</p>

					<p class="f4">Atha kho kosinārakā mallā Bhagavato sārīrāni sattāhaṃ santhāgāre sattipañjaraṃ karitvā dhanupākāraṃ parikkhipāpetvā naccehi gītehi vāditehi mālehi gandhehi sakkariṃsu garukariṃsu mānesuṃ pūjesuṃ.|| ||</p>

					<p class="f4">Sārīrikadhātuvibhajanā|| ||</p>

					<p class="f4">122. Assosi kho rājā Māgadho Ajātasattu Vedehiputto: "Bhagavā kira kusinārāyaṃ parinibbuto" ti.|| ||</p>

					<p class="f4">Atha kho rājā Māgadho: Ajātasattu Vedehiputto kosinārakānaṃ mallānaṃ dūtaṃ pāhesi:|| ||</p>

					<p class="f4">"Bhagavā pi khattiyo aham pi khattiyo.|| ||</p>

					<p class="f4">Aham pi arahāmi Bhagavato sārīrānaṃ bhāgaṃ,||<br />
					aham pi Bhagavato sārīrānaṃ thūpañca mahañca karissāmī" ti.|| ||</p>

					<p class="f4">Assosuṃ kho Vesālikā licchavī:|| ||</p>

					<p class="f4">'Bhagavā kira kusinārāyaṃ parinibbuto' ti.|| ||</p>

					<p class="f4">Atha kho Vesālikā licchavī kosinārakānaṃ mallānaṃ dūtaṃ pāhesuṃ:|| ||</p>

					<p class="f4">"Bhagavā pi khattiyo mayam pi khattiyā.|| ||</p>

					<p class="f4">Mayam pi arahāma Bhagavato <a id="pg165"><span class="f2 g"><b>[165]</b></span></a> sārīrānaṃ bhāgaṃ.|| ||</p>

					<p class="f4">Mayam pi Bhagavato sārīrānaṃ thūpañca mahañca karissāmā" ti.|| ||</p>

					<p class="f4">Assosuṃ kho Kāpilavatthavā Sakkā:|| ||</p>

					<p class="f4">"Bhagavā kira kusinārāyaṃ parinibbuto" ti.|| ||</p>

					<p class="f4">Atha kho Kāpilavatthavā Sakkā kosinārakānaṃ mallānaṃ dūtaṃ pāhesuṃ:|| ||</p>

					<p class="f4">"Bhagavā amhākaṃ ñātiseṭṭho.|| ||</p>

					<p class="f4">Mayam pi arahāma Bhagavato sārīrānaṃ bhāgaṃ.|| ||</p>

					<p class="f4">Mayam pi Bhagavato sārīrānaṃ thūpañ ca mahañ ca karissāmā" ti.|| ||</p>

					<p class="f4">Assosuṃ kho allakappakā bulayo:|| ||</p>

					<p class="f4">"Bhagavā kira kusinārāyaṃ parinibbuto" ti.|| ||</p>

					<p class="f4">Atha kho allakappakā bulayo kosinārakānaṃ mallānaṃ dūtaṃ pāhesuṃ:|| ||</p>

					<p class="f4">"Bhagavā pi khattiyo mayam pi khattiyā mayam pi arahāma Bhagavato sārīrānaṃ bhāgaṃ.|| ||</p>

					<p class="f4">Mayam pi Bhagavato sārīrānaṃ thūpañ ca mahañ ca karissāmā" ti.|| ||</p>

					<p class="f4">Assosuṃ kho rāmagāmakā Koliyā "Bhagavā kira kusinārāyaṃ parinibbuto" ti.|| ||</p>

					<p class="f4">Atha kho rāmagāmakā Koliyā kosinārakānaṃ mallānaṃ dūtaṃ pāhesuṃ:|| ||</p>

					<p class="f4">"Bhagavā pi khattiyo,||<br />
					mayam pi khattiyā.|| ||</p>

					<p class="f4">Mayam pi arahāma Bhagavato sārīrānaṃ bhāgaṃ.|| ||</p>

					<p class="f4">Mayam pi Bhagavato sārīrānaṃ thūpañca mahañca karissāmā" ti.|| ||</p>

					<p class="f4">Assosi kho veṭhadīpako brāhmaṇo: "Bhagavā kira kusinārāyaṃ parinibbuto" ti.|| ||</p>

					<p class="f4">Atha kho veṭhadīpako brāhmaṇo kosinārakānaṃ mallānaṃ dūtaṃ pāhesi:|| ||</p>

					<p class="f4">"Bhagavā tu khattiyo.|| ||</p>

					<p class="f4">Aham asmi brāhmaṇo,||<br />
					aham pi arahāmi Bhagavato sārīrānaṃ bhāgaṃ.|| ||</p>

					<p class="f4">Aham pi Bhagavato sārīrānaṃ thūpañ ca mahañ ca karissāmī" ti.|| ||</p>

					<p class="f4">Assosuṃ kho pāveyyakā mallā "Bhagavā kira kusinārāyaṃ parinibbuto" ti.|| ||</p>

					<p class="f4">Atha kho pāveyyakā mallā kosinārakānaṃ mallānaṃ dūtaṃ pāhesuṃ.|| ||</p>

					<p class="f4">Bhagavā pi khattiyo mayam pi khattiyā.|| ||</p>

					<p class="f4">Mayam pi arahāma Bhagavato sārīrānaṃ bhāgaṃ,||<br />
					mayam pi Bhagavato sārīrānaṃ thūpañca mahañca karissāmāti.|| ||</p>

					<p class="f4">Evaṃ vutte kosinārakā mallā te saṅghe gaṇe etad avocuṃ,||<br />
					<a id="pg166"><span class="f2 g"><b>[166]</b></span></a> Bhagavā amhākaṃ gāmakkhette parinibbuto,||<br />
					na mayaṃ dassāma Bhagavato sārīrānaṃ bhāganti.|| ||</p>

					<p class="f4">123. Evaṃ vutte doṇo brāhmaṇo te saṅghe gaṇe etad avoca:|| ||</p>

					<p class="f4">Suṇantu bhonto mama ekavākyaṃ.|| ||</p>

					<p class="f4">Amhākaṃ Buddho ahu khantivādo.|| ||</p>

					<p class="f4">Na hi sādhu'yaṃ uttamapuggalassa|| ||</p>

					<p class="f4">Sarīrabhāge siyā sampahāro.|| ||</p>

					<p class="f4">Sabbe va bhonto sahitā samaggā|| ||</p>

					<p class="f4">Sammodamānā karomaṭṭhabhāge.|| ||</p>

					<p class="f4">Vitthārikā hontu disāsu thūpā|| ||</p>

					<p class="f4">Bahū janā cakkhu-mato pasannā" ti.|| ||</p>

					<p class="f4">124. "Tena hi brāhmaṇa tvaṃ yeva Bhagavato sārīrāni aṭṭhadhā samaṃ su-vibhattaṃ vibhajāhī" ti.|| ||</p>

					<p class="f4">"Evaṃ ho" ti kho doṇo brāhmaṇo tesaṃ saṅghānaṃ gaṇānaṃ paṭi-s-sutvā Bhagavato sārīrāni aṭṭhadhā samaṃ su-vibhattaṃ vibhajitvā te saṅghe gaṇe etad avoca: "imaṃ me bhonto tumbaṃ dadantu,||<br />
					aham pi tumbassa thūpañca mahañca karissāmī" ti.|| ||</p>

					<p class="f4">Adaṃsu kho te doṇassa brāhmaṇassa tumbaṃ.|| ||</p>

					<p class="f4">Assosuṃ kho pippalivaniyā moriyā: "Bhagavā kira kusinārāyaṃ parinibbuto' ti.|| ||</p>

					<p class="f4">Atha kho pippalivaniyā moriyā kosinārakānaṃ mallānaṃ dūtaṃ pāhesuṃ: Bhagavā pi khattiyo mayam pi khattiyā.|| ||</p>

					<p class="f4">Mayam pi arahāma Bhagavato sārīrānaṃ bhāgaṃ,||<br />
					mayam pi Bhagavato sārīrānaṃ thūpañca mahañca karissāmā' ti.|| ||</p>

					<p class="f4">"N'atthi Bhagavato sārīrānaṃ bhāgo,||<br />
					vibhattāṇa Bhagavato sārīrāni,||<br />
					ito aṅgāraṃ harathā" ti.|| ||</p>

					<p class="f4">Te tato aṅgāraṃ hariṃsu:|| ||</p>

					<p class="f4">Dhātucetiya pūjā|| ||</p>

					<p class="f4">124. Atha kho rājā Māgadho Ajātasattu Vedehiputto Rājagahe Bhagavato sārīrānaṃ thūpañca mahañca akāsi.|| ||</p>

					<p class="f4"><a id="pg167"><span class="f2 g"><b>[167]</b></span></a> Vesālikā pi licchavī Vesāliyaṃ Bhagavato sārīrānaṃ thūpañca mahañca akaṃsu.|| ||</p>

					<p class="f4">Kāpilavatthavā pi Sakkā Kapilavatthusmiṃ Bhagavato sārīrānaṃ thūpañca mahañca akaṃsu.|| ||</p>

					<p class="f4">Allakappakā pi bulayo allakappe Bhagavato sārīrānaṃ thūpañca mahañca akaṃsu.|| ||</p>

					<p class="f4">Rāmagāmakā pi Koliyā rāmagāme Bhagavato sārīrānaṃ thūpañca mahañca akaṃsu.|| ||</p>

					<p class="f4">Veṭhadīpako pi brāhmaṇo veṭhadīpe Bhagavato sārīrānaṃ thūpañca mahañca akāsi.|| ||</p>

					<p class="f4">Pāveyyakā pi mallā Pāvāyaṃ Bhagavato sārīrānaṃ thūpañca mahañca akaṃsu.|| ||</p>

					<p class="f4">Kosinārakā pi mallā kusinārāyaṃ Bhagavato sārīrānaṃ thūpañca mahañca akaṃsu.|| ||</p>

					<p class="f4">Doṇo pi brāhmaṇo tumbassa thūpañca mahañca akāsi.|| ||</p>

					<p class="f4">Pippalivaniyā pi moriyā pippalivane aṅgārānaṃ thūpañca mahañca akaṃsu.|| ||</p>

					<p class="f4">Iti aṭṭha sarīrathūpā navamo tumbathūpo dasamo aṅgārathūpo.|| ||</p>

					<p class="f4">evam etaṃ bhūta-pubbanti.|| ||</p>

					<p class="f4">125. "Aṭṭha doṇā1 cakkhu-mato sarīrā,|| ||</p>
					<p class="f4">Sattadoṇaṃ Jambudīpe mahenti,|| ||</p>
					<p class="f4">Ekañca doṇaṃ purisavaruttamassa|| ||</p>
					<p class="f4">Rāmagāme nāga-rājā mahenti.|| ||</p>

					<p class="f4">Ekā hi dāṭhā tidivehi pūjitā ekā pana gandhārapure mahīyati,|| ||</p>
					<p class="f4">Kāliṅgarañño vijite punekaṃ ekaṃ puna nāga-rājā mahenti.|| ||</p>
					<p class="f4">Tass'eva tejena ayaṃ vasundharā|| ||</p>
					<p class="f4">Āyāgaseṭṭhehi mahī alaṅkatā|| ||</p>
					<p class="f4">Evaṃ imaṃ cakkhu-mato sarīraṃ|| ||</p>
					<p class="f4">Susakkataṃ sakkatasakkatehi.|| ||</p>

					<p class="f4"><a id="pg168"><span class="f2 g"><b>[168]</b></span></a> devindanāgindanarinda pūjito|| ||</p>
					<p class="f4">Manussaseṭṭhehi tath'eva pūjito,|| ||</p>
					<p class="f4">Taṃ2 vandatha pañjalikā bhavitvā|| ||</p>
					<p class="f4">Buddho bhave kappa-satehi dullabho' ti.|| ||</p>

					<p class="f4">Cattā'īsa samā dantā kesā lomā ca sabbaso,|| ||</p>
					<p class="f4">Devā hariṃsu ekekaṃ cakkavāḷaparamparā" ti.|| ||</p>

					<p class="f4 ctr">Mahāpari-Nibbānasuttaṃ tatiyaṃ.|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>