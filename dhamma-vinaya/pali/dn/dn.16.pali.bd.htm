<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 16, The Maha-Parinibbana Suttantam. The story of the last days of the Buddha." />
<title>DN 16: Maha-Parinibbana Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p16">Sutta 16</a></h4>

					<h1>Mahā-PariNibbāna Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg72"><span class="f2 g"><b>[72]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/ati/dn/dn.16.stor.ati.htm#p1">stor</a>][<a href="../../../dhamma-vinaya/pts/dn/dn.16.rhyt.pts.htm#p1">pts</a>][<a href="../../../dhamma-vinaya/ati/dn/dn.16.than.ati.htm#p1">than</a>][<a href="../../../dhamma-vinaya/bs/dn.16.rhyt.bs_1.1.htm">bs</a>][<a href="../../../dhamma-vinaya/bit/bit-12.htm">wrrn</a>]</span> E<span class="fp3">vaɱ Me Sutaɱ.</span>|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Tena kho pana samayena rājā Māgadho Ajātasattu Vedehīputto Vajjī abhiyātu-kāmo hoti.|| ||</p>

					<p class="f4">So evam āha:|| ||</p>

					<p class="f4">"Ahañ hi'me Vajjī evaɱ-mahiddhike evaɱ-mah-ā-nubhāve,||<br />
					ucchejjhāmi Vajjī||<br />
					vināsessāmi Vajjī||<br />
					anaya-vyasanaɱ āpādessāmi Vajjī" ti.|| ||</p>

					<p class="f4">2. Atha kho rājā Māgadho Ajātasattu Vedehiputto Vassakāraɱ brāhmaṇaɱ Magadha-mahā-mattaɱ āmantesi:|| ||</p>

					<p class="f4">"Ehi tvaɱ brāhmaṇa, yena Bhagavā ten'upasankama.|| ||</p>

					<p class="f4">Upasaɱkamitvā mama vacanena Bhagavato pāde sirasā vandāhi,||<br />
					appābādhaɱ||<br />
					appātaŋkaɱ||<br />
					lahuṭṭhānaɱ balaɱ phāsu-vihāraɱ puccha:|| ||</p>

					<p class="f4">'Rājā bhante, Māgadho Ajātasattu Vedehiputto Bhagavato pāde sirasā vandati,||<br />
					appābādhaɱ||<br />
					appātaŋkaɱ||<br />
					lahuṭṭhānaɱ balaɱ phāsu-vihāraɱ pucchatī' ti.|| ||</p>

					<p class="f4">Evañ ca vadehi:|| ||</p>

					<p class="f4">"Rājā bhante, Māgadho Ajātasattu Vedehiputto Vajjī abhiyātu-kāmo.|| ||</p>

					<p class="f4">So evam āha:</p>

					<p class="f4">"Ahañ hi'me Vajjī evaɱ-mahiddhike||<br />
					evaɱ-mah-ā-nubhāve,||<br />
					ucchejjhāmi Vajjī,||<br />
					vināsessāmī Vajjī,||<br />
					anaya- <a id="pg73"><span class="f2 g"><b>[73]</b></span></a> vyasanaɱ āpādessāmī Vajjī"' ti.|| ||</p>

					<p class="f4">Yathā ca te Bhagavā vyākaroti,||<br />
					taɱ sādhunaɱ uggahetvā mama āroceyyāsi,||<br />
					na hi Tathāgatā vitathaɱ bhaṇantī ti.|| ||</p>

					<p class="f4">3. "Evaɱ bho" ti kho Vassakāro brāhmaṇo Magadha-mahā-matto rañño Māgadhassa Ajātasattussa Vedehiputtassa paṭissutvā,||<br />
					bhaddāni bhaddāni yānāni yojāpetvā,||<br />
					bhaddaɱ yānaɱ abhirūhitvā,||<br />
					bhaddehi bhaddehi yānehi Rājagahamhā niyyāsi,||<br />
					yena Gijjhakūṭo pabbato tena pāyāsi,||<br />
					yāvatikā yānassa bhūmi yānena gantvā yānā paccorohitvā pattiko va yena Bhagavā ten'upasankami.|| ||</p>

					<p class="f4">Upasaɱkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārānīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Vassakāro brāhmaṇo Magadha-mahā-matto Bhagavantaɱ etad avoca:|| ||</p>

					<p class="f4">"Rājā bho Gotama, Māgadho Ajātasattu Vedehiputto bhoto Gotamassa pāde sirasā vandati,||<br />
					appābādhaɱ||<br />
					appātaŋkaɱ||<br />
					lahuṭṭhānaɱ balaɱ phāsu-vihāraɱ pucchati.|| ||</p>

					<p class="f4">Rājā bho Gotama, Māgadho Ajātasattu Vedehiputto Vajjī abhiyātu-kāmo.|| ||</p>

					<p class="f4">So evam āha:|| ||</p>

					<p class="f4">'Ahaɱ hi ime Vajjī evaɱ-mahiddhike||<br />
					evaɱ-mah-ā-nubhāve,||<br />
					ucchejjhāmi Vajjī,||<br />
					vināsessāmi Vajjī||<br />
					anaya-vyasanaɱ āpādessāmi Vajjī'" ti.|| ||</p>

					<p class="f4">4. Tena kho pana samayen'āyasmā Ānando Bhagavato piṭṭhito ṭhito hoti Bhagavantaɱ vījamāno.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi:|| ||</p>
					<p class="f4">"Kin ti te Ānanda, sutaɱ?|| ||</p>

					<p class="f4">Vajjī abhiṇhaɱ sannipātā sannipāta-bahulā" ti?|| ||</p>

					<p class="f4">"Sutaɱ me taɱ bhante,||<br />
					Vajjī abhiṇhaɱ sannipātā sannipāta-bahulā" ti.|| ||</p>

					<p class="f4">"Yāva kīvañ ca Ānanda,||<br />
					Vajjī abhiṇhaɱ sannipātā sannipāta-bahulā bhavissanti,||<br />
					vuddhi yeva Ānanda,||<br />
					Vajjīnaɱ pāṭikaŋkhā no parihāni.|| ||</p>

					<p class="f4">Kin ti te Ānanda, <a id="pg74"><span class="f2 g"><b>[74]</b></span></a> sutaɱ:|| ||</p>

					<p class="f4">Vajjī samaggā sannipātanti,||<br />
					samaggā vuṭṭhahanti,||<br />
					samaggā Vajjī-karaṇīyāni karontī" ti?|| ||</p>

					<p class="f4">"Sutaɱ me taɱ bhante,||<br />
					Vajjī samaggā sannipatanti,||<br />
					samaggā vuṭṭhahanti,||<br />
					samaggā Vajjī-karaṇīyāni karontī" ti.|| ||</p>

					<p class="f4">"Yāva kīvañ ca Ānanda,||<br />
					Vajjī samaggā sanni-patissanti,||<br />
					samaggā vuṭṭhahissanti,||<br />
					samaggā Vajji-karaṇīyāni karissanti,||<br />
					vuddhi yeva Ānanda Vajjīnaɱ pāṭikaŋkhā,||<br />
					no parihāni."|| ||</p>

					<p class="f4">"Kin ti te Ānanda sutaɱ?|| ||</p>

					<p class="f4">Vajjī apaññattaɱ na paññapenti,||<br />
					paññattaɱ na samucchindanti,||<br />
					yathā paññatte porāṇe Vajji-dhamme samādāya vattantī ti?"|| ||</p>

					<p class="f4">"Sutaɱ me taɱ bhante,||<br />
					Vajjī apaññattaɱ na paññapenti,||<br />
					paññattaɱ na samucchindanti,||<br />
					yathā paññatte porāṇe Vajji-dhamme samādāya vattanti" ti.|| ||</p>

					<p class="f4">"Yāva kīvañ ca Ānanda Vajjī apaññattaɱ na paññapessanti,||<br />
					paññattaɱ na samucchindissanti,||<br />
					yathā paññatte porāṇe Vajji-dhamme samādāya vattissanti,||<br />
					vuddhi yeva Ānanda Vajjīnaɱ pāṭikaŋkhā,||<br />
					no parihāni.|| ||</p>

					<p class="f4">Kin ti te Ānanda sutaɱ?|| ||</p>

					<p class="f4">Vajjī ye te Vajjīnaɱ Vajji-mahallakā,||<br />
					te sakkaronti garu-karonti mānenti pūjenti,||<br />
					tesañ ca sotabbaɱ maññantī" ti?|| ||</p>

					<p class="f4">"Sutam me taɱ bhante,||<br />
					Vajjī ye te Vajjīnaɱ Vajji-mahallakā,||<br />
					te sakkaronti garu-karonti mānenti pūjenti,||<br />
					tesañ ca sotabbaɱ maññantī" ti.|| ||</p>

					<p class="f4">"Yāva kīvañ ca Ānanda Vajji ye te Vajjīnaɱ Vajji-mahallakā,||<br />
					te sakkarissanti garu-karissanti mānessanti pūjessanti,||<br />
					tesañ ca sotabbaɱ maññissanti,||<br />
					vuddhi yeva Ānanda Vajjīnaɱ pāṭikaŋkhā,||<br />
					no parihāni."|| ||</p>

					<p class="f4">"Kin ti te Ānanda sutaɱ?|| ||</p>

					<p class="f4">Vajjī yā tā kulitthiyo kula-kumāriyo tā na okkassa pasayha vāsentī" ti?|| ||</p>

					<p class="f4">"Sutam me taɱ bhante,||<br />
					Vajjī yā tā kulitthiyo kulakumāriyo,||<br />
					tā na okkassa pasayha vāsenti" ti.|| ||</p>

					<p class="f4">"Yāva kīvañ ca Ānanda Vajjī yā tā kulitthiyo kulakumāriyo,||<br />
					tā na okkassa pasayha vāsessanti,||<br />
					vuddhi yeva Ānanda Vajjīnaɱ pāṭikaŋkhā,||<br />
					no parihāni."|| ||</p>

					<p class="f4">"Kin ti te Ānanda sutaɱ?|| ||</p>

					<p class="f4">Vajjī yāni tāni Vajjīnaɱ Vajji-cetiyāni abbhantarāni c'eva bāhirāni ca,||<br />
					tāni sakkaronti garu-karonti mānenti pūjenti,||<br />
					tesañ ca dinna-pubbaɱ kata-pubbaɱ dhammikaɱ baliɱ no parihāpentī" ti?|| ||</p>

					<p class="f4"><a id="pg75"><span class="f2 g"><b>[75]</b></span></a> "Sutam me taɱ bhante,||<br />
					Vajjī yāni tāni Vajjīnaɱ Vajji-cetiyāni,||<br />
					abbhantarāni c'eva bāhirāni ca,||<br />
					tāni sakkaronti garu-karonti mānenti pūjenti,||<br />
					tesañ ca dinna-pubbaɱ kata-pubbaɱ dhammikaɱ baliɱ no parihāpenti" ti.|| ||</p>

					<p class="f4">"Yāva kīvañ ca Ānanda Vajjī yāni tāni Vajjīnaɱ Vajji-cetiyāni abbhantarāni c'eva bāhirāni ca,||<br />
					tāni sakkarissanti garukarussanti mānessanti pūjessanti,||<br />
					tesañ ca dinna-pubbaɱ kata-pubbaɱ dhammikaɱ baliɱ no parihāpessanti,||<br />
					vuddhi yeva Ānanda Vajjīnaɱ pāṭikaŋkhā,||<br />
					no parihāni."|| ||</p>

					<p class="f4">"Kin ti te Ānanda sutaɱ?|| ||</p>

					<p class="f4">Vajjīnaɱ arahantesu dhammikārakkhāvaraṇa-gutti susaɱvihitā:||<br />
					kin ti anāgatā ca arahanto vijitaɱ āgaccheyyuɱ,||<br />
					āgatā ca arahanto vijite phāsuɱ vihareyyun" ti?|| ||</p>

					<p class="f4">"Sutam me taɱ bhante Vajjīnaɱ arahantesu dhammikārakkhāvaraṇa-gutti susaɱvihitā:||<br />
					kin ti anāgatā ca arahanto vijitaɱ āgaccheyyuɱ,||<br />
					āgatā ca arahanto vijite phāsuɱ vihareyyun" ti.|| ||</p>

					<p class="f4">"Yāva kīvañ ca Ānanda Vajjīnaɱ arahantesu dhammikārakkhāvaraṇa-gutti susaɱvihitā bhavissanti:||<br />
					kin ti anāgatā ca arahanto vijitaɱ āgaccheyyuɱ,||<br />
					āgatā ca arahanto vijite phāsuɱ vihareyyun ti,||<br />
					vuddhi yeva Ānanda Vajjīnaɱ pāṭikaŋkhā,||<br />
					no parihānī" ti.|| ||</p>

					<p class="f4">5. Atha kho Bhagavā Vassakāraɱ brāhmaṇaɱ Magadha-mahā-mattaɱ āmantesi:|| ||</p>

					<p class="f4">"Ekam idāhaɱ brāhmaṇa samayaɱ Vesāliyaɱ viharāmi Sārandade cetiye.|| ||</p>

					<p class="f4">Tatrāhaɱ Vajjīnaɱ ime satta aparihāniye dhamme desesiɱ.|| ||</p>

					<p class="f4">Yāva kīvañ ca brāhmaṇa ime satta aparihāniyā dhammā Vajjīsu ṭhassanti,||<br />
					imesu ca sattasu aparihāniyesu dhammesu Vajjī sandississanti,||<br />
					vuddhi yeva brāhmaṇa Vajjīnaɱ pāṭikaŋkhā,||<br />
					no parihānī" ti.|| ||</p>

					<p class="f4">Evaɱ vutte Vassakāro brāhmaṇo Magadha-mahā-matto Bhagavantaɱ etad avoca:|| ||</p>

					<p class="f4">"Ekam ekenā pi bho Gotama aparihāniyena dhammena samannāgatānaɱ Vajjīnaɱ vuddhi yeva pāṭikaŋkhā no <a id="pg76"><span class="f2 g"><b>[76]</b></span></a> parihāni,||<br />
					ko pana vādo sattahi aparihāniyehi dhammehi?|| ||</p>

					<p class="f4">Akaraṇīyā va bho Gotama Vajjī raññā Māgadhena Ajātasattunā Vedehi-puttena yad idaɱ yuddhassa,||<br />
					aññatra upalāpanāya aññatra mithu-bhedā.|| ||</p>

					<p class="f4">"Handa ca dāni mayaɱ bho Gotama gacchāma,||<br />
					bahu-kiccā mayaɱ bahu-karaṇīyā" ti.|| ||</p>

					<p class="f4">"Yassa dāni tvaɱ brāhmaṇa kālaɱ maññasī" ti.|| ||</p>

					<p class="f4">Atha kho Vassakāro brāhmaṇo Magadha-mahā-matto Bhagavato bhāsitaɱ abhinan'ditvā anumo-ditvā uṭṭhāy'āsanā pakkāmi.|| ||</p>

					<p class="f4">6. Atha kho Bhagavā acira-pakkante Vassakāre brāhmaṇe Magadha-mahāmatte āyasmantaɱ Ānandaɱ āmantesi:|| ||</p>

					<p class="f4">"Gaccha tvaɱ Ānanda,||<br />
					yāvatikā bhikkhū Rājagahaɱ upanissāya viharanti,||<br />
					te sabbe upaṭṭhāna-sālāyaɱ sannipātehī" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā yāvatikā bhikkhū Rājagahaɱ upanissāya viharanti,||<br />
					te sabbe upaṭṭhāna-sālāyaɱ sannipātetvā yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho āyasmā Ānando Bhagavantaɱ etad avoca:|| ||</p>

					<p class="f4">"Sannipātito bhante bhikkhu-saŋgho.|| ||</p>

					<p class="f4">Yassa dāni bhante Bhagavā kālaɱ maññasī" ti.|| ||</p>

					<p class="f4">Atha kho Bhagavā uṭṭhāy āsanā yena upaṭṭhāna-sālā ten'upasankami.|| ||</p>

					<p class="f4">Upasaɱkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Satta vo bhikkhave aparihāniye dhamme desessāmi.|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhu abhiṇhaɱ sannipātā||<br />
					sannipāta-bahulā bhavissanti,||<br />
					vuddhi yeva bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū samaggā sanni-patissanti samaggā vuṭṭhahissanti samaggā Saŋgha-karaṇīyāni <a id="pg77"><span class="f2 g"><b>[77]</b></span></a> karissanti,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni. || ||</p>

					<p class="f4">Yāva kīvañ ca bhikkhave bhikkhu apaññattaɱ na paññapessanti,||<br />
					paññattaɱ na samucchindissanti,||<br />
					yathāpaññattesu sikkhā-padesu samādāya vattissanti,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ye te bhikkhū therā rattaññū cira-pabba-jitā Saŋgha-pitaro Saŋgha-parināyakā,||<br />
					te sakkarissanti garu-karissanti mānessanti pūjessanti,||<br />
					tesañ ca sotabbaɱ maññissanti,||<br />
					vuddhi yeva bhikkhu bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū uppannāya taṇhāya pono-bhavikāya na vasaɱ gacchanti,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū āraññakesu sen'āsanesu sāpekkhā bhavissanti,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū paccattaɱ yeva satiɱ upaṭṭhapessanti,||<br />
					kin ti anāgatā ca pesalā sabrahma-cārī āgaccheyyuɱ,||<br />
					āgatā ca pesalā sabrahma-cārī phāsuɱ vihareyyun ti,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca sattasu aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">7. "Apare pi kho bhikkhave satta aparihāniye dhamme desessāmi.|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū na kamm'ārāmā <a id="pg78"><span class="f2 g"><b>[78]</b></span></a> bhavissanti na kamma-ratā na kamm'ārāmataɱ anuyuttā,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na bhass'ārāmā bhavissanti na bhassa-ratā na bhass-ā-rāmataɱ anuyuttā,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na nidd-ā-rāmā bhavissanti na niddrā-ratā na nidd-ā-rāmataɱ anuyuttā,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na sangaṇ'ik-ā-rāmā bhavissanti na sangaṇ'ikā-ratā na sangaṇ'ik-ā-rāmataɱ anuyuttā,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na pāpicchā bhavissanti na pāpikānaɱ icchānaɱ vasaɱ gatā,||<br />
					vuddhi yeva bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na pāpa-mittā bhavissanti na pāpa-sahāyā na pāpa-sampavaŋkā,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū na oramatta-kena visesādhi-gamena antarā vosānaɱ āpajji-s-santi,||<br />
					vuddhi yeva bhikkhave bhikkhūnaɱ pāṭikaŋkhā||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca sattasu aparihāniyesu dhammesu bhikkhu sandissanti,||<br />
					vuddhi yeva bhikkhave bhikkhūnaɱ pāṭikaŋkhā no parihāni."|| ||</p>

					<p class="f4">8. "Apare pi kho bhikkhave satta aparihāniye dhamme desessāmi.|| ||</p>

					<p class="f4">Taɱ suṇātha,||<br />
					sādhukaɱ manasi karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū saddhā bhavissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū hirimanā bhavissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ottāpī bhavissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū bahu-s-sutā <a id="pg79"><span class="f2 g"><b>[79]</b></span></a> bhavissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū āraddha-viriyā bhavissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū upaṭṭhita-satī bhavissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū paññā'vanto bhavissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu sattasu aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni."|| ||</p>

					<p class="f4">9. "Apare pi kho bhikkhave satta aparihāniye dhamme desessāmi.|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū sati-sambojjh-a-ŋgaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū dhamma-vicaya-sambojjh-a-ŋgaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū viriya-sambojjh-a-ŋgaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū pīti-sambojjh-a-ŋgaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū passaddhi-sambojjh-a-ŋgaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū samādhi-sambojjh-a-ŋgaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā no parihāni.|| ||</p>

					<p class="f4">Yāva kīvañ ca bhikkhave bhikkhū upekkhā-sambojjh-a-ŋgaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni."|| ||</p>

					<p class="f4">10. "Apare pi vo bhikkhave satta aparihāniye dhamme desessāmi.|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū anicca-saññaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū anatta-saññaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū asubha-saññaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ādīnava-saññaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū pahāna-saññaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū virāga-saññaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū nirodha-saññaɱ bhāvessanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4"><a id="pg80"><span class="f2 g"><b>[80]</b></span></a> Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca sattasu aparihāniyesu dhammesu bhikkhū sandissanti vuddhi yeva bhikkhave bhikkhūnaɱ pāṭikaŋkhā||<br />
					no parihāni."|| ||</p>

					<p class="f4">11. "Cha, bhikkhave aparihāniye dhamme desessāmi.|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca bhikkhave bhikkhū metataɱ kāya-kammaɱ pacc'upaṭṭhāpessanti sabrahma-cārīsu āvī c'eva raho ca,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū mettaɱ vacī-kammaɱ pacc'upaṭṭhāpessanti sabrahma-cārīsu āvī c'eva raho ca,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū mettaɱ mano-kammaɱ pacc'upaṭṭhāpessanti sabrahma-cārīsu āvī c'eva raho ca,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū ye te lābhā dhammikā dhamma-laddhā antamaso patta-pariyāpanna-mattam pi,||<br />
					tathā-rūpehi lābhehi appaṭivibhatta-bhogī bhavissanti sīlavantehi sabrahma-cārīhi sādhāraṇa-bhogī,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhū yāni tāni sīlāni akhaṇḍāni acchiddāni asa-balāni akammā-sāni bhujissāni viññūppaSatthāni aparām-aṭṭhāni samādhi-saŋvatta-nikāni,||<br />
					tathā-rūpesu sīlesu sīla-sāmañña-gatā vihari-s-santi sabrahma-cārīhi āvī c'eva raho ca,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni.|| ||</p>

					<p class="f4">Yāva kīvañ ca bhikkhave bhikkhūnaɱ yā'yaɱ diṭṭhi ariyā niyyānikā niyyāti takkarassa sammā-dukkha-k-khayāya,||<br />
					tathā-rūpāya diṭṭhiyā diṭṭhi-sāmañña-gatā vihari-s-santi sabrahma-cārīhi āvī c'eva raho ca,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihāni. || ||</p>

					<p class="f4"><a id="pg81"><span class="f2 g"><b>[81]</b></span></a> Yāva kīvañ ca bhikkhave ime cha aparihāniyā dhammā bhikkhūsu ṭhassanti,||<br />
					imesu ca chasu aparihāniyesu dhammesu bhikkhū sandissanti,||<br />
					vuddhi yeva bhikkhave bhikkhūnaɱ pāṭikaŋkhā,||<br />
					no parihānī" ti.|| ||</p>

					<p class="f4">12. Tatra sudaɱ Bhagavā Rājagahe viharanto Gijjhakūṭe pabbate etad eva bahulaɱ bhikkhūnaɱ dhammiɱ kathaɱ karoti:|| ||</p>

					<p class="f4">"Iti sīlaɱ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaɱso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaɱso.|| ||</p>

					<p class="f4">Paññā-paribhāvitaɱ cittaɱ samma-d-eva āsavehi vimuccati,||<br />
					seyyath'īdaɱ:||<br />
					kāmāsavā||<br />
					bhavāsavā||<br />
					avijjāsavā" ti.|| ||</p>

					<p class="f4">13. Atha kho Bhagavā Rājagahe yath-ā-bhirattaɱ viharitvā āyasmantaɱ Ānandaɱ āmantesi:|| ||</p>

					<p class="f4">"Āyām Ānanda yena Ambalaṭṭhikā ten'upasankamissāmā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena Ambalaṭṭhikā tad avasari.|| ||</p>

					<p class="f4">14. Tatra sudaɱ Bhagavā Ambalaṭṭhikāyaɱ viharati Rājāgārake.|| ||</p>

					<p class="f4">Tatra pi sudaɱ Bhagavā Ambalaṭṭhikāyaɱ viharanto Rājāgārake etad eva bahulaɱ bhikkhūnaɱ dhammiɱ kathaɱ karoti:|| ||</p>

					<p class="f4">"Iti sīlaɱ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaɱso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaɱsā.|| ||</p>

					<p class="f4">Paññā-paribhāvitaɱ cittaɱ samma-d-eva āsavehi vimuccati,||<br />
					seyyath'īdaɱ: kāmāsavā bhavāsavā avijjāsavā" ti.|| ||</p>

					<p class="f4">15. Atha kho Bhagavā Ambalaṭṭhikāyaɱ yath-ā-bhirattaɱ viharitvā āyasmantaɱ Ānandaɱ āmantesi:|| ||</p>

					<p class="f4">"Āyam Ānanda, yena Nālandā ten'upasankamissāmā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā bhikkhu-saŋghena saddhiɱ yena Nālandā tad avasari.|| ||</p>

					<p class="f4">Tatra sudaɱ Bhagavā Nālandāyaɱ viharati PāvārikAmbavane.|| ||</p>

					<p class="f4">16. Atha kho āyasmā Sāriputto yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā <a id="pg82"><span class="f2 g"><b>[82]</b></span></a> eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Sāriputto Bhagavantaɱ etad avoca:|| ||</p>

					<p class="f4">"Evaɱ pasanno ahaɱ bhante Bhagavatī:||<br />
					na cāhu||<br />
					na ca bhavissati||<br />
					na c'etarahi vijjati añño samaṇo vā brāhmaṇo Bhagavatā bhiyyo'bhiññataro yad idaɱ sambodhiyan" ti.|| ||</p>

					<p class="f4">"Uḷārā kho te ayaɱ Sāriputta āsabhī vācā bhāsitā,||<br />
					ekaɱso gahito,||<br />
					sīha-nādo nadito:|| ||</p>

					<p class="f4">'Evaɱ pasanno aham bhante Bhagavati:||<br />
					na cāhu||<br />
					na ca bhavissati||<br />
					na c'etarahi vijjati añño samaṇo vā brāhmaṇo vā Bhagavatā bhiyyo'bhiññataro yad idaɱ sambodhiyan' ti.|| ||</p>

					<p class="f4">"Kin nu Sāriputta ye te ahesuɱ atītam addhānaɱ arahanto Sammā-Sambuddhā,||<br />
					sabbe te Bhagavanto cetasā ceto paricca viditā:|| ||</p>

					<p class="f4">'Evaɱ-sīlā te Bhagavanto ahesuɱ iti pi,||<br />
					evaɱ-dhammā,||<br />
					evaɱ-paññā,||<br />
					evaɱ-vihārī,||<br />
					evaɱ vimuttā te Bhagavanto ahesuɱ iti pī'" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Kim pana Sāriputta ye te bhavissanti anāgatam addhānaɱ arahanto Sammā-Sambuddhā,||<br />
					sabbe te Bhagavanto cetasā ceto paricca viditā:||<br />
					evaɱ-sīlā te Bhagavanto bhavissanti iti pi,||<br />
					evaɱ-dhammā,||<br />
					evaɱ-paññā,||<br />
					evaɱ-vihārī,||<br />
					evaɱ-vimuttā te Bhagavanto bhavissanti iti pī" ti?|| ||</p>

					<p class="f4">"No h'etaɱ bhante".|| ||</p>

					<p class="f4">"Kim pana Sāriputta ahaɱ te etarahi arahaɱ Sammā-SamBuddho cetasā ceto paricca vidito:||<br />
					evaɱsīlo Bhagavā iti pi,||<br />
					evaɱ-dhammo,||<br />
					evaɱ-pañño,||<br />
					evaɱ-vihārī,||<br />
					evaɱ-vimutto Bhagavā iti pī" ti?|| ||</p>

					<p class="f4">"No h'etaɱ bhante".|| ||</p>

					<p class="f4">Etth'eva hi te Sāriputta atīt-ā-nāgata-pacc'uppannesu arahantesu Sammā-Sambuddhesu ceto-pariya-ñāṇaɱ n'atthi.|| ||</p>

					<p class="f4">Atha kiñ carahi te ayaɱ Sāriputta uḷārā <a id="pg83"><span class="f2 g"><b>[83]</b></span></a> āsabhī vācā bhāsitā,||<br />
					ekaɱso gahito,||<br />
					sīha-nādo nadito:|| ||</p>

					<p class="f4">"Evaɱ pasanno ahaɱ bhante Bhagavati||<br />
					na cāhu||<br />
					na ca bhavissati||<br />
					na c'etarahi vijjati añño samaṇo vā brāhmaṇo vā Bhagavatā bhiyyo'bhiññataro yad idaɱ sambodhiyan" ti?|| ||</p>

					<p class="f4">17. Na kho me bhante atīt-ā-nāgata-pacc'uppannesu arahantesu Sammā-Sambuddhesu ceto-pariya-ñāṇaɱ atthi.|| ||</p>

					<p class="f4">Api ca dhammanvayo vidito.|| ||</p>

					<p class="f4">Seyyathā pi bhante rañño paccantimaɱ nagaraɱ daḷhuddāpaɱ daḷha-pākāratoraṇaɱ eka-dvāraɱ,||<br />
					tatr'assa dovāriko paṇḍito vyatto medhāvī aññātānaɱ nivāretā ñātānaɱ pavesetā.|| ||</p>

					<p class="f4">So tassa nagarassa sāmantā anupariyāya pathaɱ anukkama māno na passeyya pākāra-sandhiɱ vā pākāra-vivaraɱ vā antamaso biḷāra-nissakkana-mattam
					pi.|| ||</p>

					<p class="f4">Tassa evam assa:||<br />
					ye kho keci oḷārikā pāṇā imaɱ nagaraɱ pavisanti vā||<br />
					ni-k-khamanti vā||<br />
					sabbe te iminā va||<br />
					dvārena pavisanti vā||<br />
					ni-k-khamanti vā ti.|| ||</p>

					<p class="f4">Evam eva kho me bhante dhammanvayo vidito.|| ||</p>

					<p class="f4">Ye te bhante ahesuɱ atītam addhānaɱ arahanto Sammā-Sambuddhā,||<br />
					sabbe te Bhagavanto pañca-nīvaraṇe pahāya cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-cittā,||<br />
					satta-bojjhaŋge yathā-bhūtaɱ bhāvetvā anuttaraɱ sammā-sambodhiɱ abhisambujjhiɱsu.|| ||</p>

					<p class="f4">Ye pi te bhante bhavissanti anāgatam addhānaɱ arahanto Sammā-Sambuddhā,||<br />
					sabbe te Bhagavanto pañca-nīvaraṇe pahāya cetaso upakkilese paññāya dubbalī-karaṇe,||<br />
					catūsu sati-paṭṭhānesu suppati-ṭ-ṭhita-cittā,||<br />
					satta-bojjhaŋge yathā-bhūtaɱ bhāvetvā anuttaraɱ sammā-sambodhiɱ abhisambujjhissanti.|| ||</p>

					<p class="f4">Bhagavā pi bhante etarahi arahaɱ Sammā-SamBuddho pañca-nīvaraṇe pahāya cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-citto,||<br />
					satta-bojjhaŋge yathā-bhūtaɱ bhāvetvā anuttaraɱ sammā-sambodhiɱ abhisambuddho' ti.|| ||</p>

					<p class="f4">18. Tatra pi sudaɱ Bhagavā Nālandāyaɱ viharanto <a id="pg84"><span class="f2 g"><b>[84]</b></span></a> Pāvārikambavane etad eva bahulaɱ bhikkhunaɱ dhammiɱ kathaɱ karoti:|| ||</p>

					<p class="f4">"Iti sīlaɱ,||<br />
					iti samādhi,||<br />
					iti paññā,||<br />
					sīla-paribhāvito samādhi maha-p-phalo hoti mahā-nisaɱso,||<br />
					samādhi-paribhāvitā paññā maha-p-phalā hoti mahā-nisaɱsā.|| ||</p>

					<p class="f4">Paññā-paribhāvitaɱ cittaɱ samma-d-eva āsavehi vimuccati seyyath'īdaɱ:||<br />
					kāmāsavā||<br />
					bhavāsavā||<br />
					avijjāsavā" ti.|| ||</p>

					<p class="f4">19. Atha kho Bhagavā Nālandāyaɱ yath-ā-bhirattaɱ viharitvā āyasmantaɱ Ānandaɱ āmantesi:|| ||</p>

					<p class="f4">"Āyām Ānanda yena Pāṭaligāmo ten'upasankamissāmā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena Pāṭaligāmo tad avasari.|| ||</p>

					<p class="f4">20. Assosuɱ kho Pāṭaligāmiyā upāsakā "Bhagavā kira Pāṭaligāmaɱ anuppatto" ti.|| ||</p>

					<p class="f4">Atha kho Pāṭaligāmiyā upāsakā yena Bhagavā ten'upasankamiɱsu,||<br />
					upasankamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho Pāṭaligāmiyā upāsakā Bhagavantaɱ etad avocuɱ:|| ||</p>

					<p class="f4">"Adhivāsetu no bhante Bhagavā āvasathāgāran" ti.|| ||</p>

					<p class="f4">Adhivāsesi Bhagavā tuṇhī-bhāvena,|| ||</p>

					<p class="f4">21. Atha kho Pāṭaligāmiyā upāsakā Bhagavato adhivāsanaɱ viditvā,||<br />
					uṭṭhāy'āsanā,||<br />
					Bhagavantaɱ abhivādetvā padakkhīṇaɱ katvā,||<br />
					yena āvasathāgāraɱ ten'upasankamiɱsu.|| ||</p>

					<p class="f4">Upasaɱkamitvā sabba-santhariɱ āvasathāgāraɱ santharitvā āsanāni paññā-petvā udaka-maṇiɱ patiṭṭhāpetvā telappadīpaɱ āropetvā yena Bhagavā ten'upasankamiɱsu.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho Pāṭaligāmiyā upāsakā Bhagavantaɱ etad avocuɱ:|| ||</p>

					<p class="f4">"Sabba-satthariɱ santhataɱ bhante āvasathāgāraɱ,||<br />
					āsanāni paññattāni,||<br />
					udaka-maṇiko patiṭṭhāpito,||<br />
					telappadīpo āropito,||<br />
					yassa dāni bhante Bhagavā kālaɱ maññatī" ti.|| ||</p>

					<p class="f4"><a id="pg85"><span class="f2 g"><b>[85]</b></span></a> 22. Atha kho Bhagavā sāyaṇha-samayaɱ nivāsetvā patta-cīvaraɱ ādāya saddhiɱ bhikkhu-saŋghena yena āvasathāgāraɱ ten'upasankami.|| ||</p>

					<p class="f4">Upasaɱkamitvā pāde pakkhāletvā āvasathāgāraɱ pavisitvā majjhimaɱ thambhaɱ nissāya puratthābhimukho nisīdi.|| ||</p>

					<p class="f4">Bhikkhu-saŋgho pi kho pāde pakkhāletvā āvasathāgāraɱ pavisitvā pacchimaɱ bhittiɱ nissāya puratthābhimukho nisīdi Bhagavantaɱ yeva purakkhatvā.|| ||</p>

					<p class="f4">Pāṭaligāmiyā pi kho upāsakā pāde pakkhāletvā āvasathāgāraɱ pivisitvā puratthimaɱ bhittiɱ nissāya pacchābhimukhā nisīdiɱsu Bhagavantaɱ yeva purakkhatvā.|| ||</p>

					<p class="f4">23. Atha kho Bhagavā Pāṭaligāmiye upāsake āmantesi:|| ||</p>

					<p class="f4">"Pañc'ime gahapatayo ādīnavā du-s-sīlassa sīla-vipattiyā.|| ||</p>

					<p class="f4">Katame pañca?|| ||</p>

					<p class="f4">"Idha gahapatayo du-s-sīlo sīla-vipanno pamādādhikaraṇaɱ mahatiɱ bhoga-jāniɱ nigacchati.|| ||</p>

					<p class="f4">Ayaɱ paṭhamo ādīnavo du-s-sīlassa sīla-vipattiyā.|| ||</p>

					<p class="f4">Puna ca paraɱ gahapatayo du-s-sīlassa sīla-vipannassa pāpako kitti-saddo abbhu-g-gacchati.|| ||</p>

					<p class="f4">Ayaɱ dutiyo ādīnavo du-s-sīlassa sīla-vipattiyā.|| ||</p>

					<p class="f4">Puna ca paraɱ gahapatayo du-s-sīlo sīla-vipanno yaɱ yad eva parisaɱ upasankamati,||<br />
					yadi khattiya-parisaɱ||<br />
					yadi brāhmaṇa-parisaɱ||<br />
					yadi gahapati-parisaɱ||<br />
					yadi samaṇa-parisaɱ,||<br />
					avisārado upasankamati maŋku-bhūto.|| ||</p>

					<p class="f4">Ayaɱ tatiyo ādīnavo du-s-sīlassa sīla-vipattiyā.|| ||</p>

					<p class="f4">Puna ca paraɱ gahapatayo du-s-sīlo sīla-vipanno sammūḷho kālaɱ karoti.|| ||</p>

					<p class="f4">Ayaɱ catuttho ādīnavo du-s-sīlassa sīla-vipattiyā.|| ||</p>

					<p class="f4">Puna ca paraɱ gahapatayo du-s-sīlo sīla-vipanno kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Ayaɱ pañcamo ādīnavo du-s-sīlassa sīla-vipattiyā.|| ||</p>

					<p class="f4">Ime kho gahapatayo pañca ādīnavā du-s-sīlassa sīla-vipattiyā.|| ||</p>

					<p class="f4"><a id="pg86"><span class="f2 g"><b>[86]</b></span></a> 24. Pañc'ime gahapatayo ānisaɱsā sīla-vato sīla-sampadāya.|| ||</p>

					<p class="f4">Katame pañca?|| ||</p>

					<p class="f4">Idha gahapatayo sīlavā sīla-sampanno appamādādhikaraṇaɱ mahantaɱ bhoga-k-khandhaɱ adhigacchati.|| ||</p>

					<p class="f4">Ayaɱ paṭhamo ānisaɱso sīla-vato sīla-sampadāya.|| ||</p>

					<p class="f4">Puna ca paraɱ gahapatayo sīla-vato sīla-sampannassa kalyāṇo kitti-saddo abbhu-g-gacchati.|| ||</p>

					<p class="f4">Ayaɱ dutiyo ānisaɱso sīla-vato sīla-sampadāya.|| ||</p>

					<p class="f4">Puna ca paraɱ gahapatayo sīlavā sīla-sampannā yaɱ yad eva parisaɱ upasankamati yadi khattiya-parisaɱ yadi brāhmaṇa-parisaɱ yadi gahapati-parisaɱ yadi samaṇa-parisaɱ,||<br />
					visārado upasankamati amaŋku-bhūto.|| ||</p>

					<p class="f4">Ayaɱ tatiyo ānisaɱso sīla-vato sīla-sampadāya.|| ||</p>

					<p class="f4">Puna ca paraɱ gahapatayo sīla-sampanno asammu'ho kālaɱ karoti.|| ||</p>

					<p class="f4">Ayaɱ catuttho ānisaɱso sīla-vato sīla-sampadāya.|| ||</p>

					<p class="f4">Puna ca paraɱ gahapatayo sīlavā sīla-sampanno kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Ayaɱ pañcamo ānisaɱso sīla-vato sīla-sampadāya.|| ||</p>

					<p class="f4">"Ime kho gahapatayo pañca ānisaɱso sīla-vato sīla-sampadāyā" ti.|| ||</p>

					<p class="f4">25. Atha kho Bhagavā Pāṭaligāmiye upāsake bahu-d-eva rattiɱ dhammiyā kathāya sanda-s-setvā samāda-petvā samutte-chetvā sampahaɱ-setvā uyyojesi "abhikkantā kho gahapatayo ratti yassa dāni tumhe kālaɱ maññathā" ti.|| ||</p>

					<p class="f4">"Evaɱ bhante" ti kho Pāṭaligāmiyā upāsakā Bhagavato paṭissutvā uṭṭhāy āsanā Bhagavantaɱ abhivādetvā padakkhiṇaɱ katvā pakkamiɱsu.|| ||</p>

					<p class="f4">Atha kho Bhagavā acira-pakkantesu Pāṭaligāmiyesu upāsakesu suññāgāraɱ pāvisi.|| ||</p>

					<p class="f4">(Pāṭalīnagaramāpanaɱ)|| ||</p>

					<p class="f4">26. Tena kho pana samayena sunīdha-vassakārā Magadha-mahā-mattā Pāṭaligāme nagaraɱ māpenti Vajjīnaɱ paṭibāhāya.|| ||</p>

					<p class="f4">Tena kho pana samayena sambahulā <a id="pg87"><span class="f2 g"><b>[87]</b></span></a> devatāyo sahassa-sahasseva Pāṭaligāme vatthūni parigaṇhanti.|| ||</p>

					<p class="f4">Yasmiɱ padese mahesakkhā devatā vatthūni parigaṇhanti,||<br />
					mahesakkhānaɱ tattha raññaɱ rāja-mahāmattānaɱ cittāni namanti nivesanāni māpetuɱ.|| ||</p>

					<p class="f4">Yasmiɱ padese majjhimā devatā vatthūni parigaṇhanti,||<br />
					majjhimānaɱ tattha raññaɱ rāja-mahāmattānaɱ cittāni namanti nivesanāni māpetuɱ.|| ||</p>

					<p class="f4">Yasmiɱ padese nīcā devatā vatthūni parigaṇhanti,||<br />
					nīcānaɱ tattha raññaɱ rāja-mahāmattānaɱ cittāni namanti nivesanāni māpetuɱ.|| ||</p>

					<p class="f4">27. Addasā kho Bhagavā dibbena cakkhunā visuddhena atikkanta-mānusa-kena tā devatāye sahassa-sahasseva Pāṭaligāme vatthūni parigaṇhantiyo.|| ||</p>

					<p class="f4">Atha kho Bhagavā rattiyā paccūsa-samayaɱ paccu-ṭṭhāya āyasmantaɱ Ānandaɱ āmantesi: konu kho3 Ānanda Pāṭaligāme nagaraɱ māpentī" ti?|| ||</p>

					<p class="f4">"Sunīdhavassakārā bhante Magadha-mahā-mattā Pāṭaligāme nagaraɱ māpenti Vajjīnaɱ paṭibāhāyā" ti.|| ||</p>

					<p class="f4">28. Seyyathā pi Ānanda devehi Tāvatiɱsehi saddhiɱ mantetvā evam eva kho Ānanda sunīdha-vassakārā Magadha-mahā-mattā Pāṭaligāme nagaraɱ māpenti Vajjīnaɱ paṭibāhāya.|| ||</p>

					<p class="f4">Idh'āhaɱ Ānanda addasaɱ dibbena cakkhunā visuddhena atikkanta-mānusa-kena sambahulā devatāyo sahassa-sahasseva Pāṭaligāme vatthūni parigaṇhantiyo.|| ||</p>

					<p class="f4">Yasmiɱ Ānanda padese mahesakkhā devatā vatthūni parigaṇhanti,||<br />
					mahesakkhānaɱ tattha raññaɱ rāja-mahāmattānaɱ cittāni namanti nivesanāni māpetuɱ.|| ||</p>

					<p class="f4">Yasmiɱ padese majjhimā devatā vatthūni parigaṇhanti,||<br />
					majjhimānaɱ tattha raññaɱ rāja-mahāmattānaɱ cittāni namanti nivesanāni māpetuɱ.|| ||</p>

					<p class="f4">Yasmiɱ padesā nīcā devatā vatthūni parigaṇhanti,||<br />
					nīcānaɱ tattha raññaɱ rāja-mahāmattānaɱ cittāni namanti nivesanāni māpetuɱ.|| ||</p>

					<p class="f4">Yāvatā Ānanda ariyaɱ āyatanaɱ yāvatā vaṇippatho1 idaɱ agganagaraɱ bhavissati pāṭaliputtaɱ puṭabhedanaɱ.|| ||</p>

					<p class="f4"><a id="pg88"><span class="f2 g"><b>[88]</b></span></a> Pāṭali-puttassa kho Ānanda tayo antarāyā bhavissanti: aggito vā udakato vā mithu-bhedā vāti.|| ||</p>

					<p class="f4">29. Atha kho sunīdha-vassakārā Magadha-mahā-mattā yena Bhagavā ten'upasankamiɱsu.|| ||</p>

					<p class="f4">Upasaɱkamitvā Bhagavatā saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārānīyaɱ vīti-sāretvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho sunīdha-vassakārā Magadha-mahā-mattā Bhagavantaɱ etad avocuɱ: "adhivāsetu no bhavaɱ Gotamo ajjatanāya bhattaɱ saddhiɱ bhikkhu-saŋghenā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">30. Atha kho sunīdha-vassakārā Magadha-mahā-mattā Bhagavato adhivāsanaɱ viditvā yena sako āvasatho ten'upasankamiɱsu.|| ||</p>

					<p class="f4">Upasaɱkamitvā sake āvasathe paṇītaɱ khādanīyaɱ bhojanīyaɱ paṭiyādāpetvā Bhagavato kālaɱ ārocāpesuɱ.|| ||</p>

					<p class="f4">'Kālo bho Gotama niṭṭhitaɱ bhattan' ti.|| ||</p>

					<p class="f4">31. Atha kho Bhagavā pubbaṇha-samayaɱ nivāsetvā patta-cīvaraɱ ādāya saddhiɱ bhikkhu-saŋghena yena sunīdha-vassakārānaɱ Magadha-mahā-mattānaɱ āvasatho ten'upasankami.|| ||</p>

					<p class="f4">Upasaɱkamitvā paññatte āsane nisīdi.|| ||</p>

					<p class="f4">Atha kho sunīdha-vassakārā Magadha-mahā-mattā Buddhapamukhaɱ bhikkhu-Saŋghaɱ paṇītena khādanīyena bhojanīyena sahatthā santappesuɱ sampavāresuɱ.|| ||</p>

					<p class="f4">32. Atha kho sunīdha-vassakārā Magadha-mahā-mattā Bhagavantaɱ bhuttāviɱ onītapattapāṇiɱ aññataraɱ nīcaɱ āsanaɱ gahetvā eka-m-antaɱ nisidiɱsu.|| ||</p>

					<p class="f4">Eka-m-antaɱ nisinne kho sunīdhavassakāre Magadhamahāmatte Bhagavā imāhi gāthāhi anumodi:|| ||</p>

					<p class="f4">Yasmiɱ padese kappeti vāsaɱ paṇḍitajātiyo,||<br />
					sīlavantettha bhochetvā saññate brahma-cārayo|| ||</p>

					<p class="f4">Yā tattha devatā āsuɱ tāsaɱ dakkhiṇamādise.|| ||</p>

					<p class="f4">Tā pūjitā pūjayanti mānitā mānayanti naɱ,|| ||</p>

					<p class="f4"><a id="pg89"><span class="f2 g"><b>[89]</b></span></a> tato naɱ anukampanti mātā puttaɱ'ca orasaɱ|| ||</p>

					<p class="f4">Devatānukampito poso sadā bhadrāni passatī' ti.|| ||</p>

					<p class="f4">Atha kho Bhagavā sunīdhavassakāre Magadhamahāmatte imāhi gāthāhi anumo-ditvā uṭṭhāy āsanā pakkāmi.|| ||</p>

					<p class="f4">33. Tena kho pana samayena sunīdha-vassakārā Magadha-mahā-mattā Bhagavantaɱ piṭṭhīto piṭṭhito anubandhā honti.|| ||</p>

					<p class="f4">'Yenajja Samaṇo Gotamo dvārena ni-k-khamissati,||<br />
					taɱ Gotamadvāraɱ nāma bhavissati.|| ||</p>

					<p class="f4">Yena titthena gaŋgaɱ nadiɱ tarissati,||<br />
					taɱ Gotamatitthaɱ nāma bhavissatī' ti.|| ||</p>

					<p class="f4">Atha kho Bhagavā yena dvārena nikkhakami,||<br />
					taɱ Gotamadvāraɱ nāma ahosi.|| ||</p>

					<p class="f4">Atha kho Bhagavā yena gaŋgā nadī ten'upasankami.|| ||</p>

					<p class="f4">Tena kho pana samayena gaŋgā nadī pūrā hoti samātittikā kākapeyyā.|| ||</p>

					<p class="f4">Appekacce manussā nāvaɱ pariyesanti,||<br />
					appekacce uempaɱ pariyesanti,||<br />
					appekacce kullaɱ bandhanti orā pāraɱ gantukāmā atha kho Bhagavā seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva gaŋgāya nadiyā orimatīre antara-hito pārimatīre paccuṭṭhāsi saddhiɱ bhikkhu-saŋghena.|| ||</p>

					<p class="f4">Addasā kho Bhagavā te manusse appekacce nāvaɱ pariyesante appekacce uempaɱ pariyesante,||<br />
					appekacce kullaɱ bandhante orā pāraɱ gantukāme.|| ||</p>

					<p class="f4">Atha kho Bhagavā etam atthaɱ viditvā tāyaɱ velāyaɱ imaɱ udānāɱ udānesi:|| ||</p>

					<p class="f4">"Ye taranti aṇṇavaɱ saraɱ|| ||</p>

					<p class="f4">Setuɱ katvāna visajja pallalāni,|| ||</p>

					<p class="f4">Kullaɱ hi jano pabandhati|| ||</p>

					<p class="f4">Tiṇṇā medhāvino janā'ti."|| ||</p>

					<p class="f4">Paṭhamabhāṇavāraɱ|| ||</p>

					<p class="f4">(Ariyasacca paṭivedhakathā)|| ||</p>

					<p class="f4">34. <a id="pg90"><span class="f2 g"><b>[90]</b></span></a> atha kho Bhagavā āyasmantaɱ Ānandaɱ āmantesi: 'āyamĀnanda yena koṭigāmo ten'upasankamissāmā' ti.|| ||</p>

					<p class="f4">"Evaɱ bhante" ti.|| ||</p>

					<p class="f4">Kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena koṭigāmo tad avasari.|| ||</p>

					<p class="f4">Tatrasudaɱ Bhagavā koṭigāme viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">Catunnaɱ bhikkhave ariya-saccānaɱ ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Katamesaɱ catunnaɱ?|| ||</p>

					<p class="f4">Dukkhassa bhikkhave ariya-saccassa ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Dukkha-samudayassa bhikkhave ariya-saccassa ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Dukkha-nirodhassa bhikkhave ariya-saccassa ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Dukkha-nirodha-gāminiyā paṭipadāya bhikkhave ariya-saccassa ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Ta-y-idaɱ,||<br />
					bhikkhave,||<br />
					dukkhaɱ ariya-saccaɱ anu-Buddhaɱ paṭividdhaɱ dukkha-samudayo ariya-saccaɱ anu-Buddhaɱ paṭividdhaɱ.|| ||</p>

					<p class="f4">Dukkha-nirodho ariya-saccaɱ anu-Buddhaɱ paṭividdhaɱ.|| ||</p>

					<p class="f4">Dukkha-nirodha-gāminī paṭipadā ariya-saccaɱ anu-Buddhaɱ paṭividdhaɱ.|| ||</p>

					<p class="f4">Ucchinnā bhava-taṇhā,||<br />
					khīṇā bhavanetti.|| ||</p>

					<p class="f4">N'atthi-dāni puna-b-bhavo' ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatthā Sugato athāparaɱ etad avoca Satthā:|| ||</p>

					<p class="f4"><a id="pg91"><span class="f2 g"><b>[91]</b></span></a> catunnaɱ ariya-saccānaɱ yathā-bhūtaɱ adassanā|| ||</p>

					<p class="f4">Saɱsitaɱ3 dīgham addhānaɱ tāsu tāsveva jātisu|| ||</p>

					<p class="f4">Tāni etāni diṭṭhāni bhavanetti samūhatā,|| ||</p>

					<p class="f4">Ucchinnaɱ mūlaɱ dukkhassa n'atthi-dāni puna-b-bhavo' ti.|| ||</p>

					<p class="f4">35. Tatra pi sudaɱ Bhagavā koṭigāme viharanto etad eva bahulaɱ bhikkhūnaɱ dhammiɱ kathaɱ karoti:|| ||</p>

					<p class="f4">"Iti sīlaɱ,||<br />
					iti samādhi,||<br />
					iti paññā sīla-paribhāvito samādhi maha-p-phalo hoti mahā-nisaɱso.|| ||</p>

					<p class="f4">Samādhi-paribhāvitā paññā maha-p-phalāhoti mahā-nisaɱsā.|| ||</p>

					<p class="f4">Paññā-paribhāvitaɱ cittaɱ samma-d-eva āsavehi vimuccati,||<br />
					seyyath'īdaɱ: kāmāsavā bhavāsavā avijjāsavā" ti.|| ||</p>

					<p class="f4">Dhammādāsa dhamma-pariyāyo|| ||</p>

					<p class="f4">36. Atha kho Bhagavā koṭigāme yath-ā-bhirattaɱ viharitvā āyasmantaɱ Ānandaɱ āmantesi:|| ||</p>

					<p class="f4">"Āyām Ānanda yena nādikā ten'upasankamissāmā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena nādikā tad avasari.|| ||</p>

					<p class="f4">Tatra pi sudaɱ Bhagavā nādike viharati giñjakāvasathe.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">Sāḷho nāma bhante bhikkhu nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Nandā nāma bhante bhikkhunī nādike kāla-katā.|| ||</p>

					<p class="f4">Tassā kā gati,||<br />
					ko abhisamparāyo?|| ||</p>

					<p class="f4"><a id="pg92"><span class="f2 g"><b>[92]</b></span></a> Sudatto nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Sujātā nāma bhante upāsikā nādike kāla-katā.|| ||</p>

					<p class="f4">Tassā kā gati,||<br />
					ko abhisamparāyo?|| ||</p>

					<p class="f4">Kakudho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Kāliŋgo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo.|| ||</p>

					<p class="f4">Nikaṭo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo? Kaṭissabho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Tuṭṭho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Santuṭṭho nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Bhaddo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo?|| ||</p>

					<p class="f4">Subhaddo nāma bhante upāsako nādike kāla-kato.|| ||</p>

					<p class="f4">Tassa kā gati,||<br />
					ko abhisamparāyo" ti?|| ||</p>

					<p class="f4">37. Sāḷho Ānanda bhikkhu āsavānaɱ khayā anāsavaɱ cotovimuttiɱ paññā-vimuttiɱ diṭṭhe'va dhammesayaɱabhiññā sacchi-katvā upasampajja vihāsi.|| ||</p>

					<p class="f4">Nandā Ānanda bhikkhunī pañcannaɱ ora-m-bhāgiyānaɱ saŋyojanānaɱ parikkhayā opapātikā tattha parinibbāyinī anāvatti-dhammā tasmā lokā.|| ||</p>

					<p class="f4">Sudatto Ānanda upāsako tiṇṇaɱ saŋyojanānaɱ parikkhayā rāga-dosa-mohānaɱ tanuttā Sakad-āgāmi sakideva imaɱ lokaɱ āganatvā dukkhassantaɱ karissati.|| ||</p>

					<p class="f4">Sujātā Ānanda upāsikā tiṇṇaɱ saŋyojanānaɱ parikkhayā Sot'āpannā avinipāta-dhammā niyatā sambodhi-parāyaṇā.|| ||</p>

					<p class="f4">Kakudho nāma Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Kāliŋgo Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Nikaṭo Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Kaṭissabho Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Tuṭṭho Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Santuṭṭho Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Bhaddo Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā lokā.|| ||</p>

					<p class="f4">Subhaddo Ānanda upāsako pañcannaɱ ora-m-bhāgiyānaɱ saŋyojanānaɱ parikkhayā opapātiko tattha parinibbāyī anāvattidhammo tasmā <a id="pg93"><span class="f2 g"><b>[93]</b></span></a> lokā.|| ||</p>

					<p class="f4">Paropaññāsaɱ Ānanda nādike upāsakā kāla-katā pañcannaɱ ora-m-bhāgiyānaɱ saŋyojanānaɱ parikkhayā opapātikā tattha parinibbāyino anāvatti-dhammā tasmā lokā.|| ||</p>

					<p class="f4">Sādhikā navuti Ānanda nādike upāsakā kāla-katā tiṇṇaɱ saŋyojanānaɱ parikkhayā rāga-dosa-mohānaɱ tanuttā Sakad-āgāmino sakideva imaɱ lokaɱ āgantvā dukkhassantaɱ karissanti.|| ||</p>

					<p class="f4">Sātirekāni Ānanda pañca satāni nādike upāsakā kāla-katā tiṇṇaɱ saŋyojanānaɱ parikkhayā Sot'āpannā avinipāta-dhammā niyatā sambodhi-parāyaṇā.|| ||</p>

					<p class="f4">38. Anacchariyaɱ kho pan'etaɱ Ānanda yaɱ manussabhūto kālaɱ kareyya,||<br />
					tasmiñce kāla-kate Tathāgataɱ upasankamitvā etam atthaɱ pucchi'ssatha,||<br />
					vihesā cesā Ānanda Tathāgatassa.|| ||</p>

					<p class="f4">Tasmā ti h'Ānanda dhammādāsaɱ nāma dhamma-pariyāyaɱ desessāmi yena samannāgato ariya-sāvako ākaŋkha-māno attanā'va attānaɱ vyākareyya: 'khīṇa-Nirayomhi khīṇa-tiracchāna-yoni khīṇa-petti-visayo khīṇ-ā-pāya-duggati-vinipāto,||<br />
					Sot'āpanno ham asmi avinipāta-dhammo niyato sambodhi-parāyaṇo' ti.|| ||</p>

					<p class="f4">Katamo ca so Ānanda dhammādāso dhamma-pariyāyo yena samannāgato ariya-sāvako ākaŋkha-māno attanā va attānaɱ vyākareyya: khīṇa-Nireyomhi khīṇa-tiracchāna-yoni khīṇa-petti-visayo khīṇ-ā-pāya-duggati-vinipāto,||<br />
					Sot'āpanno'hamasmi avinipāta-dhammo niyato sambodhi-parāyaṇo'ti:|| ||</p>

					<p class="f4">Idh'Ānanda ariya-sāvako Buddhe avecca-p-pasādena samannāgato hoti:|| ||</p>

					<p class="f4">"Iti pi so Bhagavā arahaɱ Sammā-SamBuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā" ti.|| ||</p>

					<p class="f4">Dhamme avecca-p-pasādena samannāgato hoti: "svākkhāto Bhagavatā dhammo sandiṭṭhiko akāliko ehi passiko opanayiko1 paccattaɱ veditabbo viññūhī" ti.|| ||</p>

					<p class="f4">Saŋghe avecca-p-pasādena samannāgato hoti: "su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno <a id="pg94"><span class="f2 g"><b>[94]</b></span></a> Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho.|| ||</p>

					<p class="f4">Yad idaɱ cattāri purisa-yugāni,||<br />
					aṭṭha purisa-puggalā.|| ||</p>

					<p class="f4">Esa Bhagavato sāvaka-saŋgho āhuneyyo,||<br />
					pāhuneyyo,||<br />
					dakkhiṇeyyo,||<br />
					añjalikaranīyo,||<br />
					anuttaraɱ puñña-k-khettaɱ lokassā" ti.|| ||</p>

					<p class="f4">Ariyakantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññūppasatthehi aparām-aṭṭhehi samādhi-saŋvatta-nikehi.|| ||</p>

					<p class="f4">Ayaɱ kho so Ānanda dhammādāso dhamma-pariyāyo yena samannāgato ariya-sāvako ākaŋkha-māno attanā'va attānaɱ vyākareyya 'khīṇa-Nirayo'mbhi khīṇa-tiracchāna-yoni khīṇa-petti-visayo khīṇ-ā-pāya-duggati-vinipāto.|| ||</p>

					<p class="f4">Sot'āpannohamasmi avinipāta-dhammo niyato sambodhi-parāyaṇo' ti.|| ||</p>

					<p class="f4">39. Tatra pi sudaɱ Bhagavā nādike viharanto giñjakāvasathe etad eva bahulaɱ bhikkhūnaɱ dhammiɱ kathaɱ karoti:|| ||</p>

					<p class="f4">"Iti sīlaɱ,||<br />
					iti samādhi,||<br />
					iti paññā sīla-paribhāvito samādhi maha-p-phalo hoti mahā-nisaɱso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaɱsā.|| ||</p>

					<p class="f4">Paññā-paribhāvitaɱ cittaɱ samma-d-eva āsavehi vimuccati - seyyath'īdaɱ: kāmāsavā bhavāsavā avijjāsavā" ti.|| ||</p>

					<p class="f4">(Ambapālivane sati-paṭṭhāna desanā)|| ||</p>

					<p class="f4">40. Atha kho Bhagavā nādike yath-ā-bhirattaɱ viharitvā āyasmantaɱ Ānandaɱ āmantesi: 'āyām Ānanda,||<br />
					yena Vesāli ten'upasankamissāmā' ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena Vesālī tad avasari.|| ||</p>

					<p class="f4">Tatra sudaɱ Bhagavā Vesāliyaɱ viharati ambapālivane.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Sato bhikkhave bhikkhū vihareyya sampajāno.|| ||</p>

					<p class="f4">Ayaɱ vo amhākaɱ anusāsanī.|| ||</p>

					<p class="f4">Kathañ ca bhikkhave,||<br />
					bhikkhu sato hoti: idha bhikkhave,||<br />
					bhikkhu kāye kāy'ānupassī viharati ātāpīsampajāno <a id="pg95"><span class="f2 g"><b>[95]</b></span></a> satimā vineyya loke abhijjhā-domanassaɱ,||<br />
					vedanāsu vedan'ānupassī viharati ātāpī sampajāno satimā vineyya loke abhijjhā-domanassaɱ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaɱ dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Evaɱ kho bhikkhave,||<br />
					bhikkhu sato hoti.|| ||</p>

					<p class="f4">Kathañ ca bhikkhave,||<br />
					bhikkhu sampajāno hoti: idha bhikkhave,||<br />
					bhikkhu abhikkante paṭikkante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.|| ||</p>

					<p class="f4">Sammiñjite pasārite sampajāna-kārī hoti.|| ||</p>

					<p class="f4">Saŋghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaɱ kho bhikkhave,||<br />
					bhikkhu sampajāno hoti.|| ||</p>
					<p class="f4">Sato bhikkhave,||<br />
					bhikkhu vihareyya sampajāno.|| ||</p>

					<p class="f4">Ayaɱ vo amhākaɱ anusāsanī" ti.|| ||</p>

					<p class="f4">(Ambapālī ārāmapaṭiggahanaɱ)|| ||</p>

					<p class="f4">41. Assosi kho ambapālī gaṇikā 'Bhagavā kira Vesāliɱ anuppatto Vesāliyaɱ viharati mayhaɱ Ambavane' ti.|| ||</p>

					<p class="f4">Atha kho ambapālī gaṇikā bhaddāni bhaddāni yānāni yojāpetvā,||<br />
					bhaddaɱ yānaɱ abhirūhitvā,||<br />
					bhaddehi bhaddehi yānehi Vesāliyā niyyāsi.|| ||</p>

					<p class="f4">Yena sako ārāmo tena pāyāsi.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattikā'va yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho ambapāliɱ gaṇikaɱ Bhagavā dhammiyā kathāya sandassesi samādapesi samuttejesi sampahaɱsesi.|| ||</p>

					<p class="f4">Atha kho ambapālī gaṇikā Bhagavatā dhammiyā kathāya sanda-s-sitā samāda-pitā samutte-jitā sampahaɱ-sitā Bhagavantaɱ etad avoca: 'adhivāsetu me bhante Bhagavā svātanāya bhattaɱ saddhiɱ bhikkhu-saŋghenā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho ambapālī gaṇikā Bhagavato adhivāsanaɱ viditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">42. Assosuɱ kho Vesālikā licchavī 'Bhagavā kira <a id="pg96"><span class="f2 g"><b>[96]</b></span></a> Vesāliɱ anuppatto Vesāliyaɱ viharati ambapālivane' ti.|| ||</p>

					<p class="f4">Atha kho te licchavī bhaddāni bhaddāni yānāni yojāpetvā,||<br />
					bhaddaɱ bhaddaɱ yānaɱ abhirūhitvā,||<br />
					bhaddehi bhaddehi yānehi Vesāliyā nīyaɱsu.|| ||</p>

					<p class="f4">Tatra ekacce licchavī nīlā honti nīla-vaṇṇā nīla-vatthā nīlālaŋkārā,||<br />
					ekacce licchavī pītā honti pīta-vaṇṇā pītavatthā pītālaŋkārā,||<br />
					ekacce licchavī lohitā honti lohitavaṇṇā lohitavatthā lohitālaŋkārā,||<br />
					ekacce licchavī odātā honti odāta-vaṇṇā odāta-vatthā odātālaŋkārā.|| ||</p>

					<p class="f4">43. Atha kho ambapālī gaṇikā daharānaɱ daharānaɱ licchavīnaɱ akkhena akkhaɱ cakkena cakkaɱ yugena yugaɱ pativaṭṭesi.|| ||</p>

					<p class="f4">Atha kho te licchavī ambapāliɱ gaṇikaɱ etad avocuɱ: 'kiñje,||<br />
					ambapāli,||<br />
					daharānaɱ daharānaɱ licchavīnaɱ akkhena akkhaɱ cakkena cakkaɱ yugena yugaɱ pativaṭṭesī" ti?|| ||</p>

					<p class="f4">'Tathā hi pana me ayyaputtā,||<br />
					Bhagavā nimantino svātanāya bhattaɱ saddhiɱ bhikkhu-saŋghenā' ti.|| ||</p>

					<p class="f4">'Dehi je,||<br />
					ambapāli,||<br />
					etaɱ bhattaɱ sata-sahassenā' ti.|| ||</p>

					<p class="f4">'Sace'pi me ayyaputtā Vesāliɱ s-ā-hāraɱ dassatha,||<br />
					evamahaɱ taɱ bhattaɱ na dassāmī' ti.|| ||</p>

					<p class="f4">Atha kho te licchavī aŋguliɱ poṭhesuɱ.|| ||</p>

					<p class="f4">'Jitamhā vata bho ambakāya,||<br />
					jitamhā vata bho ambakāyā' ti.|| ||</p>

					<p class="f4">44. Atha kho te licchavī yena ambapālivanaɱ tena pāyiɱsu.|| ||</p>

					<p class="f4">Addasā kho Bhagavā te licchavī dūrato'va āga-c-chante.|| ||</p>

					<p class="f4">Disvā bhikkhū āmantesi: 'yesaɱ bhikkhave bhikkhūnaɱ devā Tāvatiɱsā adiṭṭhā,||<br />
					oloketha bhikkhave,||<br />
					licchavīparisaɱ,||<br />
					avaloketha <a id="pg97"><span class="f2 g"><b>[97]</b></span></a> bhikkhave,||<br />
					licchavīparisaɱ,||<br />
					upasaŋharatha bhikkhave licchavīparisaɱ Tāvatiɱsasadisanti.|| ||</p>

					<p class="f4">45. Atha kho te licchavī yāvatikā yānassa bhūmi yānena ganatvā yānā paccorohitvā,||<br />
					pattikā'va yena Bhagavā ten'upasankamiɱsu.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinne kho te licchavī Bhagavā dhammiyā kathāya sandassesi samādapesi samuttejesi sampahaɱsesi.|| ||</p>

					<p class="f4">Atha kho te licchavī Bhagavatā dhammiyā kathāya sanda-s-sitā samāda-pitā samutte-jitā sampahaɱ-sitā Bhagavantaɱ etad avocuɱ: 'adhivāsetu no Bhagavā svātanāya bhattaɱ saddhiɱ bhikkhu-saŋghenā' ti.|| ||</p>

					<p class="f4">Atha kho Bhagavā te licchavī etad avoca.|| ||</p>

					<p class="f4">'Adhivutthaɱ kho me licchavī svātanāya ambapāliyā gaṇikāya bhattanti.|| ||</p>

					<p class="f4">' Atha kho te licchavī aŋguliɱ poṭhesuɱ: 'jitambhā vata bho ambakāya.|| ||</p>

					<p class="f4">Jitambhā vata bho ambakāyā' ti.|| ||</p>

					<p class="f4">Atha kho te licchavī Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkamiɱsu.|| ||</p>

					<p class="f4">46. Atha kho ambapālī gaṇikā tassā ettiyā accayena sake ārāme paṇītaɱ khādanīyaɱ bhojanīyaɱ paṭiyādāpetvā Bhagavato kālaɱ ārocāpesi: 'kālo bhante,||<br />
					niṭṭhitaɱ bhattan' ti.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya saddhiɱ bhikkhu-saŋghena yena ambapāliyā gaṇikāya nivesanaɱ ten'upasankami.|| ||</p>

					<p class="f4">Upasaɱkamitvā paññatte āsane nisīdi.|| ||</p>

					<p class="f4">Atha kho ambapālī gaṇikā Buddhapamukhaɱ bhikkhu-Saŋghaɱ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho ambapālī gaṇikā Bhagavantaɱ bhuttāviɱ onītapattapāṇiɱ aññataraɱ nīcaɱ āsanaɱ gahetvā <a id="pg98"><span class="f2 g"><b>[98]</b></span></a> eka-m-antaɱ nisīdi.|| ||</p>

					<p class="f4">Eka-m-antaɱ nisinnā kho ambapālī gaṇikā Bhagavantaɱ etad avoca: "imāhaɱ bhante,||<br />
					ārāmaɱ Buddhapamukhassa bhikkhuSaŋghassa dammī" ti.|| ||</p>

					<p class="f4">Paṭiggahesi Bhagavā ārāmaɱ.|| ||</p>

					<p class="f4">Atha kho Bhagavā ambapāliɱ gaṇikaɱ dhammiyā kathāya sanda-s-setvā samāda-petvā samutte-chetvā sampahaɱ-setvā uṭṭhāy āsanā pakkāmi.|| ||</p>

					<p class="f4">47. Tatra pi sudaɱ Bhagavā Vesāliyaɱ viharanto ambapālivane etad eva bahulaɱ bhikkhūnaɱ dhammiɱ kathaɱ karoti: 'Iti sīlaɱ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaɱso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaɱsā paññā-paribhāvitaɱ cittaɱ samma-d-eva āsavehi vimuccati - seyyath'īdaɱ: kāmāsavā bhavāsavā avijjāsavā" ti.|| ||</p>

					<p class="f4">(Beluvagāme jīvitasankhāra - adhiṭṭhānaɱ)|| ||</p>

					<p class="f4">48. Atha kho Bhagavā ambapālivane yath-ā-bhirattaɱ viharitvā āyasmantaɱ Ānandaɱ āmantesi: 'āyām Ānanda,||<br />
					yena beluvagāmako2 ten'upasankamissāmā' ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena beluvagāmako tad avasari.|| ||</p>

					<p class="f4">Tatra sudaɱ Bhagavā beluvagāmake viharati.|| ||</p>

					<p class="f4">Tatra kho Bhagavā bhikkhū āmantesi: 'etha tumhe bhikkhave samantā Vesāliɱ yathāmittaɱ yathāsandiṭṭhaɱ yathāsambhattaɱ vassaɱ upetha.|| ||</p>

					<p class="f4">Ahaɱ pana idh'eva beluvagāmake vassaɱ upagacchāmī' ti.|| ||</p>

					<p class="f4">"Evaɱ bhante" ti kho te bhikkhū Bhagavato paṭissutvā samantā Vesāliɱ yathāmittaɱ yathāsandiṭṭhaɱ <a id="pg99"><span class="f2 g"><b>[99]</b></span></a> yathāsambhattaɱ vassaɱ upagacchiɱsu.|| ||</p>

					<p class="f4">Bhagavā pana tatve beluvagāmake vassaɱ upagañchi.|| ||</p>

					<p class="f4">49. Atha kho Bhagavato vassūpagatassa kharo ābādho uppajji.|| ||</p>

					<p class="f4">Bā'hā vedanā vattanti māraṇantikā.|| ||</p>

					<p class="f4">Tā sudaɱ Bhagavā sato sampajāno adhivāseti avihañña-māno.|| ||</p>

					<p class="f4">Atha kho Bhagavato etad ahosi: 'na kho me taɱ paṭirūpaɱ yo'haɱ anāmantetvā upaṭṭhāke anapaloketvā bhikkhu-Saŋghaɱ parinibbāyeyyaɱ.|| ||</p>

					<p class="f4">Yan nūnāhaɱ imaɱ ābādhaɱ viriyena paṭippanāmetvā jīvitasankhāraɱ adhiṭṭhāya vihareyyan' ti.|| ||</p>

					<p class="f4">Atha kho Bhagavā taɱ ābādhaɱ viriyena paṭippanāmetvā jīvitasankhāraɱ adhiṭṭhāya vihāsi.|| ||</p>

					<p class="f4">Atha kho Bhagavato so ābādho paṭippassamhi.|| ||</p>

					<p class="f4">Atha kho Bhagavā gilānā vuṭṭhito acira-vuṭṭhito gelaññā vihārā ni-k-khamma vihāra-pacchāyāyaɱ paññatte āsane nisīdi.|| ||</p>

					<p class="f4">50. Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca: "diṭṭho me bhante Bhagavato phāsu.|| ||</p>

					<p class="f4">Diṭaṭhaɱ me bhante Bhagavato khamanīyaɱ.|| ||</p>

					<p class="f4">Api ca me bhante madhura-kajāto viya kāyo.|| ||</p>

					<p class="f4">Disā'pi me na pakkhāyanti,||<br />
					dhammā'pi maɱ na-p-paṭibhanti Bhagavato gelaññena.|| ||</p>

					<p class="f4">Api ca me bhante ahosi kāci deva assāsamattā 'na tāva Bhagavā parinibbāyissati na yāva Bhagavā bhikkhu-Saŋghaɱ ārabbha kiñci'd'eva udāharatī" ti.|| ||</p>

					<p class="f4">51. <a id="pg100"><span class="f2 g"><b>[100]</b></span></a> kimpan'Ānanda bhikkhu-saŋgho mayi paccāsiɱsati: desito Ānanda,||<br />
					mayā dhammo anantaraɱ abāhiraɱ karitvā natthĀnanda Tathāgatassa dhammesu ācariyamuṭṭhi.|| ||</p>

					<p class="f4">Yassa nūna Ānanda evam assa: 'ahaɱ bhikkhu-Saŋghaɱ pariharissāmī'ti vā,||<br />
					mamuddesiko bhikkhu-saŋgho'ti vā,||<br />
					so nūna Ānanda,||<br />
					bhikkhu-Saŋghaɱ ārabbha kiñci'd'eva udāhareyya.|| ||</p>

					<p class="f4">Tathāgatassa kho Ānanda na evaɱ hoti:|| ||</p>

					<p class="f4">'Ahaɱ bhikkhu-Saŋghaɱ pariharissāmī'ti vā mamuddesiko bhikkhu-saŋgho' ti vā.|| ||</p>

					<p class="f4">Sa kiɱ Ānanda Tathāgato bhikkhu-Saŋghaɱ ārabbha kiñci'd'eva udāharissa" ti?|| ||</p>

					<p class="f4">52. Ahaɱ kho pan'Ānanda,||<br />
					etarahi jiṇṇo vuddho mahallako addhagato vayo anuppatto.|| ||</p>

					<p class="f4">Āsītiko me vayo vattati.|| ||</p>

					<p class="f4">Seyyathā pi Ānanda,||<br />
					jajjarasakaṭaɱ vekkhamissakena yāpeti,||<br />
					evam eva kho Ānanda vekkhamissakena maññe Tathāgatassa kāyo yāpeti.|| ||</p>

					<p class="f4">Yasmiɱ Ānanda,||<br />
					samaye Tathāgato sabba-nimittānaɱ amanasi-kārā eka-c-cānaɱ vedanānaɱ nirodhā animittaɱ ceto-samādhiɱ upasampajja viharati,||<br />
					phāsutaro5 Ānanda,||<br />
					tasmiɱ samaye Tathāgatassa kāyo hoti.|| ||</p>

					<p class="f4">Tasmā ti h'Ānanda,||<br />
					atta-dīpā viharatha atta-saraṇā anañña-saraṇā,||<br />
					Dhamma-dīpā Dhamma-saraṇā anañña-saraṇā.|| ||</p>

					<p class="f4">53. Kathañ ca Ānanda,||<br />
					bhikkhu attadīpo viharati attasaraṇo anaññasaraṇo,||<br />
					dhammadīpo dhammasaraṇo anaññasaraṇo: idh'Ānanda bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ,||<br />
					vedanāsu vedan'ānupassī viharati ātāpī sampajāno satimā vineyya loke abhijjhā-domanassaɱ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaɱ,||<br />
					dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">54. Evaɱ kho Ānanda,||<br />
					bhikkhu attadīpo viharati attasaraṇo anaññasaraṇo,||<br />
					dhammadīpo dhammasaraṇo anaññasaraṇo.|| ||</p>

					<p class="f4"><a id="pg101"><span class="f2 g"><b>[101]</b></span></a> ye hi keci Ānanda,||<br />
					etarahi vā mamaɱ vā accayena atta-dīpā vihari-s-santi atta-saraṇā anañña-saraṇā.|| ||</p>

					<p class="f4">Dhamma-dīpā Dhamma-saraṇā anañña-saraṇā,||<br />
					tamatagge me te Ānanda,||<br />
					bhikkhu bhavissanti ye keci sikkhākāmā' ti.|| ||</p>

					<p class="f4">Dutiyabhāṇavāraɱ.|| ||</p>

					<p class="f4">(Cāpālacetiye āyusankhārossajanaɱ)|| ||</p>

					<p class="f4">55. <a id="pg102"><span class="f2 g"><b>[102]</b></span></a> atha kho Bhagavā pubbaṇha-samayaɱ nivāsetvā patta-cīvaraɱ ādāya Vesāliɱ piṇḍāya pāvisi.|| ||</p>

					<p class="f4">Vesāliyaɱ piṇḍāya caritvā pacchā-bhattaɱ piṇḍa-pāta-paṭikkanto āyasmantaɱ Ānandaɱ āmantesi: "gaṇhāhi Ānanda nisīdanaɱ,||<br />
					yena cāpālaɱ cetiyaɱ1 ten'upasankamissāma divā-vihārāyā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā nisīdanaɱ ādāya Bhagavantaɱ piṭṭhito piṭṭhito anubandhi.|| ||</p>

					<p class="f4">Atha kho Bhagavā yena cāpālaɱ cetiyaɱ ten'upasankami.|| ||</p>

					<p class="f4">Upasaɱkamitvā paññatte āsane nisīdi.|| ||</p>

					<p class="f4">Āyasmā pi kho Ānando Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">56. "Ramaṇīyā Ānanda Vesālī,||<br />
					ramaṇīyaɱ Udenaɱ cetiyaɱ,||<br />
					ramaṇīyaɱ Gotamakaɱ cetiyaɱ,||<br />
					ramaṇīyaɱ Sattamba cetiyaɱ,||<br />
					ramaṇīyaɱ Bahuputtaɱ cetiyaɱ,||<br />
					ramaṇīyaɱ Sārandadaɱ cetiyaɱ ramaṇīyaɱ cāpālaɱ cetiyaɱ.|| ||</p>

					<p class="f4"><a id="pg103"><span class="f2 g"><b>[103]</b></span></a> yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaŋkha-māno kappaɱ vā tiṭṭheyya kappāvasesaɱ vā.|| ||</p>

					<p class="f4">Tathāgatassa kho pan'Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā" ti.|| ||</p>

					<p class="f4">57. Evaɱ kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Bhagavantaɱ yāci ṭhatu bhante Bhagavā kappaɱ,||<br />
					tiṭṭhatu Sugato kappaɱ bahu-jana-hitāya bahu-jana-sukhāya lokānukampāya atthāya hitāya sukhāya deva-manussānanti" yathā taɱ mārena pariyuṭṭhita-citto.|| ||</p>

					<p class="f4">58. dutiyam pi kho Bhagavā āyasmantaɱ Ānandaɱ āmantesi: "Ramaṇīyā Ānanda Vesālī,||<br />
					ramaṇīyaɱ Udenaɱ cetiyaɱ,||<br />
					ramaṇīyaɱ Gotamakaɱ cetiyaɱ,||<br />
					ramaṇīyaɱ Sattamba cetiyaɱ,||<br />
					ramaṇīyaɱ Bahuputtaɱ cetiyaɱ,||<br />
					ramaṇīyaɱ Sārandadaɱ cetiyaɱ ramaṇīyaɱ cāpālaɱ cetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaŋkha-māno kappaɱ vā tiṭṭheyya kappāvasesaɱ vā.|| ||</p>

					<p class="f4">Tathāgatassa kho pan'Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā" ti.|| ||</p>

					<p class="f4">Tatiyam pi kho Bhagavā āyasmantaɱ Ānandaɱ āmantesi:|| ||</p>

					<p class="f4">"Ramaṇīyā Ānanda Vesālī,||<br />
					ramaṇīyaɱ Udenaɱ cetiyaɱ,||<br />
					ramaṇīyaɱ Gotamakaɱ cetiyaɱ,||<br />
					ramaṇīyaɱ Sattamba cetiyaɱ,||<br />
					ramaṇīyaɱ Bahuputtaɱ cetiyaɱ,||<br />
					ramaṇīyaɱ Sārandadaɱ cetiyaɱ ramaṇīyaɱ cāpālaɱ cetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaŋkha-māno kappaɱ vā tiṭṭheyya kappāvasesaɱ vā.|| ||</p>

					<p class="f4">Tathāgatassa kho pan'Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā" ti.|| ||</p>

					<p class="f4">59. Evam pi kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4"><a id="pg104"><span class="f2 g"><b>[104]</b></span></a> na Bhagavantaɱ yāci ṭhatu bhante Bhagavā kappaɱ,||<br />
					tiṭṭhatu Sugato kappaɱ bahu-jana-hitāya bahu-jana-sukhāya lokānukampāya atthāya hitāya sukhāya deva-manussānanti" yathā taɱ mārena pariyuṭṭhita-citto.|| ||</p>

					<p class="f4">60. Atha kho Bhagavā āyasmantaɱ Ānandaɱ āmantesi:|| ||</p>

					<p class="f4">"Gaccha tvaɱ Ānanda,||<br />
					yassa dāni kālaɱ maññasī" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā uṭṭhāy āsanā Bhagavantaɱ abhivādetvā padakkhiṇaɱ katvā avidūre aññatarasmiɱ rukkha-mūle nisīdi.|| ||</p>

					<p class="f4">Atha kho Māro pāpimā acira-pakkante āyasmante Ānande yena Bhagavā ten'upasankami.|| ||</p>

					<p class="f4">Upasaɱkamitvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Māro pāpimā Bhagavantaɱ etad avoca:|| ||</p>

					<p class="f4">61. "Parinibbātu'dāni bhante Bhagavā.|| ||</p>

					<p class="f4">Parinibbātu Sugato pari-Nibbānakālo'dāni bhante Bhagavato.|| ||</p>

					<p class="f4">"Bhāsitā kho pan'esā bhante Bhagavatā vācā: 'na tāvāhaɱ pāpima parinibbāyissāmi yāva me bhikkhū na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaɱ ācariyakaɱ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desessantī" ti.|| ||</p>

					<p class="f4">Etarahi kho pana bhante bhikkhu Bhagavato sāvakaɱ viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā <a id="pg105"><span class="f2 g"><b>[105]</b></span></a> sāmīci-paṭipannā anu-Dhammacārino sakaɱ ācariyakaɱ uggahetvā ācikkhanti desenti paññapenti paṭṭhapenti vivaranti vibhajanti uttānīɱ karonti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">PariNibbānakālo' dāni bhante Bhagavato."|| ||</p>

					<p class="f4">62. "Bhāsitā kho pan'esā bhante Bhagavatā vācā: 'na tāvāhaɱ pāpima parinibbāyissāmi yāva me bhikkhuniyo na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ ācariyakaɱ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttāni karissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desessan' ti.i.|| ||</p>

					<p class="f4">Etarahi kho pana bhante bhikkhuniyo Bhagavato sāvikā viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ ācariyakaɱ uggahetvā ācikkhanti desenti paññapenti paṭṭhapenti vivaranti vibhajanti uttānīɱ karonti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">PariNibbānakālo'dāni bhante Bhagavato.|| ||</p>

					<p class="f4">63."Bhāsitā kho pan'esā bhante Bhagavatā vācā: 'na tāvāhaɱ pāpima parinibbāyissāmi yāva me upāsakā na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaɱ ācariyakaɱ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttāni karissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desessan' ti.i.|| ||</p>

					<p class="f4">Etarahi kho pana bhante upāsakā Bhagavato sāvakā viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaɱ ācariyakaɱ uggahetvā ācikkhinti desenti paññapenti paṭṭhapenti vivaranti vibhajanti uttānīɱ karonti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">PariNibbānakālo'dāni bhante Bhagavato."|| ||</p>

					<p class="f4">64. "Bhāsitā kho pan'esā bhante Bhagavatā vācā: 'na tāvāhaɱ pāpima parinibbāyissāmi yāva me upāsikā na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ ācariyakaɱ uggahetvā ācikkhi'ssanti desessanti paññapessanti paṭṭhapessanti vivarissanti vibhajissanti uttāni karissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desessan' ti.i.|| ||</p>

					<p class="f4">[BJT Page 166] etarahi kho pana bhante upāsikā Bhagavato sāvikā viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ <a id="pg106"><span class="f2 g"><b>[106]</b></span></a> ācariyakaɱ uggahetvā ācikkhanti desenti paññapenti paṭṭhapenti vivaranti vibhajanti uttānīɱ karonti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desenti.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">PariNibbānakālo'dāni bhante Bhagavato.|| ||</p>

					<p class="f4">65. Bhāsitā kho pan'esā bhante Bhagavatā vācā: 'na tāvāhaɱ pāpima parinibbāyissāmi yāva me idaɱ Brahma-cariyaɱ na iddhaɱ c'eva bhavissati phitañ ca vitthārikaɱ1 bāhu-jaññaɱ puthubhūtaɱ,||<br />
					yāva deva-manussehi suppakāsitan' ti.|| ||</p>

					<p class="f4">etarahi kho pana bhante Bhagavato Brahma-cariyaɱ iddhañ c'eva phitañ ca vitthārikaɱ bāhu-jaññaɱ puthubhūtaɱ yāva demamanussehi suppakāsitaɱ.|| ||</p>

					<p class="f4">Parinibbātu'dāni bhante Bhagavā.|| ||</p>

					<p class="f4">Parinibbātu Sugato.|| ||</p>

					<p class="f4">PariNibbānakālo'dāni bhante Bhagavato" ti.|| ||</p>

					<p class="f4">66. Evaɱ vutte Bhagavā Māraɱ pāpimantaɱ etad avoca: appossukke tvaɱ pāpima hohi.|| ||</p>

					<p class="f4">Na ciraɱ Tathāgatassa pari-Nibbānaɱ bhavissati.|| ||</p>

					<p class="f4">Ite tiṇṇaɱ māsānaɱ accayena Tathāgato parinibbāyissatī" ti.|| ||</p>

					<p class="f4">67. Atha kho Bhagavā cāpāle cetiye sato sampajāno āyusankhāraɱ ossaji.|| ||</p>

					<p class="f4">Ossaṭṭhe ca Bhagavatā āyusankhāre mahābhūmi-cālo ahosi hiɱsanako salomahaɱso.|| ||</p>

					<p class="f4">Deva-dundubhiyo ca phaliɱsu.|| ||</p>

					<p class="f4">Atha kho Bhagavā <a id="pg107"><span class="f2 g"><b>[107]</b></span></a> etam atthaɱ viditvā tāyaɱ velāyaɱ imaɱ udānaɱ udānesi:|| ||</p>

					<p class="f4">Tulamatulañca sambhavaɱ|| ||</p>
					<p class="f4">Bhavasankhāramavassajī muni,|| ||</p>
					<p class="f4">Ajjhattarato samāhito|| ||</p>
					<p class="f4">Abhindi kavacamivattasambhavanti.|| ||</p>

					<p class="f4">(Bhūmicālassa aṭṭha hetu)|| ||</p>

					<p class="f4">68. Atha kho āyasmato Ānandassa etad ahosi: acchariyaɱ vata bho,||<br />
					abbhutaɱ vata bho.|| ||</p>

					<p class="f4">Mahā vatāyaɱ bhūmi-cālo,||<br />
					sumahā vatāyaɱ bhūmi-cālo,||<br />
					hiɱsanako salomahaɱso.|| ||</p>

					<p class="f4">Deva-dundubhiyo ca eliɱsu.|| ||</p>

					<p class="f4">Ko nu kho hetu ko paccayo mahato bhūmicālassa pātu-bhāvāyā ti.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca: acchariyaɱ bhante,||<br />
					abbhutaɱ bhante.|| ||</p>

					<p class="f4">Mahā vatāyaɱ bhante bhūmi-cālo,||<br />
					sumahā vatāyaɱ bhante bhūmi-cālo hiɱsanako salomahaɱso.|| ||</p>

					<p class="f4">Deva-dundubhiyo ca eliɱsu.|| ||</p>

					<p class="f4">Ko nu kho bhante hetu ko paccayo mahato bhūmicālassa pātu-bhāvāyā" ti?|| ||</p>

					<p class="f4">69. Aṭṭha kho ime Ānanda hetu aṭṭha paccayā mahato bhūmicālassa pātu-bhāvāya.|| ||</p>

					<p class="f4">Katame aṭṭha?|| ||</p>

					<p class="f4">Ayaɱ Ānanda mahā-paṭhavi udake patiṭṭhitā.|| ||</p>

					<p class="f4">Udakaɱ vāte patiṭṭhitaɱ.|| ||</p>

					<p class="f4">Vāto ākāsaṭṭho hoti.|| ||</p>

					<p class="f4">Hoti kho so Ānanda samayo yaɱ mahāvātā vāyanti,||<br />
					mahāvātā vāyantā udakaɱ kampenti,||<br />
					udakaɱ kampitaɱ paṭhaviɱ kampeti.|| ||</p>

					<p class="f4">Ayaɱ <a id="pg108"><span class="f2 g"><b>[108]</b></span></a> paṭhamo hetu paṭhamo paccayo mahato bhūmicālassa pātu-bhāvāya. (1)|| ||</p>

					<p class="f4">Puna ca paraɱ Ānanda samaṇo vā hoti brāhmaṇo vā ididhimā ceto-vasi-p-patto,||<br />
					devo vā mahiddhiko mah-ā-nubhāvo,||<br />
					tassa parittā paṭhavisaññā bhāvitā hoti,||<br />
					appamāṇā āposaññā.|| ||</p>

					<p class="f4">So imaɱ paṭhaviɱ kampeti saɱkampeti sampakampeti sampavedheti.|| ||</p>

					<p class="f4">Ayaɱ dutiyo hetu dutiyo paccayo mahato bhūmicālassa pātu-bhāvāya. (2)|| ||</p>

					<p class="f4">Puna ca paraɱ Ānanda yadā bodhisatto Tusitā kāyā cavitvā sato sampajāno mātu-kucchiɱ okkamati,||<br />
					tadā'yaɱ paṭhavī kampati saɱkampati sampakampati sampavedhati.|| ||</p>

					<p class="f4">Ayaɱ tatiyo hetu tatiyo paccayo mahato bhūmicālassa pātu-bhāvāya. (3)|| ||</p>

					<p class="f4">Puna ca paraɱ Ānanda yadā bodhisatto sato sampajāno mātu-kucchismiɱ ni-k-khamati,||<br />
					tadāyaɱ paṭhavī kampati saɱkampati sampakampati sampavedhati.|| ||</p>

					<p class="f4">Ayaɱ catuttho hetu catuttho paccayo mahato bhūmicālassa pātu-bhāvāya. (4)|| ||</p>

					<p class="f4">Puna ca paraɱ Ānanda yadā Tathāgato anuttaraɱ sammā-sambodhiɱ abhisambujjhati,||<br />
					tadāyaɱ paṭhavī kampati saŋkampati sampakampati sampavedhati.|| ||</p>

					<p class="f4">Ayaɱ pañcamo hetu pañcamo paccayo mahato bhūmicālassa pātu-bhāvāya. (5)|| ||</p>

					<p class="f4">Puna ca paraɱ Ānanda yadā Tathāgato anuttaraɱ Dhamma-cakkaɱ pavatteti,||<br />
					tadāyaɱ paṭhavī kampati saɱkampati sampakampati sampavedhati.|| ||</p>

					<p class="f4">Ayaɱ chaṭṭho hetu chaṭṭho paccayo mahato bhūmicālassa pātu-bhāvāya. (6)|| ||</p>

					<p class="f4">Puna ca paraɱ Ānanda yadā Tathāgato sato sampajāno āyusankhāraɱ ossajati,||<br />
					tadāyaɱ paṭhavī kampati saɱkampati sampakampati sampavedhati.|| ||</p>

					<p class="f4">Ayaɱ sattamo hetu sattamo paccayo mahato bhūmicālassa pātu-bhāvāya. (7)|| ||</p>

					<p class="f4">Puna ca paraɱ Ānanda yadā Tathāgato anupādisesāya <a id="pg109"><span class="f2 g"><b>[109]</b></span></a> Nibbānadhātuyā parinibkhāyati,||<br />
					tadā'yaɱ paṭhavī kampati saɱkampati sampakampati sampavedhati.|| ||</p>

					<p class="f4">Ayaɱ aṭṭhamo hetu aṭṭhamo paccayo mahato bhūmicālassa pātu-bhāvāya. (8)|| ||</p>

					<p class="f4">Ime kho Ānanda aṭṭha hetu aṭṭha paccayā mahato bhūmicālassa pātu-bhāvāyā ti.|| ||</p>
					<p class="f4">(Aṭṭhaparisā)|| ||</p>

					<p class="f4">70. Aṭṭha kho imā Ānanda parisā.|| ||</p>

					<p class="f4">Katamā aṭṭha?|| ||</p>

					<p class="f4">Khattiyaparisā brāhmaṇa-parisā gahapati-parisā samaṇa-parisā cātu-m-mahārājikaparisā Tāvatiɱsa-parisā Māra-parisā Brahma-parisā.|| ||</p>

					<p class="f4">Abhijānāmi kho pan'āhaɱ Ānanda aneka-sataɱ khattiyarisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>
					<p class="f4">Abhijānāmi kho pan'āhaɱ Ānanda aneka-sataɱ brāhmaṇa-parisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>

					<p class="f4">Abhijānāmi kho pan'āhaɱ Ānanda aneka-sataɱ gahapati-parisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>

					<p class="f4">Abhijānāmi kho pan'āhaɱ Ānanda aneka-sataɱ samaṇa-parisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>

					<p class="f4">Abhijānāmi kho pan'āhaɱ Ānanda aneka-sataɱ cātu-m-mahārājikaparisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>

					<p class="f4">Abhijānāmi kho pan'āhaɱ Ānanda aneka-sataɱ Tāvatiɱsaparisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>

					<p class="f4">Abhijānāmi kho pan'āhaɱ Ānanda aneka-sataɱ māraparisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4">Dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>

					<p class="f4">Abhijānāmi kho pan'āhaɱ Ānanda aneka-sataɱ brahmaparisaɱ upasankamitā.|| ||</p>

					<p class="f4">Tatrāpi mayā sannisinna-pubbañc'eva sallapita-pubbañca sākacchā ca samāpajjitapubbā.|| ||</p>

					<p class="f4">Tattha yādisako tesaɱ vaṇṇo hoti,||<br />
					tādisako mayhaɱ vaṇṇo hoti.|| ||</p>

					<p class="f4">Yādisako tesaɱ saro hoti,||<br />
					tādisako mayhaɱ saro hoti.|| ||</p>

					<p class="f4">Dhammiyā ca kathāya sandassemi.|| ||</p>

					<p class="f4">Samādapemi samuttejemi.|| ||</p>

					<p class="f4">Sampahaɱsemi.|| ||</p>

					<p class="f4">Bhāsamānañca maɱ na jānanti 'ko nu kho ayaɱ bhāsati devo vā manusso vā' ti.|| ||</p>

					<p class="f4"><a id="pg110"><span class="f2 g"><b>[110]</b></span></a> dhammiyā kathāya sanda-s-setvā samāda-petvā samutte-chetvā sampahaɱ-setvā antara-dhāyāmi.|| ||</p>

					<p class="f4">Antara-hitañ ca maɱ na jānanti 'ko nu kho ayaɱ antara-hito devo vā manusso vā' ti.|| ||</p>

					<p class="f4">Imā kho Ānanda aṭṭha parisā.|| ||</p>

					<p class="f4">(Aṭṭha abhibhāyatanāni)|| ||</p>

					<p class="f4">71. Aṭṭha kho imāni Ānanda abhibhāyatanāni.|| ||</p>

					<p class="f4">Katamāni aṭṭha?|| ||</p>

					<p class="f4">Ajjhattaɱ rūpa-saññī eko bahiddhā rūpāni passati parittāni su-vaṇṇa-du-b-baṇṇāni,||<br />
					tāni Abhibhuyya 'jānāmi passāmī'ti evaɱ-saññī hoti.|| ||</p>

					<p class="f4">Idaɱ paṭhamaɱ abhibhāyatanaɱ. (1)|| ||</p>

					<p class="f4">Ajjhattaɱ rūpa-saññī eko bahiddhā rūpāni passati appamāṇāni su-vaṇṇa-du-b-baṇṇāni,||<br />
					tāni Abhibhuyya 'jānāmi passāmī'ti evaɱ-saññī hoti. Idaɱ dutiyaɱ abhibhāyatanaɱ. (2)|| ||</p>

					<p class="f4">Ajjhattaɱ arūpa-saññī eko bahiddhā rūpāni passati parittāni su-vaṇṇa-du-b-baṇṇāni,||<br />
					tāni Abhibhuyya 'jānāmi passāmī'ti evaɱ-saññī hoti. Idaɱ tatiyaɱ abhibhāyatanaɱ. (3)|| ||</p>

					<p class="f4">Ajjhattaɱ arūpa-saññī eko bahiddhā rūpāni passati appamāṇāni su-vaṇṇa-du-b-baṇṇāni,||<br />
					tāni Abhibhuyya 'jānāmi passāmī'ti evaɱ-saññī hoti,||<br />
					idaɱ catutthaɱ abhibhāyatanaɱ. (4)|| ||</p>

					<p class="f4">Ajjhattaɱ arūpa-saññī eko bahiddhā rūpāni passati nīlāni nīla-vaṇṇāni nīladassanāni nīlani-bhāsāni.|| ||</p>

					<p class="f4">Seyyathā pi nāma ummāpupphaɱ1 nīlaɱ nīlavaṇṇaɱ nīlani-dassanaɱ nīlani-bhāsaɱ,||<br />
					seyyathā pi vā pana taɱ vatthaɱ bārāṇaseyyakaɱ ubhatobhāgavimaṭṭhaɱ nīlaɱ nīlavaṇṇaɱ nīlani-dassanaɱ nīlani-bhāsaɱ,||<br />
					evam eva ajjhattaɱ arūpa-saññī eko bahiddhā rūpāni passati nīlāni nīla-vaṇṇāni nīlani-dassanāni nīlani-bhāsāni.|| ||</p>

					<p class="f4">Tāni Abhibhuyya jānāmi passāmī'ti evaɱ-saññī hoti.|| ||</p>

					<p class="f4">Idaɱ pañcamaɱ abhibhāyatanaɱ. (5)|| ||</p>

					<p class="f4"><a id="pg111"><span class="f2 g"><b>[111]</b></span></a> ajjhattaɱ arūpa-saññī eko bahiddhā rūpāni passati pītāni pīta-vaṇṇāni pītani-dassanāni pītani-bhāsāni.|| ||</p>

					<p class="f4">Seyyathā pi nāma kaṇikārapupphaɱ pītaɱ pītavaṇṇaɱ pītani-dassanaɱ pītani-bhāsaɱ,||<br />
					seyyathā pi vā pana taɱ vatthaɱ bārāṇaseyyakaɱ ubhatobhāgavimaṭṭhaɱ pītaɱ pītavaṇṇaɱ pītani-dassanaɱ pītani-bhāsaɱ,||<br />
					evam eva ajjhattaɱ arūpa-saññī eko bahiddhā rūpāni passati pītāni pīta-vaṇṇāni pītani-dassanāni pītani-bhāsāni.|| ||</p>

					<p class="f4">Tāni Abhibhuyya 'jānāmi passāmī'ti evaɱ-saññī hoti.|| ||</p>

					<p class="f4">Idaɱ chaṭṭhaɱ abhibhāyatanaɱ. (6)|| ||</p>

					<p class="f4">Ajjhattaɱ arūpa-saññī eko bahiddhā rūpāni passati lohita-kāni lohitaka-vaṇṇāni lohita-kānidassanāni lohitakani-bhāsāni.|| ||</p>

					<p class="f4">Seyyathā pi nāma bandhujīvakapupphaɱ lohitakaɱ lohitakavaṇṇaɱ lohitakani-dassanaɱ lohitakani-bhāsaɱ,||<br />
					seyyathā pi vā pana naɱ vatthaɱ bārāṇaseyyakaɱ ubhatobhāgavimaṭṭhaɱ lohitakaɱ lohitakavaṇṇaɱ lohitakani-dassanaɱ lohitakani-bhāsaɱ,||<br />
					evam eva ajjhattaɱ arūpa-saññī eko bahiddhā rūpāni passati lohita-kāni lohitaka-vaṇṇāni lohitakani-dassanāni lohitakani-bhāsāni.|| ||</p>

					<p class="f4">Tāni Abhibhuyya 'jānāmi passāmī'ti evaɱ saññī hoti idaɱ sattamaɱ abhibhāyatanaɱ. (7)|| ||</p>

					<p class="f4">Ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odātani-bhāsāni.|| ||</p>

					<p class="f4">Seyyathā pi nāma osadhī tārakā odāta-vaṇṇā odātani-dassanā odātani-bhāsā seyyathā pi vā pana taɱ vatthaɱ bārāṇaseyyakaɱ ubhatobhāgavimaṭṭhaɱ odātaɱ odātavaṇṇaɱ odātani-dassanaɱ odātani-bhāsaɱ,||<br />
					evam eva ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odātani-bhāsāni.|| ||</p>

					<p class="f4">Tāni Abhibhuyya 'jānāmi passāmī'ti evaɱ-saññī hoti.|| ||</p>

					<p class="f4">Idaɱ aṭṭhamaɱ abhibhāyatanaɱ.|| ||</p>

					<p class="f4">Imāni kho aṭṭha Ānanda abhibhāyatanāni.|| ||</p>

					<p class="f4">72. Aṭṭha kho ime Ānanda vimokkho.|| ||</p>

					<p class="f4">Katame aṭṭha?|| ||</p>

					<p class="f4">Rūpī rūpāni passati.|| ||</p>

					<p class="f4">Ayaɱ paṭhamo vimokkho (1)|| ||</p>

					<p class="f4"><a id="pg112"><span class="f2 g"><b>[112]</b></span></a> ajjhattaɱ arūpa-saññī bahiddhā rūpāni passati.|| ||</p>

					<p class="f4">Ayaɱ dutiyo vimokkho. (2)|| ||</p>

					<p class="f4">Subhanteva adhimutto hoti.|| ||</p>

					<p class="f4">Ayaɱ tatiyo vimokkho. (3)|| ||</p>

					<p class="f4">Sabbaso rūpa-saññānaɱ samati-k-kamā paṭigha-saññānaɱ atthaŋ-gamā nānatta-saññānaɱ amanasi-kārā 'ananto ākāso'ti Ākāsanañ-c'āyatanaɱ upasampajja viharati.|| ||</p>

					<p class="f4">Ayaɱ catuttho vimokkho. (4)|| ||</p>

					<p class="f4">Sabbaso Ākāsanañ-c'āyatanaɱ samati-k-kamma 'Anantaɱ viññāṇan' ti.Viññāṇañ-c'āyatanaɱ upasampajja viharati.|| ||</p>

					<p class="f4">Ayaɱ pañcamo vimokkho. (5)|| ||</p>

					<p class="f4">Sabbaso Viññāṇañ-c'āyatanaɱ samati-k-kamma 'n'atthi kiñcī'ti Ākiñcaññ'āyatanaɱ upasampajja viharati.|| ||</p>

					<p class="f4">Ayaɱ chaṭṭho vimokkho. (6)|| ||</p>

					<p class="f4">Sabbaso Ākiñcaññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Ayaɱ sattamo vimokkho. (7)|| ||</p>

					<p class="f4">Sabbaso N'eva-saññā-nā-saññ'āyatanaɱ samati-k-kamma saññā-vedayita-nirodhaɱ upasampajja viharati.|| ||</p>

					<p class="f4">Ayaɱ aṭṭhamo vimokkho. (8)|| ||</p>

					<p class="f4">Ime kho Ānanda aṭṭha vimokkhā.|| ||</p>

					<p class="f4">(Mārāyā canā)|| ||</p>

					<p class="f4">73. Ekam idāhaɱ Ānanda samayaɱ uruvelāyaɱ viharāmi najjā nerañjarāya tīre Ajapāla-nigrodha-mūle paṭhamābhisambuddho.|| ||</p>

					<p class="f4">Atha kho Ānanda Māro pāpimā yen'āhaɱ ten'upasankami.|| ||</p>

					<p class="f4">Upasaɱkamitvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Ānanda Māro pāpimā maɱ etad avoca: parinibbātu'dāni bhante Bhagavā,||<br />
					parinibbātu Sugato.|| ||</p>

					<p class="f4">PariNibbānakālo'dāni bhante Bhagavato' ti.|| ||</p>

					<p class="f4">Evaɱ vutto'haɱ Ānanda Māraɱ pāpimantaɱ etad avocaɱ: "na tāvāhaɱ pāpima parinibbāyissāmi yāva me bhikkhu na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti <a id="pg113"><span class="f2 g"><b>[113]</b></span></a> vivarissanti vibhajissanti uttānīkarissanti,||<br />
					2 uppannaɱ parappavādaɱ saha dhammena su-niggahitaɱ3 niggahetvā sappāṭihāriyaɱ dhammaɱ desessanti.|| ||</p>

					<p class="f4">"Na tāvāhaɱ pāpima parinibbāyissāmi yāva me bhikkhuniyo na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha dhammena su-niggahitaɱ3 niggahetvā sappāṭihāriyaɱ dhammaɱ desessanti.|| ||</p>

					<p class="f4">"Na tāvāhaɱ pāpima parinibbāyissāmi - yāva me upāsakā na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha dhammena su-niggahitaɱ3 niggahetvā sappāṭihāriyaɱ dhammaɱ desessanti.|| ||</p>

					<p class="f4">"Na tāvāhaɱ pāpima parinibbāyissāmi - yāva me upāsikā na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha dhammena su-niggahitaɱ3 niggahetvā sappāṭihāriyaɱ dhammaɱ desessanti.|| ||</p>

					<p class="f4">Na tāvāhaɱ pāpima parinibbāyissāmi - yāva me idaɱ Brahma-cariyaɱ na iddhañ c'eva bhavissati phitañ ca vitthārikaɱ bāhu-jaññaɱ1 puthubhūtaɱ yāva deva-manussehi suppakāsitanti.'|| ||</p>

					<p class="f4">74. Idān'eva kho Ānanda ajja cāpāle 2 cetiye Māro pāpimā yen'āhaɱ ten'upasankami.|| ||</p>

					<p class="f4">Upasaɱkamitvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Ānanda Māro pāpimā maɱ etad avoca:|| ||</p>

					<p class="f4">"Parinibbātu'dāni bhante Bhagavā,||<br />
					parinibbātu Sugato.|| ||</p>

					<p class="f4">PariNibbānakālo'dāni bhante Bhagavato.|| ||</p>

					<p class="f4">Bhāsitā kho pan'esā bhante Bhagavatā vācā: "na tāvāhaɱ <a id="pg114"><span class="f2 g"><b>[114]</b></span></a> pāpima parinibbāyissāmi yāva me bhikkhu na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha dhammena su-niggahitaɱ3 niggahetvā sappāṭihāriyaɱ dhammaɱ desessanti.|| ||</p>

					<p class="f4">"Na tāvāhaɱ pāpima parinibbāyissāmi yāva me bhikkhuniyo na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha dhammena su-niggahitaɱ niggahetvā sappāṭihāriyaɱ dhammaɱ desessanti.|| ||</p>

					<p class="f4">"Na tāvāhaɱ pāpima parinibbāyissāmi - yāva me upāsakā na sāvakā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha dhammena su-niggahitaɱ3 niggahetvā sappāṭihāriyaɱ dhammaɱ desessanti.|| ||</p>
					<p class="f4">"Na tāvāhaɱ pāpima parinibbāyissāmi - yāva me upāsikā na sāvikā bhavissanti viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacāriniyo,||<br />
					sakaɱ ācariyakaɱ uggahetvā ācikkhi'ssanti desessanti paññāpessanti1 paṭṭhapessanti vivarissanti vibhajissanti uttānīkarissanti,||<br />
					uppannaɱ parappavādaɱ saha dhammena su-niggahitaɱ3 niggahetvā sappāṭihāriyaɱ dhammaɱ desessanti.|| ||</p>

					<p class="f4">Yāva me idaɱ Brahma-cariyaɱ na iddhañ c'eva bhavissati phitañ ca vitthārikaɱ bāhu-jaññaɱ puthubhūtaɱ yāva deva-manussehi suppakāsitanti.|| ||</p>

					<p class="f4">Etarahi kho pana bhante Bhagavato Brahma-cariyaɱ iddhañ c'eva phītañ ca vitthārikaɱ bāhu-jaññaɱ puthubhūtaɱ yāva deva-manussehi suppakāsitaɱ.|| ||</p>

					<p class="f4">Parinibbātu'dāni bhante Bhagavā,||<br />
					parinibbātu Sugato pari-Nibbānakālo'dāni bhante Bhagavato" ti.|| ||</p>

					<p class="f4">Evaɱ vutte ahaɱ Ānanda Māraɱ pāpimantaɱ etad avocaɱ: 'appossukko tvaɱ pāpima hohi.|| ||</p>

					<p class="f4">Na ciraɱ Tathāgatassa pari-Nibbānaɱ bhavissati.|| ||</p>

					<p class="f4">Ito tiṇṇaɱ māsānaɱ accayena Tathāgato parinibbāyissatī" ti.|| ||</p>

					<p class="f4">Idān'eva kho Ānanda ajja cāpāle cetiye Tathāgatena satena sampajānena āyusankhāro ossaṭṭho" ti.|| ||</p>

					<p class="f4">(Ānandāyā canā)|| ||</p>

					<p class="f4">75. <a id="pg115"><span class="f2 g"><b>[115]</b></span></a> Evaɱ vutte āyasmā Ānando Bhagavantaɱ etad avoca:|| ||</p>

					<p class="f4">"ṭhatu bhante Bhagavā kappaɱ,||<br />
					tiṭṭhatu Sugato kappaɱ,||<br />
					bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan" ti.|| ||</p>

					<p class="f4">Alaɱ Ānanda, mā Tathāgataɱ yāci.|| ||</p>

					<p class="f4">Akālo'dāni Ānanda Tathāgataɱ yā canāyā' ti.|| ||</p>

					<p class="f4">Dutiyam pi kho āyasmā Ānando Bhagavantaɱ etad avoca:|| ||</p>

					<p class="f4">"ṭhatu bhante Bhagavā kappaɱ,||<br />
					tiṭṭhatu Sugato kappaɱ,||<br />
					bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan" ti.|| ||</p>

					<p class="f4">Tatiyam pi kho āyasmā Ānando Bhagavantaɱ etad avoca:|| ||</p>

					<p class="f4">"ṭhatu bhante Bhagavā kappaɱ,||<br />
					tiṭṭhatu Sugato kappaɱ,||<br />
					bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan" ti.|| ||</p>

					<p class="f4">Saddahasi tvaɱ Ānanda Tathāgatassa bodhin" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">Atha kiñ carahi tvaɱ Ānanda Tathāgataɱ yāvatatiyakaɱ abhinippīḷesī" ti?|| ||</p>

					<p class="f4">Sammukhā me taɱ bhante Bhagavato sutaɱ sammukhā paṭiggahitaɱ: "yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					so ākaŋkha-māno kappaɱ vā tiṭṭheyya kakappāvasesaɱ vā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgatokappaɱ vā tiṭṭheyya kappāvasesaɱ vā" ti.|| ||</p>

					<p class="f4">Saddahasi tvaɱ ānandā" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ,||<br />
					yaɱ tvaɱ Tathāgatena evaɱ oḷārike nimitte kayiramāne,||<br />
					1 oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci 'tiṭṭhatu bhante Bhagavā kappaɱ,||<br />
					tiṭṭhatu Sugato kappaɱ bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dve va te vācā Tathāgato paṭikkhipeyya,||<br />
					atha tatiyakaɱ adhivāseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">76. Ekam idāhaɱ Ānanda samayaɱ Rājagahe viharāmi Gijjhakūṭe pabbate.|| ||</p>

					<p class="f4">Tatra pi kho tāhaɱ Ānanda āmantesiɱ: <a id="pg116"><span class="f2 g"><b>[116]</b></span></a> ramaṇīyaɱ Ānanda Rājagahaɱ ramaṇīyo Gijjhakūṭo pabbato yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi Gotama nigrodhe.|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyo Gotamanigrodho.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi corapapāte.|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyo corapapāto.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi vebhārapasse sattapaṇṇiguhāyaɱ.|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyā vebhārapasse sattapaṇṇiguhā.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi Isigilipasse Kāḷasilāyaɱ.|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyā Isigilipasse Kāḷasilā.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi sītavane sappasoṇḍikapabbhāre.|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyo sītavane sappasoṇḍikapabbhāro.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi Tapodārāme.|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ <a id="pg117"><span class="f2 g"><b>[117]</b></span></a> ramaṇīyo Tapodārāmo.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi Veḷuvane Kalandakanivāpe.|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyo veevane kalandaka nivāpo.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi jīvakAmbavane .|| ||</p>

					<p class="f4">Tatra pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyaɱ jīvakambavanaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ tatth'eva Rājagahe viharāmi maddakucchismiɱ Migadāye.|| ||</p>

					<p class="f4">Tatrā pi kho tāhaɱ Ānanda āmantesiɱ: ramaṇīyaɱ Ānanda Rājagahaɱ ramaṇīyo Gotamanigrodho.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno kappaɱ vā tiṭṭheyya kappāvasesaɱvā.|| ||</p>

					<p class="f4">Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkamāno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena,||<br />
					oḷārikena nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivaseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">77. Ekam idāhaɱ Ānanda samayaɱ idh'eva Vesāliyaɱ viharāmi udenacetiye.|| ||</p>

					<p class="f4">Tatra pi kho tāhaɱ Ānanda āmantesi: ramaṇīyā Ānanda Vesālī,||<br />
					ramaṇīyaɱ udenaɱ cetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno kappaɱ vā tiṭṭheyya kappāvasesaɱ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivāseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4"><a id="pg118"><span class="f2 g"><b>[118]</b></span></a> ekam idāhaɱ Ānanda samayaɱ idh'eva Vesāliyaɱ viharāmi Gotamakecetiye.|| ||</p>

					<p class="f4">Tatra pi kho tāhaɱ Ānanda āmantesi: ramaṇīyā Ānanda Vesālī,||<br />
					ramaṇīyaɱ Gotamatecetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno kappaɱ vā tiṭṭheyya kappāvasesaɱ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivāseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ idh'eva Vesāliyaɱ viharāmi sattambecetiye.|| ||</p>

					<p class="f4">Tatra pi kho tāhaɱ Ānanda āmantesi: ramaṇīyā Ānanda Vesālī,||<br />
					ramaṇīyaɱ sattambecetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno kappaɱ vā tiṭṭheyya kappāvasesaɱ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivāseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ idh'eva Vesāliyaɱ viharāmi bahuputtecetiye.|| ||</p>

					<p class="f4">Tatra pi kho tāhaɱ Ānanda āmantesi: ramaṇīyā Ānanda Vesālī,||<br />
					ramaṇīyaɱ bahuputtecetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno kappaɱ vā tiṭṭheyya kappāvasesaɱ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivāseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Ekam idāhaɱ Ānanda samayaɱ idh'eva Vesāliyaɱ viharāmi sārandadecetiye.|| ||</p>

					<p class="f4">Tatra pi kho tāhaɱ Ānanda āmantesi: ramaṇīyā Ānanda Vesālī,||<br />
					ramaṇīyaɱ sārandadecetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno kappaɱ vā tiṭṭheyya kappāvasesaɱ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivāseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">Idān'eva kho tāhaɱ Ānanda ajja cāpāle cetiye āmantesi: ramaṇīyā Ānanda Vesālī,||<br />
					ramaṇīyaɱ cāpālaɱ cetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno kappaɱ vā tiṭṭheyya kappāvasesaɱ vā Tathāgatassa kho Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaŋkha-māno Ānanda Tathāgato kappaɱ vā tiṭṭheyya kappāvasesaɱ vā' ti.|| ||</p>

					<p class="f4">Evam pi kho tvaɱ Ānanda Tathāgatena oḷārike nimitte kayiramāne oḷārike obhāse kayiramāne nāsakkhi paṭivijjhituɱ.|| ||</p>

					<p class="f4">Na Tathāgataɱ yāci: 'tiṭṭhatu bhante Bhagavā kappaɱ tiṭṭhatu Sugato kappaɱ bahu-jana-hitāya,||<br />
					bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Sace tvaɱ Ānanda Tathāgataɱ yāceyyāsi,||<br />
					dveva te vācā Tathāgato paṭikkhipeyya,||<br />
					atha tatiyakaɱ adhivāseyya.|| ||</p>

					<p class="f4">Tasmā ti h'Ānanda tuyhevetaɱ dukkaṭaɱ,||<br />
					tuyhevetaɱ aparaddhaɱ.|| ||</p>

					<p class="f4">78. Nanvetaɱ Ānanda mayā paṭigacveva akkhātaɱ: sabbeh'eva piyehi manāpehi nānābhāvo vinābhāvo aññathā-bhāvo.|| ||</p>

					<p class="f4">Taɱ kutettha Ānanda labbhā yaɱ taɱ jātaɱ bhūtaɱ saŋkhataɱ paloka-dhammaɱ.|| ||</p>

					<p class="f4">Taɱ vata mā palujjitī.|| ||</p>

					<p class="f4">Netaɱ ṭhānaɱ vijjati.|| ||</p>

					<p class="f4">Yaɱ kho pan'etaɱ Ānanda Tathāgatena cattaɱ vantaɱ muttaɱ pahīnaɱ paṭinissaṭṭhaɱ,||<br />
					ossaṭṭho āyusankhāro,||<br />
					ekaɱ-sena vācā Tathāgatena bhāsitā 'na ciraɱ Tathāgatassa pari-Nibbānaɱ <a id="pg119"><span class="f2 g"><b>[119]</b></span></a> bhavissati.|| ||</p>

					<p class="f4">Ito tiṇṇaɱ māsānaɱ accayena Tathāgato parinibbāyissatī' ti.|| ||</p>

					<p class="f4">Tañcenaɱ1 kathāgato jīvitahetu puna paccāmissatī'ti n'etaɱ ṭhānaɱ vijjati.|| ||</p>

					<p class="f4">79. Āyām Ānanda yena Mahāvanaɱ kūṭā-gārasālā ten'upasankamissāmā' ti.|| ||</p>

					<p class="f4">"Evaɱ bhante" ti.kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā āyasmatā Ānandena saddhiɱ yena Mahāvanaɱ kūṭā-gārasālā ten'upasankami.|| ||</p>

					<p class="f4">Upasaɱkamitvā āyasmantaɱ Ānandaɱ āmantesi; gaccha tvaɱ Ānanda,||<br />
					yāvatikā bhikkhu Vesāliɱ upanissāya viharanti,||<br />
					te sabbe upaṭṭhāna-sālāyaɱ sannipātehī" ti.|| ||</p>

					<p class="f4">"Evaɱ bhante' ti kho āyasmā Ānando Bhagavato paṭissutvā,||<br />
					yāvatikā bhikkhu Vesāliɱ upanissāya viharanti,||<br />
					te sabbe upaṭṭhāna-sālāyaɱ sannipātetvā yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho āyasmā Ānando Bhagavantaɱ etad avoca; "sannipātito bhante bhikkhu-saŋgho,||<br />
					yassa dāni bhante Bhagavā kālaɱ maññatī" ti.|| ||</p>

					<p class="f4">(Brahma-cariyacira-ṭ-ṭhitika - Dhamma-desanā)|| ||</p>

					<p class="f4">80. Atha kho Bhagavā yena upaṭṭhāna-sālā ten'upasankami.|| ||</p>

					<p class="f4">Upasaɱkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhu āmantesi: "tasmāt iha bhikkhave ye te mayā dhammā abhiññā desitā,||<br />
					te vo sādhukaɱ uggahetvā āsevitabbā bhāvetabbā bahulī-kātabbā yatha-yidaɱ <a id="pg120"><span class="f2 g"><b>[120]</b></span></a> Brahma-cariyaɱ addhaniyaɱ assa cira-ṭ-ṭhitikaɱ.|| ||</p>

					<p class="f4">Tadassa bahu-jana-hitāya bahu-jana-sukhāya lokānukampāya atthāya hitāya sukhāya deva-manussānaɱ katame ca te bhikkhave dhammā mayā abhiññā3 desitā,||<br />
					ye vo4 sādhukaɱ uggahetvā āsevitabbā bhāvetabbā bahulī-kātabbā yatha-yidaɱ Brahma-cariyaɱ addhaniyaɱ assa cira-ṭ-ṭhitikaɱ.|| ||</p>

					<p class="f4">Tadassa bahu-jana-hitāya bahu-jana-sukhāya lokānukampāya atthāya hitāya sukhāya deva-manussānaɱ.|| ||</p>

					<p class="f4">Seyyath'īdaɱ,||<br />
					cattāro sati-paṭṭhānā,||<br />
					cattāro samma-p-padhānā,||<br />
					cattāro iddhi-pādā pañc'indriyāni,||<br />
					pañca-balāni.|| ||</p>

					<p class="f4">Satta bojjhaŋgā,||<br />
					Ariyo Aṭṭhaŋgiko Maggo.|| ||</p>

					<p class="f4">Ime kho bhikkhave dhammā mayā abhiññā desitā.|| ||</p>

					<p class="f4">Te vo sādhukaɱ uggahetvā āsevitabbā bahulī-kātabbā yathāyidaɱ Brahma-cariyaɱ addhaniyaɱ assa cira-ṭ-ṭhitikaɱ,||<br />
					tadassa bahu-jana-hitāya bahu-jana-sukhāya lokānukampāya atthāya hitāya sukhāya deva-manussānanti."|| ||</p>

					<p class="f4">81. Atha kho Bhagavā bhikkhu āmantesi: "bhanda'dāni bhikkhave āmantayāmi vo.|| ||</p>

					<p class="f4">Vaya-dhammā sankhārā.|| ||</p>

					<p class="f4">Appamādena sampādetha.|| ||</p>

					<p class="f4">Naciraɱ Tathāgatassa pari-Nibbānaɱ bhavissati.|| ||</p>

					<p class="f4">Ito tiṇṇaɱ māsānaɱ accayena Tathāgato parinibbāyissatī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā;|| ||</p>

					<p class="f4">Paripakko vayo mayhaɱ parittaɱ mama jīvitaɱ|| ||</p>
					<p class="f4">Pahāya vo gamissāmi katamme saraṇamattano.|| ||</p>
					<p class="f4">Appamattā satimanto susīlā hotha bhikkhavo,||<br />
					*|| ||</p>
					<p class="f4">Susamāhita-saŋkappā sacittamanurakkhatha.|| ||</p>

					<p class="f4"><a id="pg121"><span class="f2 g"><b>[121]</b></span></a> yo imasmiɱ Dhamma-Vinaye appamatto vihassati,|| ||</p>

					<p class="f4">Pahāya jāti-saɱsāraɱ dukkhassantaɱ karissatī" ti.|| ||</p>

					<p class="f4">Tatiyabhāṇavāro.|| ||</p>

					<p class="f4">1. Ito paraɱ syāmapotthake ayaɱ adhito pāṭho pi dissate;|| ||</p>

					<p class="f4">"Daharā pi ca ye vuḍḍhā ye bālā ye ca paṇḍitā|| ||</p>

					<p class="f4">Aḍḍhā c'eva daḷiddā ca sabbe maccuparāyaṇā|| ||</p>

					<p class="f4">Yathā pi kumbhakārassa kataɱ mattikabhājataɱ|| ||</p>

					<p class="f4">Khuddakaɱ ca mahantaɱ vayañ ca pakkañcaāmakaɱ|| ||</p>

					<p class="f4">Sabbaɱ bhedanapariyan taɱ evaɱ maccāna jīvitaɱ|| ||</p>

					<p class="f4">Athāparaɱ etad avoca" Satthā|| ||</p>

					<p class="f4">2. Viharissati syā,||<br />
					vihessati sīmu.|| ||</p>

					<p class="f4">Saddanītiyaɱ - "viharassa ha - vipubbassa hara dhātussa 'ha' iccādeso hoti vā sasatimbhi vibhattiyaɱ - appamatto vihassati"|| ||</p>

					<p class="f4">(Cattāro ariya-Dhammā)|| ||</p>

					<p class="f4">82. <a id="pg122"><span class="f2 g"><b>[122]</b></span></a> atha kho Bhagavā pubbaṇha-samayaɱ nivāsetvā patta-cīvaraɱ ādāya Vesāliɱ piṇḍāya pāvisi.|| ||</p>

					<p class="f4">Vesāliyaɱ caritvā pacchā-bhattaɱ piṇḍa-pāta-paṭikkanto nāgāpalokitaɱ Vesāliɱ apaloketvā āyasmantaɱ Ānandaɱ āmantesi: idaɱ pacchimakaɱ Ānanda Tathāgatassa Vesāliyā dassanaɱ bhavissati.|| ||</p>

					<p class="f4">Āyām Ānanda yena bhaṇḍagāmo ten'upasankamissāmā' ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena bhaṇḍagāmo tad avasari.|| ||</p>

					<p class="f4">Tatra sudaɱ Bhagavā bhaṇḍagāme viharati.|| ||</p>

					<p class="f4">Tatra kho Bhagavā bhikkhu āmantesi: "catunnaɱ bhikkhave dhammānaɱ ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Katamesaɱ catunnaɱ? Ariyassa bhikkhave sīlassa ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Ariyassa bhikkhave samādhissa ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca - ariyāya bhikkhave paññāya ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañveva tumhākañca.|| ||</p>

					<p class="f4">Ariyāya bhikkhave vimuttiyā ananubodhā appaṭivedhā evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañca.|| ||</p>

					<p class="f4">Ta-y-idaɱ,||<br />
					bhikkhave,||<br />
					ariyaɱ sīlaɱ anu-Buddhaɱ.|| ||</p>

					<p class="f4"><a id="pg123"><span class="f2 g"><b>[123]</b></span></a> paṭividdhaɱ.|| ||</p>

					<p class="f4">Ariyo samādhi anu-Buddho paṭividdho.|| ||</p>

					<p class="f4">Ariyā paññā anu-Buddhā paṭividdhā.|| ||</p>

					<p class="f4">Ucchinnā bhava-taṇhā khīṇā bhavanetti.|| ||</p>

					<p class="f4">N'atthi-dāni puna-b-bhavo" ti.|| ||</p>

					<p class="f4">Idam avoca Bhagavā idaɱ vatvā Sugato athāparaɱ etad avoca Satthā:|| ||</p>

					<p class="f4">"Sīlaɱ samādhi paññā ca vimutti ca anuttarā|| ||</p>
					<p class="f4">Anu-Buddhā ime dhammā Gotamena yasassinā,|| ||</p>

					<p class="f4">Iti Buddho abhiññāya dhammamakkhāsi bhikkhūnaɱ|| ||</p>
					<p class="f4">Dukkhassantakaro Satthā cakkhumā parinibbuto" ti.|| ||</p>

					<p class="f4">Tatrāpi sudaɱ Bhagavā bhaṇḍagāme viharanto etad eva bahulaɱ bhikkhūnaɱ dhammiɱ kathaɱ karoti: "Iti sīlaɱ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaɱso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaɱsā.|| ||</p>

					<p class="f4">Paññā-paribhāvitaɱ cittaɱ samma-d-eva āsavehi vimuccati seyyath'īdaɱ kāmāsavā bhavāsavā avijjāsavā' ti.|| ||</p>

					<p class="f4">(Cattāro mahā'padesā)|| ||</p>

					<p class="f4">83. Atha kho Bhagavā bhaṇḍagāme yath-ā-bhirattaɱ viharitvā āyasmantaɱ Ānandaɱ āmantesi: āyām Ānanda yena hatthigāmo,||<br />
					yena ambagāmo,||<br />
					yena jambugāmo.|| ||</p>

					<p class="f4">Yena bhoganagaraɱ ten'upasankamissāmā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena bhoganagaraɱ tad avasari.|| ||</p>

					<p class="f4">Tatrasudaɱ Bhagavā bhoganagare viharati Ānande cetiye.|| ||</p>

					<p class="f4">Tatra kho Bhagavā bhikkhū āmantesi: "cattāro' me bhikkhave mahā'padese desissāmi.|| ||</p>

					<p class="f4">Taɱ suṇātha sādhukaɱ manasi karotha,||<br />
					bhāsissāmī" ti.|| ||</p>

					<p class="f4"><a id="pg124"><span class="f2 g"><b>[124]</b></span></a> "Evam bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Idha, bhikkhave, bhikkhū evaɱ vadeyya:|| ||</p>

					<p class="f4">"Sammukhā me taɱ āvuso Bhagavato sutaɱ,||<br />
					sammukhā paṭiggahitaɱ,||<br />
					ayaɱ dhammo ayaɱ vinayo idaɱ Satth-usāsananti" tassa bhikkhave bhikkhuno bhāsitaɱ n'eva abhinanditabbaɱ na paṭikkositabbaɱ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhunaɱ uggahetvā sutte otāretabbāni1 vinaye sandassetabbāni.|| ||</p>

					<p class="f4">Tāni ce sutte otāriyamānāni vinaye sandassiyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaɱ: addhā idaɱ na c'eva tassa Bhagavato vacanaɱ.|| ||</p>

					<p class="f4">Imassa ca bhikkhuno duggahitanti.|| ||</p>

					<p class="f4">Iti h'etaɱ bhikkhave chaḍḍeyyātha.|| ||</p>

					<p class="f4">Tāni ce sutte otāriyamānāni vinaye sandassiyamānāni sutte c'eva otaranti vinaye ca sandissanti,||<br />
					niṭṭhamettha gantabbaɱ: 'addhā idaɱ tassa Bhagavato vacanaɱ.|| ||</p>

					<p class="f4">Imassa ca bhikkhuno suggahitan' ti.|| ||</p>

					<p class="f4">Imaɱ bhikkhave paṭhamaɱ mahā'padesaɱ dhāreyyātha. (1)|| ||</p>

					<p class="f4">Idha pana bhikkhave bhikkhu evaɱ vadeyya: amukasmiɱ nāma āvāse saŋgho viharati sathero sapāmokkho.|| ||</p>

					<p class="f4">Tassa me Saŋghassa sammukhā sutaɱ sammukhā paṭiggahitaɱ 'ayaɱ dhammo ayaɱ vinayo idaɱ Satth-usāsana'nti tassa bhikkhave bhikkhuno bhāsitaɱ n'eva abhinanditabbaɱ na-p-paṭikkositabbaɱ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhukaɱ uggahetvā sutte otāretabbāni vinaye sandassetabbāni tāni ce sutte otāriyamānāni vinaye sandassiyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaɱ: 'addhā idaɱ na c'eva tassa Bhagavato vacanaɱ,||<br />
					tassa ca Saŋghassa duggahitan' ti.|| ||</p>

					<p class="f4">Iti h'etaɱ bhikkhave chaḍḍeyyātha.|| ||</p>

					<p class="f4">Tāni ce sutte otāriyamānāni vinaye sandassiyamānāni sutte c'eva otaranti vinaye ca sandissanti,||<br />
					niṭṭhamettha gantabbaɱ: <a id="pg125"><span class="f2 g"><b>[125]</b></span></a> addhā idaɱ tassa Bhagavato vacanaɱ,||<br />
					tassa ca Saŋghassa suggahitan' ti.|| ||</p>

					<p class="f4">Idaɱ,||<br />
					bhikkhave,||<br />
					dutiyaɱ mahā'padesaɱ dhāreyyātha.|| ||</p>

					<p class="f4">(2) Idha pana bhikkhave bhikkhu evaɱ vadeya: amukasmiɱ nāma āvāse sambahulā therā bhikkhu viharanti bahu-s-sutā āgatāgamā dhamma-dharā vinaya-dharā mātikā-dharā.|| ||</p>

					<p class="f4">Tesaɱ me therānaɱ sammukhā sutaɱ sammukhā paṭiggahitaɱ 'ayaɱ dhammo ayaɱ vinayo idaɱ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ na-p-paṭikkositabbaɱ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhukaɱ uggahetvā sutte otāretabbāni vinaye sandassetabbāni.|| ||</p>

					<p class="f4">Tāni ce sutte otāriyamānāni vinaye sandassiyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaɱ: "addhā idaɱ na c'eva tassa Bhagavato vacanaɱ,||<br />
					tesañ ca therānaɱ duggahitan' ti.|| ||</p>

					<p class="f4">Iti h'etaɱ bhikkhave chaḍḍeyyātha tāni ce sutte otārīyamānāni vinaye sandassiyamānāni sutte c'eva otaranti vinaye ca sandissanti,||<br />
					niṭṭhamettha gantabbaɱ: 'addhā idaɱ tassa Bhagavato vacanaɱ,||<br />
					tesañ ca therānaɱ suggahitan' ti.|| ||</p>

					<p class="f4">Idaɱ,||<br />
					bhikkhave,||<br />
					tatiyaɱ mahā'padesaɱ dhāreyyātha.|| ||</p>

					<p class="f4">(3)Idha pana bhikkhave bhikkhu evaɱ vadeyya: 'amukasmiɱ nāma āvāse eko thero bhikkhu viharati bahu-s-suto āgatāgamo dhamma-dharo vinaya-dharo mātikādharo.|| ||</p>

					<p class="f4">Tassa me therassa sammukhā sutaɱ sammukhā paṭiggahitaɱ 'ayaɱ dhammo ayaɱ vinayo idaɱ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ na-p-paṭikkositabbaɱ.|| ||</p>

					<p class="f4">Anabhinan'ditvā a-p-paṭikkositvā tāni pada-vyañ janāni sādhukaɱ uggahetvā sutte otāretabbāni.|| ||</p>

					<p class="f4">Vinaye sandassetabbāni.|| ||</p>

					<p class="f4">Tāni ce sutte otārīyamānāni vinaye sandassīyamānāni na c'eva sutte otaranti na ca vinaye sandissanti,||<br />
					niṭṭhamettha gantabbaɱ: 'addhā idaɱ na c'eva tassa Bhagavato vacanaɱ,||<br />
					tassa ca therassa duggahitan' ti.|| ||</p>

					<p class="f4">Iti h'etaɱ bhikkhave chaḍḍeyyātha.|| ||</p>

					<p class="f4">Tāni ce sutte otārīyamānāni vinaye sandassīyamānāni sutte c'eva otaranti vinaye ca sandissanti,||<br />
					niṭṭhamettha gantabbaɱ: <a id="pg126"><span class="f2 g"><b>[126]</b></span></a> addhā idaɱ tassa Bhagavato vacanaɱ,||<br />
					tassa ca therassa suggahitan' ti.|| ||</p>

					<p class="f4">Idaɱ,||<br />
					bhikkhave,||<br />
					catutthaɱ mahā'padesaɱ dhāreyyātha.|| ||</p>

					<p class="f4">(4) Ime kho bhikkhave cattāro mahā'padese dhāreyyāthā" ti.|| ||</p>

					<p class="f4">Tatra pi sudaɱ Bhagavā bhoganagare viharanto Ānande cetiye etad eva bahulaɱ bhikkhunaɱ dhammiɱ kathaɱ karoti: 'Iti sīlaɱ,||<br />
					iti samādhi,||<br />
					iti paññā.|| ||</p>

					<p class="f4">Sīla-paribhāvito samādhi maha-p-phalo hoti mahā-nisaɱso.|| ||</p>

					<p class="f4">Samādhi-paribhāvitā paññā maha-p-phalā hoti mahā-nisaɱsā.|| ||</p>

					<p class="f4">Paññā-paribhāvitaɱ cittaɱ samma-d-eva āsavehi vimuccati.|| ||</p>

					<p class="f4">Seyyath'īdaɱ kāmāsavā bhavāsavā avijjāsavā' ti.|| ||</p>

					<p class="f4">(Cunda - kammāraputtakathā)|| ||</p>

					<p class="f4">84. Atha kho Bhagavā bhoganagare yath-ā-bhirattaɱ viharitvā āyasmantaɱ Ānandaɱ āmantesi: "āyām Ānanda yena pāvā,||<br />
					ten'upasankamissāmā" ti.|| ||</p>

					<p class="f4">"Evaɱ bhante" ti.kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena pāvā tad avasari.|| ||</p>

					<p class="f4">Tatra sudaɱ Bhagavā Pāvāyaɱ viharati Cundassa kammāraputtassa Ambavane.|| ||</p>

					<p class="f4">Assosi kho Cundo kammāraputto 'Bhagavā kira pāvaɱ anuppatto Pāvāyaɱ viharati mayhaɱ Ambavane' ti.|| ||</p>

					<p class="f4">Atha kho Cundo kammāraputto yena Bhagavā ten'upasankami upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Cundaɱ kammāraputtaɱ Bhagavā dhammiyā kathāya sandassesi samādapesi samuttejesi sampahaɱsesi.|| ||</p>

					<p class="f4">Atha kho Cundo kammāraputto Bhagavatā dhammiyā kathāya sanda-s-sito samāda-pito samutte-jito sampahaɱ-sito Bhagavantaɱ etad avoca: 'adhivāsetu me bhante Bhagavā cātanāya bhattaɱ saddhiɱ bhikkhu saŋghenā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Cundo kammāraputto Bhagavato adhivāsanaɱ <a id="pg127"><span class="f2 g"><b>[127]</b></span></a> viditvā uṭṭhāy āsanā Bhagavantaɱ abhivādetvā padakkhīṇaɱ katvā pakkāmi.|| ||</p>

					<p class="f4">Atha kho Cundo kammāraputto tassā rattiyā accayena sake nivesane paṇītaɱ khādanīyaɱ bhojanīyaɱ paṭiyādāpetvā pahūtañ ca sūkaramaddavaɱ,||<br />
					Bhagavato kālaɱ ārocāpesi: kālo bhante,||<br />
					niṭṭhitaɱ bhattanti.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya saddhiɱ bhikkhu-saŋghena yena Cundassa kammāraputtassa nivesanaɱ ten'upasankami upasankamitvā paññatte āsane nisīdi.|| ||</p>

					<p class="f4">Nisajja kho Bhagavā Cundaɱ kammāraputtaɱ āmantesi: 'yante Cunda sūkaramaddavaɱ paṭiyattaɱ,||<br />
					tena maɱ parivisa.|| ||</p>

					<p class="f4">Yaɱ panaññaɱ khādanīyaɱ bhojanīyaɱ yaṭiyattaɱ,||<br />
					tena bhikkhu-Saŋghaɱ parivisā' ti.|| ||</p>

					<p class="f4">"Evaɱ bhante" ti kho Cundo kammāraputto Bhagavato paṭissutvā yaɱ ahosi sūkaramaddavaɱ paṭiyattaɱ,||<br />
					tena Bhagavantaɱ parivisi.|| ||</p>

					<p class="f4">Yaɱ panaññaɱ khādanīyaɱ bhojanīyaɱ paṭiyattaɱ,||<br />
					tena bhikkhu-Saŋghaɱ parivisi.|| ||</p>

					<p class="f4">Atha kho Bhagavā Cundaɱ kammāraputtaɱ āmantesi: yante Cunda sūkaramaddavaɱ avasiṭṭhaɱ,||<br />
					taɱ sobbhe nikhanāhi.|| ||</p>

					<p class="f4">Nāhaɱ taɱ Cunda passāmi sa-devake loke sa-Mārake,||<br />
					sa-brahmake,||<br />
					sa-s-samaṇa-brāhmaṇiyā pajāya sadeva-manussāya yassa taɱ paribhuttaɱ sammā pariṇāmaɱ gaccheyya aññatra Tathāgatassā' ti.|| ||</p>

					<p class="f4">"Evaɱ bhante" ti kho Cundo kammāraputto Bhagavato paṭissutvā,||<br />
					yaɱ ahosi sūkaramaddavaɱ avasiṭṭhaɱ taɱ sobbhe nikhaṇitvā,||<br />
					yena Bhagavā ten'upasankami: upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Cundaɱ kammāraputtaɱ Bhagavā dhammiyā kathāya sanda-s-setvā samāda-petvā samutte-chetvā sampahaɱ-setvā uṭṭhāy āsanā pakkāmi.|| ||</p>

					<p class="f4">(Lohitapakkhandikā ābādho)|| ||</p>

					<p class="f4">85. Atha kho Bhagavato Cundasasa kammāraputtassa bhattaɱ bhuttāvissa kharo ābādho uppajji lohitapakkhandikā.|| ||</p>

					<p class="f4">Pabāḷhā vedanā vattanti māraṇantikā.|| ||</p>

					<p class="f4">Tā <a id="pg128"><span class="f2 g"><b>[128]</b></span></a> sudaɱ Bhagavā sato sampajāno adhivāsesi avihañña-māno.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi: "āyām Ānanda yena kusinārā ten'upasankamissāmā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">"Cundassa bhattaɱ bhuñjitvā kamMārassāti me sutaɱ,|| ||</p>
					<p class="f4">Ābādhaɱ samphusī dhīro pabā'haɱ māraṇantikaɱ.|| ||</p>

					<p class="f4">Bhuttassa ca sūkaramaddavena|| ||</p>

					<p class="f4">Byādhippabā'ho udapādi Satthuno|| ||</p>

					<p class="f4">Viriñcamāno Bhagavā avoca|| ||</p>

					<p class="f4">Gacchāmahaɱ kusināraɱ nagaranti."|| ||</p>

					<p class="f4">(Ānandena pānīyāharaṇaɱ)|| ||</p>

					<p class="f4">86. Atha kho Bhagavā maggā okkamma yena aññataraɱ rukkha-mūlaɱ ten'upasankami.|| ||</p>

					<p class="f4">Upasaɱkamitvā āyasmantaɱ Ānandaɱ āmantesi: "iŋgha me tvaɱ Ānanda catugguṇaɱ sanghāṭi paññapehi.|| ||</p>

					<p class="f4">Kilanto'smi Ānanda,||<br />
					nisīdissāmī" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā catugguṇaɱ sanghāṭiɱ paññapesi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja kho Bhagavā āyasmantaɱ Ānandaɱ āmantesi: "iŋgha me tvaɱ Ānanda pānīyaɱ āhara,||<br />
					pipāsito'mhi Ānanda pivissāmī'ti evaɱ vutte āyasmā Ānando Bhagavantaɱ etad avoca: "idāni bhante pañca-mattāni sakaṭasatāni atikkantāni.|| ||</p>

					<p class="f4">Taɱ cakkacchinnaɱ udakaɱ parittaɱ lu'itaɱ āvilaɱ sandati.|| ||</p>

					<p class="f4">Ayaɱ bhante kakutthā nadī avidūre acchodakā3 <a id="pg129"><span class="f2 g"><b>[129]</b></span></a> sātodakā sītodakā setakā4 supatitthā ramaṇīyā.|| ||</p>

					<p class="f4">Ettha Bhagavā pānīyañ ca pivissati,||<br />
					gattāni ca sītikarissatīti".|| ||</p>

					<p class="f4">dutiyam pi kho Bhagavā āyasmantaɱ Ānandaɱ āmantesi: 'iŋgha me tvaɱ Ānanda pānīyaɱ āhara,||<br />
					pipāsito'smi Ānanda pivissāmī'ti dutiyam pi kho āyasmā Ānando Bhagavantaɱ etad avoca: "idāni bhante pañca-mattāni sakaṭasatāni atikkantāni.|| ||</p>

					<p class="f4">Taɱ cakkacchinnaɱ udakaɱ parittaɱ lu'itaɱ āvilaɱ sandati.|| ||</p>

					<p class="f4">Ayaɱ bhante kakutthā nadī avidūre acchodakā sātodakā sītodakā setakā4 suppatitthā ramaṇīyā.|| ||</p>

					<p class="f4">Ettha Bhagavā pānīyañ ca pivissati,||<br />
					gattāni ca sītikarissatī" ti.|| ||</p>

					<p class="f4">Tatiyam pi kho Bhagavā āyasmantaɱ Ānandaɱ āmantesi: 'iŋgha me tvaɱ Ānanda pānīyaɱ āhara,||<br />
					pipāsito'smi Ānanda pivissāmī" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā pattaɱ gahetvā yena sā nadikā ten'upasankami.|| ||</p>

					<p class="f4">Atha kho sā nadikā cakkacchinnā parittā lu'itā āvilā sandamānā āyasmante Ānande upasankamante acchā vippasantā anāvilā sandittha.|| ||</p>

					<p class="f4">Atha kho āyasmate,||<br />
					Ānandassa etad ahosi: 'acchariyaɱ vata bho,||<br />
					abbhutaɱ vata bho,||<br />
					Tathāgatassa mahiddhikatā mah-ā-nubhāvatā.|| ||</p>

					<p class="f4">Ayaɱ hi sā nadikā cakkacchinnā parittā lu'itā āvilā sandamānā mayi upasankamante acchā vi-p-pasannā anāvilā sandatī" ti.|| ||</p>

					<p class="f4">Pattena pānīyaɱ ādāya yena Bhagavā ten'upasankami,||<br />
					upasankamitvā Bhagavantaɱ etad avoca:|| ||</p>

					<p class="f4">"Acchariyaɱ bhante,||<br />
					abbhutaɱ bhante,||<br />
					Tathāgatassa mahiddhikatā mah-ā-nubhāvatā.|| ||</p>

					<p class="f4">Idāni sā bhante nadikā cakkacchinnā parittā lu'itā āvilā sandamānā mayi upasankamante acchā vi-p-pasannā anāvilā sandittha.|| ||</p>

					<p class="f4">Pivatu Bhagavā pānīyaɱ,||<br />
					pivatu Sugato pānīyanti".|| ||</p>

					<p class="f4">Atha kho Bhagavā pānīyaɱ apāsi.|| ||</p>

					<p class="f4">(Pukkusamallaputtakathā)|| ||</p>

					<p class="f4">87. <a id="pg130"><span class="f2 g"><b>[130]</b></span></a> Tena kho pana samayena pukkuso mallaputto ā'ārassa kālāmassa sāvako kusinārāya pāvaɱ addhāna-magga-paṭipanno hoti.|| ||</p>

					<p class="f4">Addasā kho pukkuso mallaputto Bhagavantaɱ aññatarasmiɱ rukkha-mūle nisinnaɱ.|| ||</p>

					<p class="f4">Disvā yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinno kho pukkuso mallaputto Bhagavantaɱ etad avoca: "acchariyaɱ bhante,||<br />
					abbhutaɱ bhante,||<br />
					santena vata bhante pabba-jitā vihārena viharanti.|| ||</p>

					<p class="f4">Bhūta-pubbaɱ bhante,||<br />
					ā'āro kālāmo addhāna-magga-paṭipanno maggā okkamma avidūre aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">Atha kho bhante pañca-mattāni sakaṭasatāni ā'āraɱ kālāmaɱ nissāya nissāya ati-k-kamiɱsu.|| ||</p>

					<p class="f4">Atha kho bhante aññataro puriso tassa sakaṭasatthassa piṭṭhito piṭṭhito āga-c-chanto yena ā'āro kālāmo ten'upasankami.|| ||</p>

					<p class="f4">Upasaɱkamitvā ā'āraɱ kālāmaɱ etad avoca: "api bhante pañca-mattāni sakaṭasatāni ati-k-kamantāni addasā?'Ti 'na kho ahaɱ āvuso addasanti.|| ||</p>

					<p class="f4">' 'Kim pana bhante saddaɱ assosi?'Ti.|| ||</p>

					<p class="f4">'Na kho ahaɱ āvuso saddaɱ assosin' ti.|| ||</p>

					<p class="f4">'Kim pana bhante sutto ahosī' ti?|| ||</p>

					<p class="f4">Na kho ahaɱ āvuso sutto ahosi'nti 'kimpana bhante saññī ahosī ?'Ti 'evamāvuso' ti.|| ||</p>

					<p class="f4">'So tvaɱ bhante saññī samāno jāgaro mañcamattāni sakaṭasatāni nissāya nissāya ati-k-kamantāni n'eva addasa na pana saddaɱ assosi apissu te bhante sanghāṭi rajena okiṇṇā" ti?|| ||</p>

					<p class="f4">'Evam āvuso' ti.|| ||</p>

					<p class="f4">Atha kho bhante tassa purisassa etad ahosi: acchariyaɱ vata bho,||<br />
					abbhutaɱ vata bho,||<br />
					santena vata bho pabba-jitā vihārena viharanti,||<br />
					yatra hi nāma saññī <a id="pg131"><span class="f2 g"><b>[131]</b></span></a> samāno jāgaro pañca-mattāni sakaṭasatāni nissāya nissāya ati-k-kamantāni n'eva dakkhiti,||<br />
					na pana saddaɱ sossatī'ti ā'āre kālāme uḷāraɱ pasādaɱ paveditvā pakkāmī" ti.|| ||</p>

					<p class="f4">Taɱ kim maññasi pukkusa,||<br />
					katamannu kho dukkarataraɱ vā du-r-abhisambhavataraɱ vā yo saññī samāno jāgaro pañca-mattāni sakaṭasatāni nissāya nissāya ati-k-kamantāni n'eva passeyya,||<br />
					na pana saddaɱ suṇeyya,||<br />
					yo vā saññī samāno jāgaro deve vassante deve gala-galāyante vijjutāsu1 niccharantisu asaṇiyā phalantiyā n'eva passeyya na pana saddaɱ suṇeyyā" ti?|| ||</p>

					<p class="f4">"Kiñhi bhante karissanti pañca vā sakaṭasatāni cha vā sakaṭasatāni satta vā sataṭasatāni aṭṭha vā sakaṭasatāni nava vā sakaṭasatāni sakaṭasahassaɱ vā sakaṭasata-sahassaɱ vā.|| ||</p>

					<p class="f4">Atha kho etad eva dukkarataraɱ c'eva du-r-abhisambhavatarañca yo saññī samāno jāgaro deve vassante deve gala-galāyante vijjutāsu niccharantīsu asaṇiyā phalantiyā n'eva passeyya na pana saddaɱ suṇeyyā" ti.|| ||</p>

					<p class="f4">Ekam idāhaɱ pukkusa samayaɱ ātumāyaɱ viharāmi bhūsāgāre.|| ||</p>

					<p class="f4">Tena kho pana samayena deve vassante deve gala-galāyante vijjutāsu niccharantīsu asaṇiyā phalantiyā avidūre.|| ||</p>

					<p class="f4">Bhūsāgārassa dve kassakā bhātaro hatā cattāro ca balivaddā.|| ||</p>

					<p class="f4">Atha kho pukkusa ātumāya mahā-jana-kāyo ni-k-khamitvā yena te dve kassakā bhātaro hatā cattārā ca balivaddā,||<br />
					ten'upasankami.|| ||</p>

					<p class="f4">Tena kho pan'āhaɱ pukkusa samayena bhusāgārā ni-k-khamitvā bhusāgāradvāre abbhokāse caŋkamāmi.|| ||</p>

					<p class="f4">Atha kho pukkusa aññataro puriso tamhā mahā-jana-kāyā yen'āhaɱ ten'upasankami.|| ||</p>

					<p class="f4">Upasaɱkamitvā maɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitaɱ kho ahaɱ pukkusa taɱ purisaɱ etad avocaɱ 'kin nu kho so āvuso mahā-jana-kāyo sanni-patito" ti?|| ||</p>

					<p class="f4"><a id="pg132"><span class="f2 g"><b>[132]</b></span></a> idāni bhante deve vassante deve gala-galāyante vijjutāsu niccharantīsu asaṇiyā phalantiyā dve kassakā bhātaro hatā cattāro ca balivaddā.|| ||</p>

					<p class="f4">Ettheso mahā-jana-kāyo sanni-patito.|| ||</p>

					<p class="f4">Tvampana bhante kuhiɱ ahosī" ti?|| ||</p>

					<p class="f4">'Idh'eva kho ahaɱ āvuso ahosin' ti.|| ||</p>

					<p class="f4">'Kim pana bhante na addasā" ti?|| ||</p>

					<p class="f4">'Na kho ahaɱ āvuso addasan' ti.|| ||</p>

					<p class="f4">'Kim pana bhante saddaɱ assosī' ti?|| ||</p>

					<p class="f4">'Na kho ahaɱ āvuso saddaɱ assosin' ti.|| ||</p>

					<p class="f4">'Kim pana bhante sutto ahosī" ti?|| ||</p>

					<p class="f4">'Na kho ahaɱ āvuso sutto ahosin' ti.|| ||</p>

					<p class="f4">'Kim pana bhante saññī ahosī" ti?|| ||</p>

					<p class="f4">'Evam āvuso' ti.|| ||</p>

					<p class="f4">'So tvaɱ bhante saññī samāno jāgaro deve vassante deve gala-galāyante vijjutāsu niccharantīsu asaṇiyā phalantiyā n'eva addasa,||<br />
					na pana saddaɱ assosī' ti?|| ||</p>

					<p class="f4">'Evam āvuso' ti.|| ||</p>

					<p class="f4">Atha kho pukkusa,||<br />
					tassa purisassa etad ahosi.|| ||</p>

					<p class="f4">'Acchariyaɱ vata bho abbhutaɱ vata bho,||<br />
					santena vata bho pabba-jitā vihārena viharanti.|| ||</p>

					<p class="f4">Yatra hi nāma saññī samāno jāgaro deve vassante deve gala-galāyante vijjutāsu niccharantīsu asaṇiyā phalantiyā n'eva dakkhīti na pana saddaɱ sossatī'ti mayi uḷāraɱ pasādaɱ pavedetvā maɱ abhivādetvā padakkhiṇaɱ katvā pakkāmī" ti.|| ||</p>

					<p class="f4">Evaɱ vutte pukkuso mallaputto Bhagavantaɱ etad avoca: 'es'āhaɱ bhante yo me ā'āre kālame pasādo,||<br />
					taɱ mahāvāte vā opunāmi,||<br />
					sīgha-sotāya vā nadiyā pavāhemi.|| ||</p>

					<p class="f4">Abhikkantaɱ bhante,||<br />
					abhikkantaɱ bhante.|| ||</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhantīti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi <a id="pg133"><span class="f2 g"><b>[133]</b></span></a> Dhammañ ca bhikkhu-Saŋghañ ca.|| ||</p>

					<p class="f4">Upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gatanti.|| ||</p>

					<p class="f4">Atha kho pukkuso mallaputto aññataraɱ purisaɱ āmantesi.|| ||</p>

					<p class="f4">'Iŋgha me tvaɱ bhaṇe siŋgivaṇṇaɱ yugaɱ maṭṭhaɱ dhāraṇiyaɱ āhāra' ti.|| ||</p>

					<p class="f4">"Evaɱ bhante" ti so puriso pukkusassa mallaputtassa paṭissutvā taɱ siŋgīvaṇṇaɱ yugaɱ maṭṭhaɱ dhāraṇiyaɱ āhari.|| ||</p>

					<p class="f4">Atha kho pukkuso mallaputto taɱ siŋgivaṇṇaɱ yugaɱ maṭṭhaɱ dhāraṇīyaɱ Bhagavato upanāmesi 'idambhante siŋgivaṇṇaɱ yugaɱ maṭṭhaɱ dhāraṇīyaɱ.|| ||</p>

					<p class="f4">Tamme bhante Bhagavā patigaṇhātu anukampaɱ upādāyā' ti.|| ||</p>

					<p class="f4">'Tena hi pukkusa ekena maɱ acchādehi ekena Ānandan' ti.|| ||</p>

					<p class="f4">"Evaɱ bhante" ti kho pukkuso mallaputto Bhagavato paṭissutvā ekena Bhagavantaɱ acchādesi ekena āyasmantaɱ Ānandaɱ.|| ||</p>

					<p class="f4">Atha kho Bhagavā pukkusaɱ mallaputtaɱ dhammiyā kathāya sandassesi,||<br />
					samādapesi,||<br />
					samuttejesi,||<br />
					sampahaɱsesi.|| ||</p>

					<p class="f4">Atha kho pukkuso mallaputto Bhagavatā dhammiyā kathāya sanda-s-sito samāda-pito samutte-jito sampahaɱ-sito uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">88. Atha kho āyasmā Ānando acira-pakkante pukkuse mallaputte taɱ siŋgivaṇṇaɱ yugaɱ maṭṭhaɱ dhāraṇīyaɱ Bhagavato kāyaɱ upanāmesi taɱ Bhagavato kāyaɱ upanāmitaɱ vītaccikaɱ viya khāyati.|| ||</p>

					<p class="f4">Atha kho āyasmā Ānando Bhagavantaɱ etad avoca: 'acchariyambhante,||<br />
					abbhutambhante,||<br />
					yāvaparisuddho bhante Tathāgatassa chavivaṇṇo pariyodāto.|| ||</p>

					<p class="f4">Idambhante siŋgivaṇṇaɱ yugaɱ maṭṭhaɱ dhāraṇīyaɱ Bhagavato <a id="pg134"><span class="f2 g"><b>[134]</b></span></a> upanāmitaɱ vītaccikaɱ ciya khāyatī' ti.|| ||</p>

					<p class="f4">"Evam etaɱ Ānanda,||<br />
					dvīsu kho Ānanda kālesu ativiya Tathāgatassa kāyo parisuddho hoti chavivaṇṇo pariyodāto.|| ||</p>

					<p class="f4">Katamesu dvīsu? Yañ ca Ānanda rattiɱ Tathāgato anuttaraɱ sammā-sambodhiɱ abhisambujjhati,||<br />
					yañ ca rattiɱ Tathāgato anupādisesāya Nibbānadhātuyā parinibkhāyati imesu kho Ānanda dvīsu kālesu ativiya Tathāgatassa kāyo parisuddho hoti chavivaṇṇo pariyodāto.|| ||</p>

					<p class="f4">Ajja kho pan'Ānanda rattiyā pacchime yāme kusinārāyaɱ upavattane mallānaɱ sālavane antarena yamakasālānaɱ Tathāgatassa pari-Nibbānaɱ bhavissati.|| ||</p>

					<p class="f4">Āyām Ānanda yena kakutthā nadī ten'upasankamissāmā" ti.|| ||</p>

					<p class="f4">"Evaɱ bhante" ti.kho āyasmā Ānando Bhagavato paccassosi.|| ||</p>

					<p class="f4">"Siŋgivaṇṇaɱ yugaɱ maṭṭhaɱ pukkuso abhihārayi,|| ||</p>
					<p class="f4">Tena acchādito Satthā hemavaṇṇo asobhathā" ti.|| ||</p>
					<p class="f4">(Ambavanūpagamanaɱ)|| ||</p>

					<p class="f4">89. Atha kho Bhagavā mahatā bhikkhu-saŋghena saddhiɱ yena kakutthā nadī ten'upasankami.|| ||</p>

					<p class="f4">Upasaɱkamitvā kakutthaɱ nadiɱ ajjhogāhetvā nahātvā ca pivitvā ca pacc'uttaritvā yena ambavanaɱ ten'upasankami.|| ||</p>

					<p class="f4">Upasaɱkamitvā āyasmantaɱ Cundakaɱ āmantesi.|| ||</p>

					<p class="f4">'Iŋgha me Cundaka catugguṇaɱ sanghāṭiɱ paññāpehi.|| ||</p>

					<p class="f4">Kilanto'smi Cundaka nipajjissāmī' ti.|| ||</p>

					<p class="f4">"Evaɱ bhante" ti kho āyasmā Cundako Bhagavato paṭissutvā catugguṇaɱ sanghāṭiɱ paññāpesi.|| ||</p>

					<p class="f4">Atha kho Bhagavā dakkhiṇena passena sīhaseyyaɱ kappesi pāde pādaɱ accādhāya sato sampajāno uṭṭhāna-saññaɱ <a id="pg135"><span class="f2 g"><b>[135]</b></span></a> mana-sikaritvā.|| ||</p>

					<p class="f4">Āyasmā pana Cundako tatth'eva Bhagavato purato nisīdi.|| ||</p>

					<p class="f4">"Ganatvāna Buddho nadiyaɱ kakutthaɱ acchodakaɱ sātodakaɱ vi-p-pasannaɱ,|| ||</p>

					<p class="f4">Ogāhi Satthā sukilantarūpo Tathāgato appaṭimo'dha loke.|| ||</p>

					<p class="f4">Nahātvā ca pītvā cudatāri Satthā purakkhato bhikkhugaṇassa majjhe.|| ||</p>

					<p class="f4">Satthā pavattā Bhagavā'dha dhamme upāgamī ambavanaɱ mahesī.|| ||</p>

					<p class="f4">Āmantayī vundakaɱ nāma bhikkhuɱ catugguṇaɱ patthara me nipacchaɱ|| ||</p>

					<p class="f4">So vodito bhāvitattena vundo catugguṇaɱ patthari khippameva|| ||</p>

					<p class="f4">Nipajji Satthā sukilantarūpo Cundo pi tattha pamukhe nisīdī" ti.|| ||</p>

					<p class="f4">(Dve piṇḍa-pātā samaphalā)|| ||</p>

					<p class="f4">90. Atha kho Bhagavā āyasmantaɱ Ānandaɱ āmantesi.|| ||</p>

					<p class="f4">"Siyā kho pan'Ānanda Cundassa kammāraputtassa koci vippaṭisāraɱ upadaheyya" 'tassa te āvuso Cunda,||<br />
					alābhā,||<br />
					tassa te dulladdhaɱ,||<br />
					yassa te Tathāgato pacchimaɱ piṇḍa-pātaɱ bhuñjitvā parinibbuto' ti.|| ||</p>

					<p class="f4">CundassĀnanda kammāraputtassa evaɱ vippaṭisāro vinetabbo.|| ||</p>

					<p class="f4">Tassa te āvuso lābhā,||<br />
					tassa te su-laddhaɱ,||<br />
					yassa te Tathāgato pacchimaɱ piṇḍa-pātaɱ bhuñjitvā parinibbuto.|| ||</p>

					<p class="f4">Sammukhā me taɱ āvuso Cunda Bhagavato sutaɱ sammukhā paṭiggahītaɱ 'dve' me piṇḍa-pātā samaphalā <a id="pg136"><span class="f2 g"><b>[136]</b></span></a> samavipākā ativiya aññehi piṇḍa-pātehi maha-p-phalatarā ca mahā-nisaɱsatarā ca.|| ||</p>

					<p class="f4">Katame dve? Yañ ca piṇḍa-pātaɱ bhuñjitvā Tathāgato anuttaraɱ sammā-sambodhiɱ abhisambujjhati,||<br />
					yañ ca piṇḍa-pātaɱ bhuñjitvā Tathāgato anupādisesāya Nibbānadhātuyaɱ parinibkhāyati,||<br />
					ime dve piṇḍa-pātā samaphalā samavipākā ativiya aññehi piṇḍa-pātehi maha-p-phalatarā ca mahā-nisaɱsatarā ca.|| ||</p>

					<p class="f4">Āyusaŋvatta-nikaɱ pan'āyasmatā cundena kammāraputtena kammaɱ upacitaɱ sukha-saŋvatta-nikaɱ pan'āyasmatā cundena kammāraputtena kammaɱ upacitaɱ.|| ||</p>

					<p class="f4">Vaṇṇasaŋvatta-nikaɱ pan'āyasmatā cundena kammāraputtena kammaɱ upacitaɱ.|| ||</p>

					<p class="f4">Yasasaŋvatta-nikaɱ pan'āyasmatā cundena kammāraputtena kammaɱ upacitaɱ.|| ||</p>

					<p class="f4">Ādhipateyyasaŋvatta-nikaɱ pan'āyasmatā cundena kammāraputtena kammaɱ upacitan' ti.|| ||</p>

					<p class="f4">Cundassa Ānanda kammāraputtassa evaɱ vippaṭisāro paṭivinetabbo" ti.|| ||</p>

					<p class="f4">Atha kho Bhagavā etam atthaɱ viditvā tāyaɱ velāyaɱ imaɱ udānaɱ udānesi:|| ||</p>

					<p class="f4">"Dadato puññaɱ pavaḍḍhati saññamato veraɱ na vīyati,|| ||</p>

					<p class="f4">Kusalo ca jahāti pāpakaɱ rāgadosamoha-k-khayā sa nibbuto' ti.|| ||</p>

					<p class="f4">A'ārāvedallabhāṇavāro catuttho.|| ||</p>

					<p class="f4">(Kusinārā gamanaɱ)|| ||</p>

					<p class="f4"><a id="pg137"><span class="f2 g"><b>[137]</b></span></a> 91. Atha kho Bhagavā āyasmantaɱ Ānandaɱ āmantesi āyām Ānanda yena hiraññavatiyā nadiyā pārimaɱ tīraɱ,||<br />
					yena kusinārā,||<br />
					yena upavattanaɱ mallānaɱ sāla-vanaɱ,||<br />
					ten'upasankamissāmā' ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā mahatā bhikkhu-saŋghena saddhiɱ yena hiraññavatiyā nadiyā pārimaɱ tīraɱ,||<br />
					yena kusinārā,||<br />
					yena upavattanaɱ mallānaɱ sāla-vanaɱ,||<br />
					ten'upasankami.|| ||</p>

					<p class="f4">Upasaɱkamitvā āyasmantaɱ Ānandaɱ āmantesi.|| ||</p>

					<p class="f4">"Iŋgha me tvaɱ Ānanda antarena yamakasālānaɱ uttarasīsakaɱ mañcakaɱ paññāpehi.|| ||</p>

					<p class="f4">Kilanto'smi Ānanda nipajjissāmī' ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā antarena yamakasālānaɱ uttarasīsakaɱ mañcakaɱ paññāpesi.|| ||</p>

					<p class="f4">Atha kho Bhagavā dakkhiṇena passena sīhaseyyaɱ kappesi pāde pādaɱ accādhāya sato sampajāno.|| ||</p>

					<p class="f4">92. Tena kho pana samayena yamakasālā sabbaphāliphullā honti akālapupphehi.|| ||</p>

					<p class="f4">Te Tathāgatassa sarīraɱ okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbāni pi mandāravapupphāni anta'ikkhā papatanti,||<br />
					yāni Tathāgatassa sarīraɱ okiranti ajjhokiranti abhippakiranti Tathāgatassa pūjāya dibbāni pi candanacuṇṇāni anta'ikkhā papatanti.|| ||</p>

					<p class="f4">Tāni Tathāgatassa sarīraɱ <a id="pg138"><span class="f2 g"><b>[138]</b></span></a> okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbāni pi turiyāni anta'ikkhe vajjanti.|| ||</p>

					<p class="f4">Tathāgatassa pūjāya.Dibbāni pi saŋgītāni anta'ikkhe vattanti Tathāgatassa pūjāya.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi: sabbaphāliphullā kho Ānanda yamakasālā akālapupphehi te Tathāgatassa sarīraɱ okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbānipi mandāravapupphāni anta'ikkhā papatanti,||<br />
					tāni Tathāgatassa sarīraɱ okiranti ajjhokiranti abhippakiranti Tathāgatsa pūjāya.|| ||</p>

					<p class="f4">Dibbāni pi candanacuṇṇāni anta'ikkhā papatanti,||<br />
					tāni Tathāgatassa sarīraɱ okiranti ajjhokiranti abhippakiranti Tathāgatassa pūjāya.|| ||</p>

					<p class="f4">Dibbāni pi turiyāni anta'ikkhe vajjanti Tathāgatassa pūjāya.|| ||</p>

					<p class="f4">Dibbānipi saŋgitāni anta'ikkhe vattanti Tathāgatassa pūjāya.|| ||</p>

					<p class="f4">Na kho Ānanda ettāvatā Tathāgato sakkato vā hoti garukato vā mānito vā pūjito vā apacito vā,||<br />
					yo kho Ānanda bhikkhu vā bhikkhunī vā upāsako vā upāsikā vā Dhamm-ā-nu-Dhamma-paṭipanno viharati sāmīci-paṭipanno anuDhamma-cārī,||<br />
					so Tathāgataɱ sakkaroti garukaroti māneti pūjeti apaciyati paramāya pūjāya.|| ||</p>

					<p class="f4">Tasmā ti h'Ānanda Dhamm-ā-nu-Dhamma-paṭipannā viharissāma sāmīci-paṭipannā anu-Dhammacārino ti,||<br />
					evaɱ hi vo Ānanda sikkhitabban ti.|| ||</p>

					<p class="f4">Upavāṇa thero|| ||</p>

					<p class="f4">93. Tena kho pana samayen'āyasmā upavāṇo Bhagavato purato ṭhito hoti Bhagavantaɱ vījamāno.|| ||</p>

					<p class="f4">Atha kho Bhagavā āyasmantaɱ upavāṇaɱ apasādesi: 'apehi bhikkhu.|| ||</p>

					<p class="f4">Mā me purato aṭṭhāsī' ti.|| ||</p>

					<p class="f4">Atha kho āyasmato Ānandassa etad ahosi: 'ayaɱ kho <a id="pg139"><span class="f2 g"><b>[139]</b></span></a> āyasmā upavāṇo dīgha-rattaɱ Bhagavato upaṭṭhāko santikāvacaro samīpacārī.|| ||</p>

					<p class="f4">Atha ca pana Bhagavā pacchime kāle āyasmantaɱ upavāṇaɱ apasādesi: apehi bhikkhu,||<br />
					mā me purato aṭṭhāsī" ti.|| ||</p>

					<p class="f4">Ko nu kho hetu ko paccayo yaɱ Bhagavā āyasmantaɱ upavāṇaɱ apasāresi.|| ||</p>

					<p class="f4">Apehi bhikkhu mā me purato aṭhāsī' ti.|| ||</p>

					<p class="f4">Atha kho āyasmā Ānando Bhagavantaɱ etad avoca: ayaɱ bhante āyasmā upavāṇo dīgha-rattaɱ Bhagavato upaṭṭhāko santikāvacaro samīpacārī,||<br />
					atha ca pana Bhagavā pacchime kāle āyasmantaɱ upavāṇaɱ apasādeti: apehi bhikkhu,||<br />
					mā me purato aṭṭhāsī" ti.|| ||</p>

					<p class="f4">Ko nu kho bhante hetu ko paccayo yaɱ Bhagavā āyasmantaɱ upavāṇaɱ apasādeti apehi bhikkhu mā me purato aṭṭhāsī' ti?|| ||</p>

					<p class="f4">Yebhuyyena Ānanda dasasu sahassīsu loka-dhātusu devatā sanni-patitā Tathāgataɱ dassanāya,||<br />
					yāvatā Ānanda kusinārā upavattanaɱ mallānaɱ sāla-vanaɱ samannato dvādasayojanāni n'atthi so padeso Vāḷagga koṭinittudana mattopi mahesakkhāhi devatāhi apthuṭo.|| ||</p>

					<p class="f4">Devatā Ānanda ujjhāyanti dūrā ca vata mahā āgatā Tathāgataɱ dassanāya.|| ||</p>

					<p class="f4">Kadāci karahaci Tathāgatā loke uppajjanti arahanto Sammā-Sambuddhā ajjeva rattiyā pacchime yāme Tathāgatassa pari-Nibbānaɱ bhavissati,||<br />
					ayañ ca mahesakkho bhikkhu Bhagavato purato ṭhito ovārento,||<br />
					na mayaɱ labhāma pacchime kāle Tathāgataɱ dassanāyā' ti.|| ||</p>

					<p class="f4">94. Kathaɱ bhūtā pana bhante Bhagavā devatā manasi karotī' ti.|| ||</p>

					<p class="f4">"SantĀnanda devatā ākāse pathavisaññiniyo,||<br />
					kese pakiriya kandanti,||<br />
					bāhā paggayha kandanti,||<br />
					chinnapātaɱ <a id="pg140"><span class="f2 g"><b>[140]</b></span></a> papatanti āvaṭṭanti vivaṭṭanti atikhippaɱ Bhagavā parinibbāyissati,||<br />
					atikhippaɱ Sugato parinibbāyissati,||<br />
					atikhippaɱ cakkhu loke antara-dhāyissatī'ti santĀnanda devatā paṭhaviyaɱ paṭhavisaññiniyo,||<br />
					kesepakiriya kandanti,||<br />
					bāhā paggayha kandanti,||<br />
					chinnapātaɱ papatanti āvaṭṭanti vivaṭṭanti:|| ||</p>

					<p class="f4">Atikhippaɱ Bhagavā parinibbāyissati,||<br />
					atikhippaɱ Sugato parinibbāyissati,||<br />
					atikhippaɱ cakkhu1 loke antara-dhāyissatīti!|| ||</p>

					<p class="f4">Yā pana tā devatā vīta-rāgā,||<br />
					tā satā sampajānadā adhivāsenti: aniccā sankhārā taɱ kutettha labbhā?Ti,|| ||</p>

					<p class="f4">95. "Pubbe bhante disāsu vassaɱ vutthā bhikkhū āga-c-chanti Tathāgataɱ dassanāya.|| ||</p>

					<p class="f4">Te mayaɱ labhāma mano-bhāvanīye bhikkhū dassanāya labhāma payirupāsānāya,||<br />
					Bhagavato pana mayaɱ bhante accayena na labhissāma mano-bhāvanīye bhikkhu dassanāya na labhissāma payirupāsanāyā" ti.|| ||</p>

					<p class="f4">"Cattār'imāni Ānanda saddhassa kula-puttassa dassanīyāni saɱvejanīyāni ṭhānāni.|| ||</p>

					<p class="f4">Katamāni cattāri?|| ||</p>

					<p class="f4">'Idha Tathāgato jāto'ti Ānanda saddhassa kula-puttassa dassanīyaɱ saɱvejanīyaɱ ṭhānaɱ.|| ||</p>

					<p class="f4">'Idha Tathāgato anuttaraɱ sammā-sambodhiɱ abhisambuddho' ti.|| ||</p>

					<p class="f4">Ānanda saddhassa kula-puttassa dassanīyaɱ saɱvejanīyaɱ ṭhānaɱ.|| ||</p>

					<p class="f4">'Idha Tathāgatena anuttaraɱ Dhamma-cakkaɱ pavattitan' ti.|| ||</p>

					<p class="f4">Ānanda saddhassa kula-puttassa dassanīyaɱ saɱvejanīyaɱ ṭhānaɱ.|| ||</p>

					<p class="f4">'Idha Tathāgato anupādisesāya Nibbānadhātuyā' parinibbutoti Ānanda saddhassa kula-puttassa dassanīyaɱ saɱvejanīyaɱ ṭhānaɱ.|| ||</p>

					<p class="f4"><a id="pg141"><span class="f2 g"><b>[141]</b></span></a> imāni kho Ānanda cattāri saddhassa kula-puttassa dassanīyāni saɱvejanīyāni ṭhānāni.|| ||</p>

					<p class="f4">Āgamissanti kho Ānanda saddhā bhikkhū bhikkhuniyo upāsakā upāsikāyo'dha Tathāgato jāto ti pi,||<br />
					idha Tathāgato anuttaraɱ sammā-sambodhiɱ abhisambuddhoti pi,||<br />
					idha Tathāgatena anuttaraɱ Dhamma-cakkaɱ pavattitantipi,||<br />
					idha Tathāgato anupādisesāya Nibbānadhātuyā parinibbuto ti pi.|| ||</p>

					<p class="f4">Ye hi keci Ānanda cetiyacārikaɱ āhiṇḍantā pasanna-cittā kālaɱ karissanti,||<br />
					sabbe te kāyassa bhedā param maraṇā sugatiɱ saggaɱ lokaɱ upapajjissantiti.|| ||</p>

					<p class="f4">Ānanda pucchā kathā|| ||</p>

					<p class="f4">96. "Kathaɱ mayaɱ bhante mātu-gāme paṭipajjāmā" ti?|| ||</p>

					<p class="f4">"Adassanaɱ ānandā" ti.|| ||</p>

					<p class="f4">"Dassane Bhagavā sati kathaɱ paṭipajjitabbanti?"|| ||</p>

					<p class="f4">"Anālāpo ānandā" ti.|| ||</p>

					<p class="f4">"Alapattena pana bhante kathaɱ paṭipajjitabbanti?"|| ||</p>

					<p class="f4">"Sati Ānanda upaṭṭhapetabbā" ti.|| ||</p>

					<p class="f4">Kathaɱ mayaɱ bhante Tathāgatassa sarīre paṭipajjāmā" ti?|| ||</p>

					<p class="f4">"Avyāvaṭā tumhe Ānanda hotha Tathāgatassa sarīrapūjāya.|| ||</p>

					<p class="f4">Iŋgha tumhe Ānanda sadatthe,||<br />
					ghaṭatha sadatthamanuyujjatha,||<br />
					sadatthe appamattā ātāpino pahit'attā viharatha,||<br />
					santĀnanda khattiya-paṇḍitā pi brāhmaṇa-paṇḍitā pi gahapati-paṇḍitā pi Tathāgate ahippasannā te Tathāgatassa sarīrapūjaɱ karissantī" ti.|| ||</p>

					<p class="f4">"Kathaɱ pana bhante Tathāgatassa sarīre paṭipajjitabbantī?"|| ||</p>

					<p class="f4">"Yathā kho Ānanda rañño cakka-vattissa sarīre paṭipajjanti,||<br />
					evaɱ Tathāgatassa sarīre paṭipajjitabbanti" "kathaɱ pana bhante rañño cakka-vattissa sarīre paṭipajjanti" ti?|| ||</p>

					<p class="f4">"Rañño Ānanda cakka-vattissa sarīraɱ ahatena vatthena veṭhenti.|| ||</p>

					<p class="f4">Ahatena vatthena veṭhetvā vihatena kappāsena veṭhenti.|| ||</p>

					<p class="f4">Vihatena kappāsena veṭhetvā ahatena vatthena <a id="pg142"><span class="f2 g"><b>[142]</b></span></a> veṭhenti.|| ||</p>

					<p class="f4">Etenūpāyena pañcahi yugasatehi rañño cakka-vattissa sarīraɱ veṭhetvā āyasāya teladoṇiyā pakkhipitvā aññissā āyasāya doṇiyā paṭikujjitvā sabbagandhānaɱ citakaɱ karitvā rañño cakka-vattissa sarīraɱ jhāpenti.|| ||</p>

					<p class="f4">Cātummahā-pathe rañño cakakavattissa thūpaɱ karonti.|| ||</p>

					<p class="f4">Evaɱ kho Ānanda rañño cakka-vattissa sarīre paṭipajjanti.|| ||</p>

					<p class="f4">Yathā kho Ānanda rañño cakka-vattissa sarīre paṭipajjanti evaɱ Tathāgatassa sarīre paṭipajjitabbaɱ cātu-m-mahā-pathe Tathāgatassa thūpo kātabbo.|| ||</p>

					<p class="f4">Tattha ye mālaɱ vā gandhaɱ vā cuṇṇakaɱ3 vā āropessanti vā abhivādessanti vā,||<br />
					cittaɱ vā pasādessanti,||<br />
					tesantaɱ bhavissati dīgha-rattaɱ hitāya sukhāyā" ti.|| ||</p>

					<p class="f4">Thūpārahā puggalā.|| ||</p>

					<p class="f4">97. "Cattāro'me Ānanda thūpa-rahā.|| ||</p>

					<p class="f4">Katame cattāro?|| ||</p>

					<p class="f4">Tathāgato arahaɱ Sammā-SamBuddho thūpa-raho.|| ||</p>

					<p class="f4">Paccekasambuddho thūpa-raho,||<br />
					Tathāgatassa sāvako thūpa-raho,||<br />
					rājā cakka-vattī thūpa-raho' ti.|| ||</p>

					<p class="f4">KiñcĀnanda attha-vasaɱ paṭicca Tathāgato arahaɱ Sammā-SamBuddho thūpa-raho?|| ||</p>

					<p class="f4">Ayaɱ tassa Bhagavato arahato Sammā-Sam-Buddhassa thūpo ti Ānanda bahū janā cittaɱ pasādenti,||<br />
					te tatthacittaɱ pasādetvā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Idaɱ kho Ānanda attha-vasaɱ paṭicca Tathāgato arahaɱ Sammā-SamBuddho thūpa-raho.|| ||</p>

					<p class="f4">KiñcĀnanda attha-vasaɱ paṭicca paccekasambuddho thūpa-raho? Ayaɱ tassa Bhagavato paccekasambuddhassa <a id="pg143"><span class="f2 g"><b>[143]</b></span></a> thūpo ti Ānanda bahūjanā cittaɱ pasādenti.|| ||</p>

					<p class="f4">Te tattha cittaɱ pasādetvā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Idaɱ kho Ānanda attha-vasaɱ paṭicca paccekasambuddho thūpa-raho.|| ||</p>

					<p class="f4">KiñcĀnanda attha-vasaɱ paṭicca Tathāgatassa sāvako thūpa-raho? Ayaɱ tassa Bhagavato arahato Sammā-Sam-Buddhassa sāvakassa thūpo ti Ānanda bahū janā cittaɱ pasādenti.|| ||</p>

					<p class="f4">1 Te tattha cittaɱ pasādetvā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Idaɱ kho Ānanda attha-vasaɱ paṭicca Tathāgatassa sāvako thūpa-raho,|| ||</p>

					<p class="f4">KiñcĀnanda attha-vasaɱ paṭicca rājā cakka-vattī thūpa-raho? Ayaɱ dhammikassa Dhamma-rañño thūpo ti Ānanda bahū janā cittaɱ pasādenti,||<br />
					te tattha cittaɱ pasādetvā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Idaɱ kho Ānanda attha-vasaɱ paṭicca rājā cakka-vatti thūpa-raho.|| ||</p>

					<p class="f4">Ime kho Ānanda cattāro thūpa-rahā" ti.|| ||</p>

					<p class="f4">Ānandattherassa acchariya-Dhammā.|| ||</p>

					<p class="f4">98. Atha kho āyasmā Ānando vihāraɱ pavisitvā kapisīsaɱ ālambitvā rodamāno aṭṭhāsi: "ahañca vat'amhi sekho sakaraṇīyo,||<br />
					Satthu ca me pari-Nibbānaɱ bhavissati yo mamaɱ3 ānukampako" ti.|| ||</p>

					<p class="f4">atha kho Bhagavā bhikkhū āmantesi: "kahannu kho bhikkhave Ānando" ti."eso bhante āyasmā Ānando vihāraɱ pavisitvā kapisīsaɱ ālambitvā rodamāno ṭhito: 'ahañca vat'amhi sekho sakaraṇīyo Satthu ca me pari-Nibbānaɱ bhavissati yo mamaɱ ānukampako" ti.|| ||</p>

					<p class="f4">Atha kho Bhagavā aññataraɱ bhikkhuɱ āmantesi: "ehi tvaɱ bhikkhu,||<br />
					mama vacanena Ānandaɱ āmantehi: Satthā taɱ āvuso Ānanda āmanteti" ti.<a id="pg144"><span class="f2 g"><b>[144]</b></span></a> "evambhante'ti kho so bhikkhu Bhagavato paṭissutvā yen'āyasmā Ānando ten'upasankami,||<br />
					upasankamitvā āyasmantaɱ Ānandaɱ etad avoca: Satthā taɱ āvuso Ānanda āmantetī" ti.|| ||</p>

					<p class="f4">'Evam āvuso'ti kho āyasmā Ānando tassa bhikkhuno paṭissutvā yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">"Alaɱ Ānanda mā soci,||<br />
					mā paridevi- nanu etaɱ Ānanda mayā paṭikacc'eva akkhātaɱ sabbeh'eva piyehi manāpehi nānābhāvo vinābhāvo aññathā-bhāvo.|| ||</p>

					<p class="f4">Taɱ kutettha Ānanda labbhā 'yan taɱ jātaɱ bhūtaɱ saŋkhataɱ paloka-dhammaɱ,||<br />
					taɱ vata Tathāgatassāpi sarīraɱ' māpalujjiti.|| ||</p>

					<p class="f4">Netaɱ ṭhānaɱ vijjati.|| ||</p>

					<p class="f4">Dīgha-rattaɱ kho te Ānanda Tathāgato pacc'upaṭṭhito mettena kāya-kammena hitena sukhena advayena appamāṇena,||<br />
					mettena vacī-kammena hitena sukhena advayena appamāṇena,||<br />
					mettena mano-kammena hitena sukhena advayena appamāṇena.|| ||</p>

					<p class="f4">Katapuñño'si tvaɱ Ānanda padhānamanuyuñja ,||<br />
					khippaɱ hehisi1 anāsavo" ti.|| ||</p>

					<p class="f4">99. Atha kho Bhagavā bhikkhū āmantesi: " ye pi te bhikkhave ahesuɱ atītam addhānaɱ arahanto Sammā-Sambuddhā,||<br />
					tesam pi Bhagavantaɱ etaparamāyeva upaṭṭhākā ahesuɱ seyyathā pi mayhaɱ Ānando.|| ||</p>

					<p class="f4">Ye pi te bhikkhave bhavissanti anāgatam addhānaɱ arahanto Sammā-Sambuddhā,||<br />
					tesam pi Bhagavantānaɱ etaparamāyeva upaṭṭhākā bhavissanti seyyathā pi mayhaɱ Ānando,||<br />
					paṇḍito bhikkhave Ānando,||<br />
					medhāvī bhikkhave Ānando,||<br />
					jānāti 'ayaɱ kālo Tathāgataɱ dassanāya upasankamituɱ bhikkhūnaɱ,||<br />
					ayaɱ kālo bhikkhunīnaɱ ayaɱ kālo upāsakānaɱ,||<br />
					<a id="pg145"><span class="f2 g"><b>[145]</b></span></a> ayaɱ kālo upāsikānaɱ,||<br />
					ayaɱ kālo rañño rāja-mahāmattānaɱ titthiyānaɱ titthiyasāvakānanti.'|| ||</p>

					<p class="f4">100. Cattāro'me bhikkhave acchariyā abbhutā dhammā Ānande katame cattāro?|| ||</p>

					<p class="f4">Sace bhikkhave bhikkhu-parisā Ānandaɱ dassanāya upasankamati,||<br />
					dassanena sā attamanā hoti.|| ||</p>

					<p class="f4">Tatra ce Ānando dhammaɱ bhāsati,||<br />
					bhāsitena pi sā attamanā hoti,||<br />
					atittā'va bhikkhave bhikkhu-parisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Sace bhikkhave bhikkhunī-parisā,||<br />
					upāsaka-parisā,||<br />
					upāsikāparisā Ānandaɱ dassanāya upasankamati,||<br />
					dassanena sā attamanā hoti.|| ||</p>

					<p class="f4">Tatra ce Ānando dhammaɱ bhāsati bhāsitena pi sā attamanā hoti.|| ||</p>

					<p class="f4">Atittā'va bhikkhave upāsikāparisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Ime kho bhikkhave cattāro acchariyā abbhutā dhammā Ānande.|| ||</p>

					<p class="f4">Cattāro'me bhikkhave acchariyā abbhutā dhammā raññe cakka-vattimhi.|| ||</p>

					<p class="f4">Katame cattāro? Sace bhikkhave khattiya-parisā rājānaɱ cakka-vattiɱ dassanāya upasankamati,||<br />
					dassanena sā attamanā hoti.|| ||</p>

					<p class="f4">Tatra ce rājā cakka-vattī bhāsati bhāsitena pi sā attamanā hoti atittā'va bhikkhave khattiya-parisā hoti.|| ||</p>

					<p class="f4">Atha kho rājā cakka-vattī tuṇhī hoti.|| ||</p>

					<p class="f4">Sace bhikkhave brāhmaṇa-parisā,||<br />
					gahapati-parisā,||<br />
					samaṇa-parisā rājānaɱ cakka-vattiɱ dassanāya upasankamati,||<br />
					dassanena sā attamanā hoti.|| ||</p>

					<p class="f4">Tatra ce rājā cakka-vattī bhāsati ?āsitena pi sā attamanā hoti,||<br />
					atittā'va bhikkhave samaṇa-parisā hoti.|| ||</p>

					<p class="f4">Atha kho rājā cakka-vatti tuṇhī hoti.|| ||</p>

					<p class="f4"><a id="pg146"><span class="f2 g"><b>[146]</b></span></a> evam eva kho,||<br />
					bhikkhave,||<br />
					cattāro 'me acchariyā abbhutā dhammā Ānande.|| ||</p>

					<p class="f4">Sace bhikkhave bhikkhu-parisā Ānandaɱ dassanāya upasankamati,||<br />
					dassanena sā attamanā hoti,||<br />
					tatra ce Ānando dhammaɱ bhāsati,||<br />
					bhāsitena pi sā attamanā hoti,||<br />
					tatu ce Ānando dhammaɱ bhāsati,||<br />
					bhāsitena pi sā attamanā hoti,||<br />
					atittā'va bhikkhave bhikkhu-parisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Sace bhikkhunī-parisā,||<br />
					upāsaka-parisā,||<br />
					upāsikāparisā Ānandaɱ dassanāya upasankamati,||<br />
					dassanena sā attamanā hoti,||<br />
					tatra ce Ānando dhammaɱ bhāsati bhāsitena pi sā attamanā hoti atittā'va bhikkhave upāsikāparisā hoti.|| ||</p>

					<p class="f4">Atha kho Ānando tuṇhī hoti.|| ||</p>

					<p class="f4">Ime kho bhikkhave cattāro acchariyā abbhutā dhammā Ānande' ti.|| ||</p>

					<p class="f4">(Mahāsudassana sutta desanā.)|| ||</p>

					<p class="f4">101. Evaɱ vutte āyasmā Ānando Bhagavantaɱ etad avoca: "mā bhante Bhagavā imasmiɱ kuḍḍanagarake ujjaŋgalanagarake sākhānagarake parinibbāyī.|| ||</p>

					<p class="f4">Santi bhante aññāni mahānagarāni,||<br />
					seyyath'īdaɱ campā Rājagahaɱ Sāvatthi sāketaɱ kosambī bārāṇasī.|| ||</p>

					<p class="f4">Ettha Bhagavā parinibbātu.|| ||</p>

					<p class="f4">Ettha bahū khattiya-mahā-sālā brāhmaṇa-mahā-sālā gahapati-mahā-sālā Tathāgate abhi-p-pasannā.|| ||</p>

					<p class="f4">Te Tathāgatassa sarīrapūjaɱ karissanti" ti.|| ||</p>

					<p class="f4">"Mā h'evaɱ Ānanda avaca,||<br />
					māhevaɱ Ānanda avaca kuḍḍanagarakaɱ ujjaŋgalanagarakaɱ sākhānagarakanti."|| ||</p>

					<p class="f4">'Bhūta-pubbaɱ Ānanda rājā mahā sudassano nāma ahosi cakka-vattī dhammiko Dhamma-rājā cāturanto vijitāvī jana-padatthācariya-p-patto satta-ratana-samannāgato.|| ||</p>

					<p class="f4">Rañño Ānanda mahā sudassanassa ayaɱ kusinārā kusāvatī nāma rājadhānī ahosi.|| ||</p>

					<p class="f4">Puratthimena ca pacchimena ca dvādasayojanāni āyāmena,||<br />
					uttarena ca dakkhiṇena ca sattayojanāni vitthārena,||<br />
					kusāvatī Ānanda rājadhānī iddhā c'eva ahosi phītā <a id="pg147"><span class="f2 g"><b>[147]</b></span></a> ca bahu-janā ca ākiṇṇa-manussā ca subhikkhā va.|| ||</p>

					<p class="f4">Seyyathā pi Ānanda devānaɱ ā'akamandā nāma rājadhāni iddhā c'eva phitā ca bahu-janā ca ākiṇṇayakkhā ca subhikkhā ca,||<br />
					evam eva kho Ānanda kusāvatī rājadhānī iddhā c'eva ahosi phītā ca bahu-janā ca ākiṇṇa-manussā ca subhikkhā ca.|| ||</p>

					<p class="f4">Kusāvatī Ānanda rājadhānī dasahi saddehi avīvittā ahosi divā c'eva rattiñca: seyyath'īdaɱ hatthi-saddena assa-saddena ratha-saddena bheri-saddena mudiŋgasaddena vīṇāsaddena gītasaddena saŋkhasaddena,||<br />
					sammasaddena tālasaddena asnātha pivatha khādathāti dasamena saddena.|| ||</p>

					<p class="f4">Gaccha tvaɱ Ānanda,||<br />
					kusināraɱ pavisitvā kosinārakānaɱ mallānaɱ ārocehi: ajja kho vāseṭṭhā rattiyā pacchime yāme Tathāgatassa pari-Nibbānaɱ bhavissati.|| ||</p>

					<p class="f4">Abhi-k-kamatha vāseṭṭhā abhi-k-kamatha vāseṭṭhā,||<br />
					mā pacchā vippaṭi-sārino ahuvattha: amhākañ ca no gāmakkhette Tathāgatassa pari-Nibbānaɱ ahosi,||<br />
					na mayaɱ labhimhā pacchime kāle Tathāgataɱ dassanāyā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā nivāsetvā patta-cīvaraɱ ādāya attadutiyo kusināraɱ pāvisi.|| ||</p>

					<p class="f4">Mallānaɱ vandanā|| ||</p>

					<p class="f4">102. Tena kho pana samayena kosinārakā mallā santhāgāre sanni-patitā honti kenacideva karaṇīyena.|| ||</p>

					<p class="f4">Atha kho āyasmā Ānando yena kosinārakānaɱ mallānaɱ santhāgāraɱ ten'upasankami.|| ||</p>

					<p class="f4">Upasaɱkamitvā kosinārakānaɱ mallānaɱ ārocesi "ajja kho vāseṭṭhā rattiyā pacchime yāme Tathāgatassa pari-Nibbānaɱ bhavissati.|| ||</p>

					<p class="f4">Abhi-k-kamatha vāseṭṭhā,||<br />
					abhi-k-kamatha vāseṭṭhā.|| ||</p>

					<p class="f4">Mā pacchā vippaṭi-sārino ahuvattha! 'Amhākañ ca no gāmakkhette Tathāgatassa <a id="pg148"><span class="f2 g"><b>[148]</b></span></a> pari-Nibbānaɱ ahosi,||<br />
					naɱ mayaɱ labhimhā pacchime kāle Tathāgataɱ dassanāyā" ti.|| ||</p>

					<p class="f4">Idamāyasmato Ānandassa sutvā mallā ca mallaputtā ca mallasuṇisā ca mallapajāpatiyo ca aghāvino dummanā cetodukkhasamappitā appekacce kese pakiriya kandanti,||<br />
					bāhā paggayha kandanti,||<br />
					chinnapātaɱ patanti āvaṭṭanti vivaṭṭanti "atikhippaɱ Bhagavā parinibbāyissati,||<br />
					atikhippaɱ Sugato parinibbāyissati,||<br />
					atikhippaɱ cakkhu 1 loke antara-dhāyissatī" ti.|| ||</p>

					<p class="f4">Atha kho mallā ca mallaputtā ca mallasuṇisā ca mallapajāpatiyo ca aghāvino dummanā cetodukkhasamappitā yena upavattaɱ mallānaɱ sāla-vanaɱ yen'āyasmā Ānando ten'upasankamiɱsu.|| ||</p>

					<p class="f4">Atha kho āyasmato Ānandassa etad ahosi: sace kho ahaɱ kosinārake malle ekam-ekaɱ Bhagavantaɱ vandāpessamiɱ,||<br />
					avandito'va Bhagavā kosinārakehi mallehi bhavissati.|| ||</p>

					<p class="f4">Athāyaɱ ratti vibhāyissati.|| ||</p>

					<p class="f4">Yan nūnāhaɱ kosinārake malle kulaparivattaso kulaparivattaso ṭhapetvā Bhagavantaɱ vandāpeyyaɱ 'itthannāmo bhante mallo saputto sahariyo sapariso sāmacco Bhagavato pāde sirasā vandatī' ti.|| ||</p>

					<p class="f4">Atha kho āyasmā Ānando kosinārake malle kulaparivattaso kulaparivattaso ṭhapetvā Bhagavantaɱ vandāpesi: 'itthannāmo bhante mallo saputto sabhariyo sapariso sāmacco Bhagavato pāde sirasā vandatī' ti.|| ||</p>

					<p class="f4">Atha kho āyasmā Ānando etena upāyena paṭhamen'eva yāmena kosinārake malle Bhagavantaɱ vandāpesi.|| ||</p>

					<p class="f4">Subhadda paribbājaka vatthu|| ||</p>

					<p class="f4">103. Subhadda paribbājaka vatthu|| ||</p>

					<p class="f4">103. Tena kho pana samayena subhaddo nāma paribbājako kusinārāyaɱ paṭivasati.|| ||</p>

					<p class="f4">Assosi kho subhaddo paribbājako: 'ajja kira rattiyā pacchime yāme samaṇassa Gotamassa pari-Nibbānaɱ bhavissatī' ti.|| ||</p>

					<p class="f4"><a id="pg149"><span class="f2 g"><b>[149]</b></span></a> atha kho subhaddassa paribbājakassa etad ahosi: "sutaɱ kho pana me'taɱ paribbājakānaɱ vuḍḍhānaɱ mahallakānaɱ ācariya-pācariyānaɱ bhāsa-mānānaɱ kadāci karahaci Tathāgatā loke uppajjanti arahanto Sammā-Sambuddhāti.|| ||</p>

					<p class="f4">Ajjeva rattiyā pacchime yāme samaṇassa Gotamassa pari-Nibbānaɱ bhavissati.|| ||</p>

					<p class="f4">Atthi ca me ayaɱ kaŋkhādhammo uppanno.|| ||</p>

					<p class="f4">Evaɱ pasanno ahaɱ samaṇe gotame 'pahoti me Samaṇo Gotamo tathā dhammaɱ desetuɱ yathā'haɱ imaɱ kaŋkhādhammaɱ pajaheyyan' ti.|| ||</p>

					<p class="f4">Atha kho subhaddo paribbājako yena upavattanaɱ mallānaɱ sāla-vanaɱ yen'āyasmā Ānando ten'upasankami.|| ||</p>

					<p class="f4">Upasaɱkamitvā āyasmantaɱ Ānandaɱ etad avoca: sutaɱ me taɱ bho Ānandaparibbājakānaɱ vuḍḍhānaɱ mahallakānaɱ ācariya-pācariyānaɱ bhāsa-mānānaɱ: "kadāvi karahaci Tathāgatā loke uppajjanti arahanto Sammā-Sambuddhā" ti.|| ||</p>

					<p class="f4">Ajjeva rattiyā pacchime yāme samaṇassa Gotamassa pari-Nibbānaɱ bhavissati.|| ||</p>

					<p class="f4">Atthi ca me ayaɱ kaŋkhādhammo uppanno,||<br />
					"evaɱ pasanno ahaɱ samaṇe gotame,||<br />
					pahoti me Samaṇo Gotamo tathā dhamaɱ desetuɱ yathā'haɱ imaɱ kaŋkhādhammaɱ pajaheyyaɱ.|| ||</p>

					<p class="f4">Sādhāhaɱ bho Ānanda labheyyaɱ samaṇaɱ Gotamaɱ dassanāyā" ti.|| ||</p>

					<p class="f4">Evaɱ vutte āyasmā Ānando subhaddaɱ paribbājakaɱ etad avoca: 'alaɱ āvuso subhadda,||<br />
					mā Tathāgataɱ viheṭhesi.|| ||</p>

					<p class="f4">Kilanto Bhagavā" ti.|| ||</p>

					<p class="f4">dutiyam pi kho subhaddo paribbājako āyasmantaɱ Ānandaɱ etad avoca: "sutaɱ me taɱ bho Ānanda paribbājakānaɱ vuḍḍhānaɱ mahallakānaɱ ācariya-pācariyānaɱ bhāsa-mānānaɱ: kadāci karahaci Tathāgatā loke uppajjanti arahanto Sammā-Sambuddhāti.|| ||</p>

					<p class="f4">Ajjeva rattiyā pacchime yāme <a id="pg150"><span class="f2 g"><b>[150]</b></span></a> samaṇassa Gotamassa pari-Nibbānaɱ bhavissati.|| ||</p>

					<p class="f4">Atthi ca me ayaɱ kaŋkhādhammo uppanno,||<br />
					evaɱ pasanno ahaɱ samaṇe gotame,||<br />
					'pahoti me Samaṇo Gotamo tathā dhammā desetuɱ yathā'haɱ imaɱ kaŋkhā dhammaɱ pajaheyyaɱ'.|| ||</p>

					<p class="f4">Sādhāhaɱ bho Ānanda labheyyaɱ samaṇaɱ Gotamaɱ dassanāyā" ti.|| ||</p>

					<p class="f4">dutiyam pi kho āyasmā Ānando subhaddaɱ paribbājakaɱ etad avoca: "alaɱ āvuso subhadda,||<br />
					mā Tathāgataɱ viheṭhesi kilanto Bhagavā" ti.|| ||</p>

					<p class="f4">Tatiyam pi kho subhaddo paribbājako āyasmantaɱ Ānandaɱ etad avoca: "sutaɱ me taɱ bho Ānanda paribbājakānaɱ vuḍḍhānaɱ mahallakānaɱ ācariya-pācariyānaɱ bhāsa-mānānaɱ: kadāci karahaci Tathāgatā loke uppajjanti arahanto Sammā-Sambuddhāti.|| ||</p>

					<p class="f4">Ajjeva rattiyā pacchime yāme samaṇassa Gotamassa pari-Nibbānaɱ bhavissati.|| ||</p>

					<p class="f4">Atthi ca me ayaɱ kaŋkhādhammo uppanno,||<br />
					evaɱ pasanno ahaɱ samaṇe gotame,||<br />
					'pahoti me Samaṇo Gotamo tathā dhammā desetuɱ yathā'haɱ imaɱ kaŋkhā dhammaɱ pajaheyyaɱ'.|| ||</p>

					<p class="f4">Sādhāhaɱ bho Ānanda labheyyaɱ samaṇaɱ Gotamaɱ dassanāyā" ti.|| ||</p>

					<p class="f4">Tatiyam pi kho āyasmā Ānando subhaddaɱ paribbājakaɱ etad avoca: "alaɱ āvuso subhadda,||<br />
					mā Tathāgataɱ viheṭhesi kilanto Bhagavā" ti.|| ||</p>

					<p class="f4">104. Assosi kho Bhagavā āyasmato Ānandassa subhaddena paribbājakena saddhiɱ imaɱ kathā-sallāpaɱ.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi: "alaɱ Ānanda mā subhaddaɱ vāresi,||<br />
					labhataɱ Ānanda subhaddo Tathāgataɱ dassanāya.|| ||</p>

					<p class="f4">Yaɱ kiñci maɱ subhaddo pucchissati,||<br />
					sabbantaɱ aññāpekkho'va pucchissati no vihesāpekkho.|| ||</p>

					<p class="f4">Yañ cassāhaɱ puṭṭho vyākarissāmi,||<br />
					taɱ khippameva ājānissatī" ti.|| ||</p>

					<p class="f4">Atha kho āyasmā Ānando subhaddaɱ paribbājakaɱ etad avoca: gacchāvuso subhadda,||<br />
					karoti te Bhagavā okāsanti.|| ||</p>

					<p class="f4">Atha kho subhaddo paribbājako yena Bhagavā ten'upasankami.|| ||</p>

					<p class="f4">Upasaɱkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho subhaddo paribbājako Bhagavantaɱ etad avoca: 'ye' me bho Gotama samaṇa-brāhmaṇā saŋghino gaṇino gaṇācariyā ñātā yasassino titthakarā sādhusammatā bahu-janassa,||<br />
					seyyath'īdaɱ pūraṇo Kassapo,||<br />
					makkhali gosālo,||<br />
					ajito kesakambalo,||<br />
					pakudho kaccāyano,||<br />
					sañjayo belaṭṭhaputto.|| ||</p>

					<p class="f4">Nigaṇṭhonātaputto,||<br />
					sabbe te sakāya paṭiññāya abbhaññiɱsu.|| ||</p>

					<p class="f4">Sabbe va na <a id="pg151"><span class="f2 g"><b>[151]</b></span></a> abbhaññiɱsu,||<br />
					udāhu ekacce abbhaññiɱsu ekacce nābbhaññiɱsū" ti?|| ||</p>

					<p class="f4">"Alaɱ subhaddaɱ tiṭhate taɱ sabbe te sakāya paṭiññāya abbhaññiɱsu,||<br />
					sabb'eva na abbhaññiɱsu,||<br />
					udāhu ekacce abbhaññiɱsu ekacce nābbhaññiɱsū" ti.|| ||</p>

					<p class="f4">Dhammaɱ te subhadda desissāmi.|| ||</p>

					<p class="f4">Taɱ suṇāhi,||<br />
					sādhukaɱ manasi karohi,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho subhaddo paribbājako Bhagavato paccassosi,||<br />
					Bhagavā etad avoca:|| ||</p>

					<p class="f4">105. "Yasmiɱ kho subhadda Dhamma-Vinaye Ariyo Aṭṭhaŋgiko Maggo na upalabbhati,||<br />
					samaṇo pi na upalabbhati,||<br />
					dutiyo pi tattha samaṇo na upalabbhati,||<br />
					tatiyo pi tattha samaṇo na upalabbhati,||<br />
					catuttho pi tattha samaṇo na upalabbhati.|| ||</p>

					<p class="f4">Yasmiñca kho subhadda Dhamma-Vinaye Ariyo Aṭṭhaŋgiko Maggo upalabbhati,||<br />
					samaṇo pi tattha upalabbhati,||<br />
					dutiyo pi tattha samaṇo upalabbhati,||<br />
					tatiyo pi tattha samaṇo upalabbhati,||<br />
					catuttho pi tattha samaṇo upalabbhati.|| ||</p>

					<p class="f4">Imasmiɱ kho subhadda Dhamma-Vinaye Ariyo Aṭṭhaŋgiko Maggo upalabbhati.|| ||</p>

					<p class="f4">Idhe va subhadda samaṇo,||<br />
					idha dutiyo samaṇo,||<br />
					idha tatiyo samaṇo idha catuttho samaṇo.|| ||</p>

					<p class="f4">Suññā parappavādā samaṇehi aññe.|| ||</p>

					<p class="f4">Ime ca1 subhadda bhikkhū sammā vihareyyuɱ asuñño loko arahantehi assā" ti.|| ||</p>

					<p class="f4">"Ekūnatiɱso vayasā subhadda|| ||</p>

					<p class="f4">Yaɱ pabbajiɱ kiɱ kusalānuesī|| ||</p>

					<p class="f4">Vassāni paññāsa samādhikāni|| ||</p>

					<p class="f4">Yato ahaɱ pabba-jito subhadda|| ||</p>

					<p class="f4">ñāyassa Dhammassa padesavatti|| ||</p>

					<p class="f4">Ito bahiddhā samaṇo pi n'atthi.|| ||</p>

					<p class="f4"><a id="pg152"><span class="f2 g"><b>[152]</b></span></a> dutiyo pi samaṇo n'atthi,|| ||</p>

					<p class="f4">Tatiyo pi samaṇo n'atthi,|| ||</p>

					<p class="f4">Catuttho pi samaṇo n'atthi.|| ||</p>

					<p class="f4">Suññā parappavādā samaṇehi aññe|| ||</p>

					<p class="f4">Ime ca subhadda bhikkhū sammā vihareyyuɱ|| ||</p>

					<p class="f4">Asuñño loko arahantehī" ti.|| ||</p>

					<p class="f4">106. Evaɱ vutte subhaddo paribbājako Bhagavantaɱ etad avoca: abhikkantaɱ bhante,||<br />
					abhikkantaɱ bhante seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī" ti.|| ||</p>

					<p class="f4">Evam eva Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi Dhammañ ca bhikkhu-Saŋghañ ca.|| ||</p>

					<p class="f4">Labheyyāhaɱ bhante Bhagavato santike pabbajjaɱ,||<br />
					labheyyaɱ upasampadanti.|| ||</p>

					<p class="f4">"Yo kho subhadda añña-titthiyapubbo imasmiɱ Dhamma-Vinaye ākankhati,||<br />
					pabbajjaɱ,||<br />
					ākankhati upasampadaɱ,||<br />
					so cattāro māse parivasati.|| ||</p>

					<p class="f4">Catunnaɱ māsānaɱ accayena āraddha-cittā bhikkhū pabbā-jenti upasampādenti bhikkhu-bhāvāya.|| ||</p>

					<p class="f4">Api ca mettha puggalavemattatā viditā" ti.|| ||</p>

					<p class="f4">"Sace bhante añña-titthiya-pubbā imasmiɱ Dhamma-Vinaye,||<br />
					ākaŋkhantā pabbajjaɱ,||<br />
					ākaŋkhantā upasampadaɱ,||<br />
					cattāro māse parivasanti,||<br />
					catunnaɱ māsānaɱ accayena āraddha-cittā bhikkhū pabbā-jenti upasampādenti bhikkhu-bhāvāya,||<br />
					ahaɱ cattāri vassāni parivasissāmi,||<br />
					catunnaɱ vassānaɱ accayena āraddha-cittā bhikkhū pabbājentu upasampādentu bhikkhu-bhāvāyā" ti.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi: tena hĀnanda subhaddaɱ pabbājethā ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho subhaddo paribbājako āyasmantaɱ Ānandaɱ etad avoca: "lābhā vo āvuso Ānanda,||<br />
					su-laddhaɱ vo āvuso Ānanda,||<br />
					ye1 ettha Satthu sammukhā antevāsābhisekena abhisittā ti.|| ||</p>

					<p class="f4"><a id="pg153"><span class="f2 g"><b>[153]</b></span></a> Alattha kho Subhaddo paribbājako Bhagavato santike pabbajjaɱ,||<br />
					alattha upasampadaɱ.|| ||</p>

					<p class="f4">Acir'ūpa-sampanno kho pan'āyasmā Subhaddo eko vūpakaṭṭho appamatto ātāpī pahit'atto viharanto.|| ||</p>

					<p class="f4">Na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti abbhaññāsi.|| ||</p>

					<p class="f4">Aññataro kho pan'āyasmā Subhaddo arahataɱ ahosi.|| ||</p>

					<p class="f4">So ca Bhagavato pacchime sakkhi-sāvako ahosī ti.|| ||</p>

					<p class="ctr">Hiraññavatiya-Bhāṇavāraɱ Niṭṭhitaɱ Pañcamaɱ</p>

					<p>&nbsp;</p>

					<p class="f4 ctr c">§</p>

					<p><a id="pg154"><span class="f2 g"><b>[154]</b></span></a></p>

					<h4 class="ctr"><a id="ch6">Chapter VI</a></h4>

					<p class="f4">107. Atha kho Bhagavā āyasmantaɱ Ānandaɱ āmantesi:|| ||</p>

					<p class="f4">"Siyā kho pan'Ānanda tumhākaɱ evam assa:|| ||</p>

					<p class="f4">"AtītaSatthukaɱ pāvacanaɱ,||<br />
					n'atthi no Satthā" ti.|| ||</p>

					<p class="f4">Na kho pan'etaɱ Ānanda evaɱ daṭṭhabbaɱ.|| ||</p>

					<p class="f4">Yo vo Ānanda mayā Dhammo ca Vinayo ca desito paññatto,||<br />
					so vo mam'accayena Satthā ti.|| ||</p>

					<p class="f4">2. 'Yathā kho pan'Ānanda etarahi bhikkhū añña-maññaɱ āvuso-vādena samud'ācaranti,||<br />
					na kho mam'accayena evaɱ samudācaritabbaɱ.|| ||</p>

					<p class="f4">Theratarena Ānanda bhikkhunā navakataro bhikkhu nāmena vā gottena vā āvuso-vādena vā samudācaritabbo,||<br />
					navakatarena bhikkhunā therataro bhikkhu "bhante" ti vā "āyasmā" ti vā samudācaritabbo.|| ||</p>

					<p class="f4">3. 'Ākatkhamāno Ānanda saŋgho mam'accayena khuddānukhuddakāni sikkhā-padāni samūhanatu.|| ||</p>

					<p class="f4">4. 'Channassa Ānanda bhikkhuno mam'accayena brahma-daṇḍo kātabbo" ti.|| ||</p>

					<p class="f4">"Katamo pana bhante brahma-daṇḍo" ti?|| ||</p>

					<p class="f4">"Channo Ānanda bhikkhu yaɱ iccheyya taɱ vadeyya,||<br />
					so bhikkhūhi n'eva vattabbo na ovaditabbo na anusāsitabbo" ti.|| ||</p>

					<p class="f4">108. [5.] Atha kho Bhagavā bhikkhū āmantesi:|| ||</p>

					<p class="f4">'Siyā kho pana bhikkhave eka-bhikkhussā pi kaŋkhā vā vimati vā Buddhe vā dhamme vā saŋghe vā magge vā paṭipadāya vā.|| ||</p>

					<p class="f4">Pucchatha bhikkhave.|| ||</p>

					<p class="f4">Mā pacchā <a id="pg155"><span class="f2 g"><b>[155]</b></span></a> vippaṭi-sārino ahuvattha: sammukhībhūto no Satthā ahosi,||<br />
					na mayaɱ sakkhīmha Bhagavantaɱ sammukhā paṭipucchitunti.|| ||</p>

					<p class="f4">Evaɱ vutte te bhikkhu tuṇhī ahesuɱ.|| ||</p>

					<p class="f4">dutiyam pi kho Bhagavā bhikkhū āmantesi: siyā kho pana bhikkhave ekabhikkhussāpi kaŋkhā vā vimati vā Buddhe vā dhamme vā saŋghe vā magge vā paṭipadāya vā,||<br />
					pucchatha bhikkhave,||<br />
					mā pacchā vippaṭi-sārino ahuvattha: sammukhībhūto no Satthā ahosi,||<br />
					na mayaɱ sakkhīmha Bhagavantaɱ sammukhā paṭipucchitunti.|| ||</p>

					<p class="f4">dutiyam pi kho te bhikkhū tuṇhī ahesuɱ.|| ||</p>

					<p class="f4">Tatiyam pi kho Bhagavā bhikkhū āmantesi: siyā kho pana bhikkhave ekabhikkhussāpi kaŋkhā vā vimati vā Buddhe vā dhammevā saŋghe vā magge vā paṭipadāya vā pucchatha bhikkhave mā pacchā vippaṭi-sārino ahuvattha,||<br />
					sammukhībhūto no Satthā ahosi,||<br />
					na mayaɱ sakkhimha Bhagavantaɱ sammukhā paṭipucchitunti.|| ||</p>

					<p class="f4">Tatiyam pi kho te bhikkhū tuṇhī ahesuɱ.|| ||</p>

					<p class="f4">Atha kho Bhagavā bhikkhū āmantesi 'siyā kho pana bhikkhave Satthu-gāravenāpi na puccheyyātha.|| ||</p>

					<p class="f4">Sahāyako pi bhikkhave sahāyakassa ārocetū' ti.|| ||</p>

					<p class="f4">Evaɱ vutte te bhikkhū tuṇhī ahesuɱ.|| ||</p>

					<p class="f4">108. Atha kho āyasmā Ānando Bhagavantaɱ etad avoca: "acchariyaɱ bhante,||<br />
					abbhutaɱ bhante,||<br />
					evaɱ pasanno ahaɱ bhante imasmiɱ bhikkhu-saŋghe 'n'atthi ekabhikkhussāpi kaŋkhā vā vimati vā Buddhe vā dhamme vā saŋghe vā magge vā paṭipadāya vā' ti.|| ||</p>

					<p class="f4">"Pasādā kho tvaɱ Ānanda vadesi.|| ||</p>

					<p class="f4">ñāṇameva h'ettha Ānanda Tathāgatassa n'atthi imasmiɱ bhikkhu saŋghe ekabhikkhussāpi kaŋkhā vā vimati vā Buddhe vā dhamme vā saŋghe vā magge vā paṭipadāya vā.|| ||</p>

					<p class="f4">Imesaɱ hi Ānanda pañcannaɱ bhikkhu-satānaɱ yo pacchimako bhikkhu so Sot'āpanno avinipāta-dhammo niyato sambodhi-parāyaṇo' ti.|| ||</p>

					<p class="f4">Atha kho Bhagavā bhikkhū āmantesi: <a id="pg156"><span class="f2 g"><b>[156]</b></span></a> "Handa dāni bhikkhave āmantayāmi vo:|| ||</p>

					<p class="f4">"Vaya-dhammā sankhārā,||<br />
					appamādena sampādethā" ti.|| ||</p>

					<p class="f4">Ayaɱ Tathāgatassa pacchimā vācā.|| ||</p>
					<p class="f4">Bhagavato pari-Nibbānaɱ.|| ||</p>

					<p class="f4">109. [8] Atha kho Bhagavā paṭhamaɱ-jhānaɱ samāpajji.|| ||</p>

					<p class="f4">Paṭhamajjhānā vuṭṭha-hitvā dutiyaɱ-jhānaɱ samāpajji.|| ||</p>

					<p class="f4">Dutiyajjhānā vuṭṭha-hitvā tatiyaɱ-jhānaɱ samāpajji.|| ||</p>

					<p class="f4">Tatiyajjhānā vuṭṭhahitvayā catutthaɱ-jhānaɱ samāpajji.|| ||</p>

					<p class="f4">Catutthajjhānā vuṭṭha-hitvā Ākāsanañ-c'āyatanaɱ samāpajji.|| ||</p>

					<p class="f4">Ākāsanañ-c'āyatana-samāpattiyā vuṭṭha-hitvā Viññāṇañ-c'āyatanaɱ samāpajji.|| ||</p>

					<p class="f4">Viññāṇañ-c'āyatana-samāpattiyā vuṭṭha-hitvā Ākiñcaññ'āyatanaɱ samāpajji.|| ||</p>

					<p class="f4">Ākiñ caññ'āyatana-samāpattiyā vuṭṭha-hitvā N'eva-saññā-nā-saññ'āyatanaɱ samāpajji.|| ||</p>

					<p class="f4">N'eva-saññā-nā-saññ'āyatana-samāpattiyā vuṭṭha-hitvā saññā-vedayita-nirodhaɱ samāpajji.|| ||</p>

					<p class="f4">Atha kho āyasmā Ānando āyasmantaɱ Anuruddhaɱ etad avoca:|| ||</p>

					<p class="f4">"Parinibbuto bhante Anuruddha Bhagavā' ti.|| ||</p>

					<p class="f4">"Na āvuso Ānanda Bhagavā parinibbuto saññā-vedayita-nirodhaɱ samāpanno" ti.|| ||</p>

					<p class="f4">9. Atha kho Bhagavā saññā-vedayita-nirodha-samāpattiyā vuṭṭha-hitvā n'evavasaññā-nāsaññāyatanaɱ-samāpajji.|| ||</p>

					<p class="f4">N'evasaññā-nāsaññāyatana-samāpattiyā vuṭṭha-hitvā Ākiñcaññ'āyatanaɱ samāpajji.|| ||</p>

					<p class="f4">Ākiñ caññ'āyatanasamāpattiyā vuṭṭha-hitvā Viññāṇañ-c'āyatanaɱ samāpajji.|| ||</p>

					<p class="f4">Viññāṇañ-c'āyatanasamāpattiyā vuṭṭha-hitvā Ākāsanañ-c'āyatanaɱ samāpajji.|| ||</p>

					<p class="f4">Ākāsanañ-c'āyatanasamāpattiyā vuṭṭha-hitvā catutthaɱ-jhānaɱ samāpajji.|| ||</p>

					<p class="f4">Catutthajjhānā vuṭṭha-hitvā tatiyaɱ-jhānaɱ samāpajji.|| ||</p>

					<p class="f4">Tatiyajjhānā vuṭṭha-hitvā dutiyaɱ-jhānaɱ samāpajji.|| ||</p>

					<p class="f4">Dutiyajjhānā vuṭṭha-hitvā paṭhamaɱjjhānaɱ samāpajji.|| ||</p>

					<p class="f4">Paṭhamajjhānā vuṭṭha-hitvā dutiyaɱjjhānaɱ samāpajji.|| ||</p>

					<p class="f4">Dutiyajjhānā vuṭṭha-hitvā tatiyaɱ-jhānaɱ samāpajji.|| ||</p>

					<p class="f4">Tatiyajjhānā vuṭṭha-hitvā catutthaɱ-jhānaɱ samāpajji.|| ||</p>

					<p class="f4">Catutthajjhānā vuṭṭha-hitvā taɱ samanantarā Bhagavā parinibbāyi.|| ||</p>

					<p class="f4">110. Parinibbute Bhagavati saha parinibbānā mahābhūmi-cālo ahosi,||<br />
					mahiɱsanako salomahaɱso deva-dundubhiyo ca phaliɱsu.|| ||</p>

					<p class="f4"><a id="pg157"><span class="f2 g"><b>[157]</b></span></a> parinibbute Bhagavati saha parinibbānā Brahmā Sahampati imaɱ gāthaɱ abhāsi:|| ||</p>

					<p class="f4">"Sabbe va nikkhipissanti bhūtā loke samussayaɱ|| ||</p>

					<p class="f4">Yathā etādiso Satthā loke appaṭipuggalo|| ||</p>

					<p class="f4">Tathāgato balappatto sambuddho parinibbuto" ti.|| ||</p>

					<p class="f4">Parinibbute Bhagavati saha parinibbānā Sakko devānaɱ indo imaɱ gāthaɱ abhāsi:|| ||</p>

					<p class="f4">"Aniccā vata sankhārā uppādavaya-dhammino,|| ||</p>

					<p class="f4">Uppajjitvā nirujjhanti tesaɱ vūpasamo sukho" ti.|| ||</p>

					<p class="f4">Parinibbute Bhagavati saha parinibbānā āyasmā Anuruddho imā gāthāyo abhāsi:|| ||</p>

					<p class="f4">"Nāhu assāsapassāso ṭhita-cittassa tādino,|| ||</p>

					<p class="f4">Anejo santimārabbha yaɱ kālamakarī muni.|| ||</p>

					<p class="f4">Asallīnena cittena vedanaɱ ajjhavāsayī,|| ||</p>

					<p class="f4">Pajjotass'eva Nibbānaɱ vimokkho cetaso ahū" ti.|| ||</p>

					<p class="f4">Parinibbute Bhagavati saha parinibbānā āyasmā Ānando imaɱ gāthaɱ abhāsi:|| ||</p>

					<p class="f4">"Tadāsi yaɱ bhiɱsanakaɱ tadāsi lomahaɱsanaɱ|| ||</p>

					<p class="f4">Sabbākāravarūpete sambuddhe parinibbute" ti.|| ||</p>

					<p class="f4">111. "Parinibbute Bhagavati ye te tattha bhikkhū avīta-rāgā appekacce bāhā paggayha kandanti chinnapātaɱ patanti āvaṭṭanti vivaṭṭanti:' atikhippaɱ Bhagavā <a id="pg158"><span class="f2 g"><b>[158]</b></span></a> parinibbuto,||<br />
					atikhippaɱ Sugato parinibbuto atikhippaɱ cakkhu loke antara-hitan" ti.|| ||</p>

					<p class="f4">Ye pana te bhikkhū vīta-rāgā te satā sampajānā 'adhivāsenti aniccā sankhārā,||<br />
					taɱ kutettha labbhā' ti.|| ||</p>

					<p class="f4">112. Atha kho āyasmā Anuruddho bhikkhū āmantesi; alaɱ āvuso mā sovittha mā paridevittha.|| ||</p>

					<p class="f4">Nanu etaɱ āvuso Bhagavatā paṭigacc'eva akkhātaɱ,||<br />
					sabbeh'eva piyehi manāpehi nānābhāvo vinābhāvo aññathā-bhāvo,||<br />
					taɱ kutettha āvuso labbhā yan taɱ jātaɱ bhūtaɱ saŋkhataɱ paloka-dhammaɱ taɱ vata mā palujjiti n'etaɱ ṭhānaɱ vijjati.|| ||</p>

					<p class="f4">Devat'āvuso ujjhāyantī" ti.|| ||</p>

					<p class="f4">"Kathambhūtā pana bhante Anuruddha devatā mana-sikaroti?|| ||</p>

					<p class="f4">Santāvuso Ānanda devatā ākāse paṭhavisaññiniyo kese pakiriya kandanti bāhā paggayha kandanti chinnapātaɱ patanti,||<br />
					āvaṭṭanti: vivaṭṭanti atikhippaɱ Bhagavā parinibbuto,||<br />
					atikhippaɱ Sugato parinibbuto,||<br />
					atikhippaɱ cakkhu loke antara-hitanti.|| ||</p>

					<p class="f4">Santāvuso Ānanda devatā paṭhaviyā paṭhavisaññiniyo kese pakiriya kandanti bāhā paggayha kandanti chinnapātaɱ patanti,||<br />
					āvaṭṭanti: vivaṭṭanti atikhippaɱ Bhagavā parinibbuto,||<br />
					atikhippaɱ Sugato parinibbuto,||<br />
					atikhippaɱ cakkhu loke antara-hito ti.|| ||</p>

					<p class="f4">Yā pana devatā vīta-rāgā tā satā sampajānā adhivāsenti 'aniccā sankhārā taɱ kutettha labbhā' ti.|| ||</p>

					<p class="f4">113. Atha kho āyasmā ca Anuruddho āyasmā ca Ānando taɱ rattāvasesaɱ dhammiyā kathāya vītināmesuɱ.|| ||</p>

					<p class="f4">Atha kho āyasmā Anuruddho āyasmantaɱ Ānandaɱ āmantesi: gacchāvuso Ānanda kusināraɱ.|| ||</p>

					<p class="f4">Kusināraɱ pavisitvā kosinārakānaɱ mallānaɱ ārocehi: 'parinibbuto vāsiṭṭhā Bhagavā,||<br />
					yassa dāni kālaɱ maññathā' ti.|| ||</p>

					<p class="f4">Evaɱ bhante ti kho āyasmā Ānando āyasmato Anuruddhassa paṭissutvā pubbaṇha-samayaɱ nivāsetvā patta-cīvaraɱ ādāya attadutiyo kusināraɱ pāvisi.|| ||</p>

					<p class="f4"><a id="pg159"><span class="f2 g"><b>[159]</b></span></a> Tena kho pana samayena kosinārakā mallā santhāgāre sanni-patitā honti ten'eva karaṇīyena.|| ||</p>

					<p class="f4">Atha kho āyasmā Ānando yena kosinārakānaɱ mallānaɱ santhāgāraɱ ten'upasankami.|| ||</p>

					<p class="f4">Upasaɱkamitvā kosinārakānaɱ mallānaɱ ārocesi: "parinibbuto vāsiṭṭhā Bhagavā,||<br />
					yassa dāni kālaɱ maññathā" ti.|| ||</p>

					<p class="f4">Idamāyasmato Ānandassa vacanaɱ sutvā mallā ca mallaputtā ca mallasuṇisā ca mallapajāpatiyo ca aghāvino dummanā ceto dukkhasamappitā appekacce kese pakiriya kandanti,||<br />
					bāhā paggayha kandanti,||<br />
					chinnapātaɱ patanti āvaṭṭanti vivaṭṭanti atikhippaɱ Bhagavā parinibbuto,||<br />
					atikhippaɱ Sugato parinibbuto,||<br />
					atikhippaɱ cakkhu loke antara-hitanti."|| ||</p>

					<p class="f4">114. Atha kho kosinārakā mallā purise āṇāpesuɱ "tenahi bhaṇe kusinārāyaɱ gandhamālañca sabbañ ca tā'āvacaraɱ sannipātethā" ti.|| ||</p>

					<p class="f4">Atha kho kosinārakā mallā gandhamālañca sabbañ ca tā'āvacaraɱ pañca ca dussayugasatāni ādāya yena upavattanaɱ mallānaɱ sāla-vanaɱ yena Bhagavato sarīraɱ ten'upasankamiɱsu.|| ||</p>

					<p class="f4">Upasaɱkamitvā Bhagavato sarīraɱ naccehi gītehi vāditehi mālehi gandhehi sakkarontā garu-karontā mānentā pūjentā celavitānāni karontā maṇḍala-mā'e paṭiyādentā 'ekadivasaɱ vītināmesuɱ.|| ||</p>

					<p class="f4">Atha kho kosinārakānaɱ mallānaɱ etad ahosi.|| ||</p>

					<p class="f4">'Ativikālo kho ajja Bhagavato sarīraɱ jhāpetuɱ,||<br />
					svedāni mayaɱ Bhagavato sarīraɱ naccehi gītehi vāditehi mālehi gandhehi sakkarontā garu-karontā mānentā pūjentā celavitānāni karontā maṇḍala-mā'e paṭiyādentā||<br />
					dutiyam pi divasaɱ vītināmesuɱ,||<br />
					tatiyam pi divasaɱ vītināmesuɱ,||<br />
					catuttham pi divasaɱ vītināmesu,||<br />
					pañcamam pi divasaɱ vītināmesu,||<br />
					chaṭṭham pi divasaɱ vītināmesuɱ atha kho sattamaɱ divasaɱ kosinārakānaɱ mallānaɱ <a id="pg160"><span class="f2 g"><b>[160]</b></span></a> etad ahosi: mayaɱ Bhagavato sarīraɱ naccehi gītehi vāditehi mālehi gandhehi sakkarontā garu-karontā mānentā pūjentā,||<br />
					dakkhiṇena dakkhiṇaɱ nagarassa haritvā bāhirena bāhiraɱ dakkhiṇato nagarassa Bhagavato sarīraɱ jhāpessāmā' ti.|| ||</p>

					<p class="f4">Tena kho pana samayena aṭṭha mallapāmokkhā sīsaɱ nahātā ahatāni vatthāni nivatthā 'mayaɱ Bhagavato sarīraɱ uccāressāmā'ti naSakkonti uccāretuɱ.|| ||</p>

					<p class="f4">Atha kho kosinārakā mallā āyasmantaɱ Anuruddhaɱ etad avocuɱ: ko nu kho bhante Anuruddha hetu ko paccayo yenime aṭṭha mallapāmokkhā sīsaɱ nahātā ahatāni vatthāni nivatthā 'mayaɱ Bhagavato sarīraɱ uccāressāmāti na Sakkonti uccāretunti?" "Aññathā kho vāsiṭṭhā tumhākaɱ adhippāyo,||<br />
					aññathā devatānaɱ adhippāyo" ti.|| ||</p>

					<p class="f4">"Kathā pana bhante devatānaɱ adhippāyo" ti.|| ||</p>

					<p class="f4">"Tumhākaɱ kho vāsiṭṭhā adhippāyo: "mayaɱ Bhagavato sarīraɱ naccehi gītehi vāditehi mālehi gandhehi sakkarontā garu-karontā mānentā pūjentā dakkhiṇena dakkhiṇaɱ nagarassa haritvā,||<br />
					bāhirena bāhiraɱ dakkhiṇato nagarassa Bhagavato sarīraɱ jhāpessāmā" ti.|| ||</p>

					<p class="f4">Devatānaɱ kho vāsiṭṭhā adhippāyo "mayaɱ Bhagavato sarīraɱ dibbehi naccehi gītehi vāditehi mālehi gandhehi sakkarontā garu-karontā mānentā pūjentā,||<br />
					uttarena uttaraɱ nagarassa haritvā,||<br />
					uttarena dvārena nagaraɱ pavesetvā,||<br />
					majjhena majjhaɱ nagarassa haritvā,||<br />
					puratthimena dvārena nikkhāmetvā,||<br />
					puratthimato nagarassa makuṭabandhanaɱ nāma mallānaɱ cetiyaɱ,||<br />
					ettha Bhagavato sarīraɱ jhāpessāmā" ti.|| ||</p>

					<p class="f4">"Yathā bhante devatānaɱ adhippāyo,||<br />
					tathā hotu" ti.|| ||</p>

					<p class="f4">116. Tena kho pana samayena kusinārā yāva sandhisamalasaɱkaṭīrā jaṇṇumattena odhinā mandāravapupphehi satthatā hoti atha kho devatā ca kosinārakā ca mallā Bhagavato sarīraɱ dibbehi ca mānusakehi ca <a id="pg161"><span class="f2 g"><b>[161]</b></span></a> naccehi gītehi vāditehi mālehi gandhehi sakkarontā garu-karontā mānentā pūjentā,||<br />
					uttarena uttaraɱ nagarassa haritvā uttarena dvārena nagaraɱ pavesetvā,||<br />
					majjhena majjhaɱ nagarassa haritvā,||<br />
					puratthimena dvārena ni-k-khamitvā,||<br />
					puratthimato nagarassa makuṭabandhanaɱ nāma mallānaɱ cetiyaɱ,||<br />
					tattha Bhagavato sarīraɱ nikkhipiɱsu.|| ||</p>

					<p class="f4">117. Atha kho kosinārakā mallā āyasmantaɱ Ānandaɱ etad avocuɱ: "kathaɱ mayaɱ bhante Ānanda Tathāgatassa sarīre paṭipajjāmā" ti?|| ||</p>

					<p class="f4">"Yathā kho vāsiṭṭhā rañño cakka-vattissa sarīre paṭipajjatti,||<br />
					evaɱ Tathāgatassa sarīre paṭipajjitabban" ti.|| ||</p>

					<p class="f4">"Kathaɱ pana bhante Ānanda rañño cakka-vattissa sarīre paṭipajjintī" ti.|| ||</p>

					<p class="f4">"Raññe vāsiṭṭhā cakka-vattissa sarīraɱ ahatena vatthena veṭhenti,||<br />
					ahatena vatthena veṭhetvā vihatena kappāsena veṭhenti.|| ||</p>

					<p class="f4">Vihatena kappāsena veṭhetvā ahatena vatthena veṭhenti.|| ||</p>

					<p class="f4">Etena upāyena pañcahi yugasatehi rañño cakka-vattissa sarīraɱ veṭhetvā āyasāya teladoṇiyā pakkhipitvā aññissā āyasāya doṇiyā paṭikujchetvā,||<br />
					sabbagandhānaɱ citakaɱ karitvā rañño cakka-vattissa sarīraɱ jhāpenti.|| ||</p>

					<p class="f4">Cātummahā-pathe rañño cakka-vattissa thūpaɱ karonti.|| ||</p>

					<p class="f4">Evaɱ kho vāsiṭṭhā rañño cakka-vattissa sarīre paṭipajjanti.|| ||</p>

					<p class="f4">Yathā kho vāsiṭṭhā rañño cakka-vattissa sarīre paṭipajjanti,||<br />
					evaɱ Tathāgatassa sarīre paṭipajjitabbaɱ.|| ||</p>

					<p class="f4">Cātummahā-pathe Tathāgatassa thūpo kātabbo.|| ||</p>

					<p class="f4">Tattha ye mālaɱ vā gandhaɱ vā cuṇṇakaɱ vā āropessanti vā abhivādessanti vā cittaɱ vā pasādessanti,||<br />
					tesantaɱ bhavissati dīgha-rattaɱ hitāya sukhāyā" ti.|| ||</p>

					<p class="f4">Atha kho kosinārakā mallā purise āṇāpesuɱ "tena hi bhaṇe mallānaɱ vihataɱ kappāsaɱ sannipātethā" ti.|| ||</p>

					<p class="f4">Atha kho kosinārakā mallā Bhagavato sarīraɱ ahatena vatthena veṭhesuɱ.|| ||</p>

					<p class="f4">Ahatena vatthena veṭhetvā vihatena kappāsena veṭhesuɱ.|| ||</p>

					<p class="f4">Vihatena kappāsena veṭhetvā ahatena <a id="pg162"><span class="f2 g"><b>[162]</b></span></a> vatthena veṭhesuɱ.|| ||</p>

					<p class="f4">Etena upāyena pañcahi yugasatehi Bhagavato sarīraɱ veṭhetvā āyasāya teladoṇiyā pakkhipitvā1 aññissā āyasāya doṇiyā paṭikujchetvā sabbagandhānaɱ citakaɱ karitvā Bhagavato sarīraɱ citakaɱ āropesuɱ.|| ||</p>

					<p class="f4">MahāKassapāgamanaɱ.|| ||</p>

					<p class="f4">118. Tena kho pana samayen'āyasmā Mahā-Kassapo pāvāya kusināraɱ addhāna-magga-paṭipanno hoti mahatā bhikkhu-saŋghena saddhiɱ pañca-mattehi bhikkhu-satehi.|| ||</p>

					<p class="f4">Atha kho āyasmā Mahā-Kassapo maggā okkamma aññatarasmiɱ rukkha-mūle nisīdi.|| ||</p>

					<p class="f4">Tena kho pana samayena aññataro ājīvako kusinārāya mandāravapupphaɱ gahetvā pāvaɱ addhāna-magga-paṭipanno hoti.|| ||</p>

					<p class="f4">Addasā kho āyasmā Mahā-Kassapo taɱ ājīvakaɱ dūrato'va āga-c-chantaɱ.|| ||</p>

					<p class="f4">Disvā taɱ ājīvakaɱ etad avoca: 'apāvuso amhākaɱ Satthāraɱ jānāstī" ti?|| ||</p>

					<p class="f4">Āma āvuso jānāmi.|| ||</p>

					<p class="f4">Ajja sattāhaparinibbuto Samaṇo Gotamo.|| ||</p>

					<p class="f4">Tato me idaɱ mandāravapupphaɱ gahitanti".|| ||</p>

					<p class="f4">Tattha ye te bhikkhu avīta-rāgā appekacce bāhā paggayha kandanti,||<br />
					chinnapātaɱ patanti,||<br />
					āvaṭṭanti vivaṭṭanti: atikhippaɱ Bhagavā parinibbuto,||<br />
					atikhippaɱ Sugato parinibbuto,||<br />
					atikhippaɱ cakkhu loke antara-hitanti,||<br />
					ye pana te bhikkhu vīta-rāgā,||<br />
					te satā sampajānā adhivāsenti: aniccā sankhārā,||<br />
					taɱ kutettha labbhā' ti.|| ||</p>

					<p class="f4">119. Tena kho pana samayena subhaddo nāma buḍḍhapabba-jito' tassaɱ parisāyaɱ nisinno hoti.|| ||</p>

					<p class="f4">Atha kho subhaddo,||<br />
					buḍḍhapabba-jito te bhikkhu etad avoca:|| ||</p>

					<p class="f4">"Alaɱ āvuso mā sovittha,||<br />
					mā paridevittha.|| ||</p>

					<p class="f4">Sumuttā mayaɱ tena mahāsamaṇena.|| ||</p>

					<p class="f4">Upaddutā ca homa idaɱ vo kappati,||<br />
					idaɱ vo na kappatī" ti.|| ||</p>

					<p class="f4">Idāni pana mayaɱ yaɱ icchissāma taɱ karissāma,||<br />
					yaɱ na icchissāma na taɱ karissāmā" ti.|| ||</p>

					<p class="f4">Atha kho āyasmā Mahā-Kassapo bhikkhū āmantesi: 'alaɱ āvuso mā sovittha,||<br />
					mā paridevittha.|| ||</p>

					<p class="f4">Nanu <a id="pg163"><span class="f2 g"><b>[163]</b></span></a> etaɱ āvuso Bhagavatā paṭigacce va akkhātaɱ: sabbeh'eva piyehi manāpehi nānābhāvo vinābhāvo aññathā-bhāvo.|| ||</p>

					<p class="f4">Taɱ kutettha āvuso labbhā yan taɱ jātaɱ bhūtaɱ saŋkhataɱ paloka-dhammaɱ,||<br />
					taɱ Tathāgatassāpi sarīraɱ mā palujjīti n'etaɱ ṭhānaɱ vijjatī" ti.|| ||</p>

					<p class="f4">120. Tena kho pana samayena cattāro mallapāmokkhā sīsaɱ nahātā ahatāni vatthāni nivatthā mayaɱ Bhagavato citakaɱ ālimpessāmāti na Sakkonti ālimpetuɱ.|| ||</p>

					<p class="f4">Atha kho kosinārakā mallā āyasmantaɱ Anuruddhaɱ etad avocuɱ: ko nu kho bhante Anuruddha hetu,||<br />
					ko paccayo,||<br />
					yenime cattāro mallapāmokkhā sīsaɱ nahātā ahatāni vatthāni nivatthā mayaɱ Bhagavato citakaɱ ālimpessāmāti na Sakkonti ālimpetunti"? "Aññathā kho vāsiṭṭhā devatānaɱ adhippāyo" ti.|| ||</p>

					<p class="f4">"Kathaɱ pana bhante devatānaɱ adhippāyo" ti?|| ||</p>

					<p class="f4">"Devatānaɱ kho vāsiṭṭhā adhippāyo: ayaɱ āyasmā Mahā-Kassapo pāvāya kusināraɱ addhāna-magga-paṭipanno mahatā bhikkhu-saŋghena saddhiɱ pañca-mattehi bhikkhu-satehi.|| ||</p>

					<p class="f4">Na tāva Bhagavato citako pajjalissati yāvāyasmā Mahā-Kassapo Bhagavato pāde sirasā na vandissatī" ti.|| ||</p>

					<p class="f4">"Yathā bhante devatānaɱ adhippāyo tathā hotu" ti.|| ||</p>

					<p class="f4">121. Atha kho āyasmā Mahā-Kassapo yena kusinārā makuṭabandhanaɱ nāma mallānaɱ cetiyaɱ yena Bhagavato citako ten'upasankami.|| ||</p>

					<p class="f4">Upasaɱkamitvā ekaɱ saɱ cīvaraɱ katvā añjalimpaṇāmetvā ti-k-khattuɱ citakaɱ padakkhiṇaɱ katvā,||<br />
					pādato vivaritvā Bhagavato pāde sirasā vandi.|| ||</p>

					<p class="f4">Tāni pi kho pañca bhikkhu-satāni ekaɱsaɱ cīvaraɱ katvā añjalimpaṇāmetvā ti-k-khattuɱ citakaɱ padakkhiṇaɱ katvā Bhagavato pāde sirasā vandiɱsu.|| ||</p>

					<p class="f4"><a id="pg164"><span class="f2 g"><b>[164]</b></span></a> vanditesu1 ca pan'āyasmatā mahākansapena tehi pi pañcahi bhikkhu-satehi,||<br />
					sayameva Bhagavato citako pajjali.|| ||</p>

					<p class="f4">122. Jhāyamānassa kho pana Bhagavato sarīrassa,||<br />
					yaɱ ahosi chavīti vā cammanti mā maɱsanti vā naharū ti vā lasikā ti vā tassa n'eva chārikā paññāyittha,||<br />
					na masi.|| ||</p>

					<p class="f4">Sārīrāneca avasissiɱsu.|| ||</p>

					<p class="f4">Seyyathā pi nāma sapissa vā telassa vā jhāya-mānassa n'eva chārikā paññāyati na masi,||<br />
					evam eva Bhagavato sarirassa jhāya-mānassa yaɱ ahosi chavīti vā cammanti vā maɱsanti vā nahārūti vā lasikāti vā tassa n'eva chārikā paññāyittha'na masi,||<br />
					sārīrān'eva avasissiɱsu.|| ||</p>

					<p class="f4">tesañ ca pañcannaɱ dussayugasatānaɱ dveva dussāni na ḍayhiɱsu yañ ca sabbabbhantarimaɱ yañ ca bāhiraɱ.|| ||</p>

					<p class="f4">Daḍḍhe ca kho pana Bhagavato sarīre anta'ikkhā udakadhārā pātu-bhavitvā Bhagavato citakaɱ nibbāpesi.|| ||</p>

					<p class="f4">Udakaɱ sālato pi abbhunnamitvā Bhagavato citakaɱ nibbāpesi.|| ||</p>

					<p class="f4">Kosinārakā pi mallā sabbagandhodakena Bhagavato citakaɱ nibbāpesuɱ.|| ||</p>

					<p class="f4">Atha kho kosinārakā mallā Bhagavato sārīrāni sattāhaɱ santhāgāre sattipañjaraɱ karitvā dhanupākāraɱ parikkhipāpetvā naccehi gītehi vāditehi mālehi gandhehi sakkariɱsu garukariɱsu mānesuɱ pūjesuɱ.|| ||</p>

					<p class="f4">Sārīrikadhātuvibhajanā|| ||</p>

					<p class="f4">122. Assosi kho rājā Māgadho Ajātasattu Vedehiputto: "Bhagavā kira kusinārāyaɱ parinibbuto" ti.|| ||</p>

					<p class="f4">Atha kho rājā Māgadho: Ajātasattu Vedehiputto kosinārakānaɱ mallānaɱ dūtaɱ pāhesi:|| ||</p>

					<p class="f4">"Bhagavā pi khattiyo aham pi khattiyo.|| ||</p>

					<p class="f4">Aham pi arahāmi Bhagavato sārīrānaɱ bhāgaɱ,||<br />
					aham pi Bhagavato sārīrānaɱ thūpañca mahañca karissāmī" ti.|| ||</p>

					<p class="f4">Assosuɱ kho Vesālikā licchavī:|| ||</p>

					<p class="f4">'Bhagavā kira kusinārāyaɱ parinibbuto' ti.|| ||</p>

					<p class="f4">Atha kho Vesālikā licchavī kosinārakānaɱ mallānaɱ dūtaɱ pāhesuɱ:|| ||</p>

					<p class="f4">"Bhagavā pi khattiyo mayam pi khattiyā.|| ||</p>

					<p class="f4">Mayam pi arahāma Bhagavato <a id="pg165"><span class="f2 g"><b>[165]</b></span></a> sārīrānaɱ bhāgaɱ.|| ||</p>

					<p class="f4">Mayam pi Bhagavato sārīrānaɱ thūpañca mahañca karissāmā" ti.|| ||</p>

					<p class="f4">Assosuɱ kho Kāpilavatthavā Sakkā:|| ||</p>

					<p class="f4">"Bhagavā kira kusinārāyaɱ parinibbuto" ti.|| ||</p>

					<p class="f4">Atha kho Kāpilavatthavā Sakkā kosinārakānaɱ mallānaɱ dūtaɱ pāhesuɱ:|| ||</p>

					<p class="f4">"Bhagavā amhākaɱ ñātiseṭṭho.|| ||</p>

					<p class="f4">Mayam pi arahāma Bhagavato sārīrānaɱ bhāgaɱ.|| ||</p>

					<p class="f4">Mayam pi Bhagavato sārīrānaɱ thūpañ ca mahañ ca karissāmā" ti.|| ||</p>

					<p class="f4">Assosuɱ kho allakappakā bulayo:|| ||</p>

					<p class="f4">"Bhagavā kira kusinārāyaɱ parinibbuto" ti.|| ||</p>

					<p class="f4">Atha kho allakappakā bulayo kosinārakānaɱ mallānaɱ dūtaɱ pāhesuɱ:|| ||</p>

					<p class="f4">"Bhagavā pi khattiyo mayam pi khattiyā mayam pi arahāma Bhagavato sārīrānaɱ bhāgaɱ.|| ||</p>

					<p class="f4">Mayam pi Bhagavato sārīrānaɱ thūpañ ca mahañ ca karissāmā" ti.|| ||</p>

					<p class="f4">Assosuɱ kho rāmagāmakā Koliyā "Bhagavā kira kusinārāyaɱ parinibbuto" ti.|| ||</p>

					<p class="f4">Atha kho rāmagāmakā Koliyā kosinārakānaɱ mallānaɱ dūtaɱ pāhesuɱ:|| ||</p>

					<p class="f4">"Bhagavā pi khattiyo,||<br />
					mayam pi khattiyā.|| ||</p>

					<p class="f4">Mayam pi arahāma Bhagavato sārīrānaɱ bhāgaɱ.|| ||</p>

					<p class="f4">Mayam pi Bhagavato sārīrānaɱ thūpañca mahañca karissāmā" ti.|| ||</p>

					<p class="f4">Assosi kho veṭhadīpako brāhmaṇo: "Bhagavā kira kusinārāyaɱ parinibbuto" ti.|| ||</p>

					<p class="f4">Atha kho veṭhadīpako brāhmaṇo kosinārakānaɱ mallānaɱ dūtaɱ pāhesi:|| ||</p>

					<p class="f4">"Bhagavā tu khattiyo.|| ||</p>

					<p class="f4">Aham asmi brāhmaṇo,||<br />
					aham pi arahāmi Bhagavato sārīrānaɱ bhāgaɱ.|| ||</p>

					<p class="f4">Aham pi Bhagavato sārīrānaɱ thūpañ ca mahañ ca karissāmī" ti.|| ||</p>

					<p class="f4">Assosuɱ kho pāveyyakā mallā "Bhagavā kira kusinārāyaɱ parinibbuto" ti.|| ||</p>

					<p class="f4">Atha kho pāveyyakā mallā kosinārakānaɱ mallānaɱ dūtaɱ pāhesuɱ.|| ||</p>

					<p class="f4">Bhagavā pi khattiyo mayam pi khattiyā.|| ||</p>

					<p class="f4">Mayam pi arahāma Bhagavato sārīrānaɱ bhāgaɱ,||<br />
					mayam pi Bhagavato sārīrānaɱ thūpañca mahañca karissāmāti.|| ||</p>

					<p class="f4">Evaɱ vutte kosinārakā mallā te saŋghe gaṇe etad avocuɱ,||<br />
					<a id="pg166"><span class="f2 g"><b>[166]</b></span></a> Bhagavā amhākaɱ gāmakkhette parinibbuto,||<br />
					na mayaɱ dassāma Bhagavato sārīrānaɱ bhāganti.|| ||</p>

					<p class="f4">123. Evaɱ vutte doṇo brāhmaṇo te saŋghe gaṇe etad avoca:|| ||</p>

					<p class="f4">Suṇantu bhonto mama ekavākyaɱ.|| ||</p>

					<p class="f4">Amhākaɱ Buddho ahu khantivādo.|| ||</p>

					<p class="f4">Na hi sādhu'yaɱ uttamapuggalassa|| ||</p>

					<p class="f4">Sarīrabhāge siyā sampahāro.|| ||</p>

					<p class="f4">Sabbe va bhonto sahitā samaggā|| ||</p>

					<p class="f4">Sammodamānā karomaṭṭhabhāge.|| ||</p>

					<p class="f4">Vitthārikā hontu disāsu thūpā|| ||</p>

					<p class="f4">Bahū janā cakkhu-mato pasannā" ti.|| ||</p>

					<p class="f4">124. "Tena hi brāhmaṇa tvaɱ yeva Bhagavato sārīrāni aṭṭhadhā samaɱ su-vibhattaɱ vibhajāhī" ti.|| ||</p>

					<p class="f4">"Evaɱ ho'ti kho doṇo brāhmaṇo tesaɱ saŋghānaɱ gaṇānaɱ paṭissutvā Bhagavato sārīrāni aṭṭhadhā samaɱ su-vibhattaɱ vibhajitvā te saŋghe gaṇe etad avoca: "imaɱ me bhonto tumbaɱ dadantu,||<br />
					aham pi tumbassa thūpañca mahañca karissāmī" ti.|| ||</p>

					<p class="f4">Adaɱsu kho te doṇassa brāhmaṇassa tumbaɱ.|| ||</p>

					<p class="f4">Assosuɱ kho pippalivaniyā moriyā: "Bhagavā kira kusinārāyaɱ parinibbuto' ti.|| ||</p>

					<p class="f4">Atha kho pippalivaniyā moriyā kosinārakānaɱ mallānaɱ dūtaɱ pāhesuɱ: Bhagavā pi khattiyo mayam pi khattiyā.|| ||</p>

					<p class="f4">Mayam pi arahāma Bhagavato sārīrānaɱ bhāgaɱ,||<br />
					mayam pi Bhagavato sārīrānaɱ thūpañca mahañca karissāmā' ti.|| ||</p>

					<p class="f4">"N'atthi Bhagavato sārīrānaɱ bhāgo,||<br />
					vibhattāna Bhagavato sārīrāni,||<br />
					ito aŋgāraɱ harathā" ti.|| ||</p>

					<p class="f4">Te tato aŋgāraɱ hariɱsu:|| ||</p>

					<p class="f4">Dhātucetiya pūjā|| ||</p>

					<p class="f4">124. Atha kho rājā Māgadho Ajātasattu Vedehiputto Rājagahe Bhagavato sārīrānaɱ thūpañca mahañca akāsi.|| ||</p>

					<p class="f4"><a id="pg167"><span class="f2 g"><b>[167]</b></span></a> Vesālikā pi licchavī Vesāliyaɱ Bhagavato sārīrānaɱ thūpañca mahañca akaɱsu.|| ||</p>

					<p class="f4">Kāpilavatthavā pi Sakkā Kapilavatthusmiɱ Bhagavato sārīrānaɱ thūpañca mahañca akaɱsu.|| ||</p>

					<p class="f4">Allakappakā pi bulayo allakappe Bhagavato sārīrānaɱ thūpañca mahañca akaɱsu.|| ||</p>

					<p class="f4">Rāmagāmakā pi Koliyā rāmagāme Bhagavato sārīrānaɱ thūpañca mahañca akaɱsu.|| ||</p>

					<p class="f4">Veṭhadīpako pi brāhmaṇo veṭhadīpe Bhagavato sārīrānaɱ thūpañca mahañca akāsi.|| ||</p>

					<p class="f4">Pāveyyakā pi mallā Pāvāyaɱ Bhagavato sārīrānaɱ thūpañca mahañca akaɱsu.|| ||</p>

					<p class="f4">Kosinārakā pi mallā kusinārāyaɱ Bhagavato sārīrānaɱ thūpañca mahañca akaɱsu.|| ||</p>

					<p class="f4">Doṇo pi brāhmaṇo tumbassa thūpañca mahañca akāsi.|| ||</p>

					<p class="f4">Pippalivaniyā pi moriyā pippalivane aŋgārānaɱ thūpañca mahañca akaɱsu.|| ||</p>

					<p class="f4">Iti aṭṭha sarīrathūpā navamo tumbathūpo dasamo aŋgārathūpo.|| ||</p>

					<p class="f4">evam etaɱ bhūta-pubbanti.|| ||</p>

					<p class="f4">125. "Aṭṭha doṇā1 cakkhu-mato sarīrā,|| ||</p>
					<p class="f4">Sattadoṇaɱ Jambudīpe mahenti,|| ||</p>
					<p class="f4">Ekañca doṇaɱ purisavaruttamassa|| ||</p>
					<p class="f4">Rāmagāme nāga-rājā mahenti.|| ||</p>

					<p class="f4">Ekā hi dāṭhā tidivehi pūjitā ekā pana gandhārapure mahīyati,|| ||</p>
					<p class="f4">Kāliŋgarañño vijite punekaɱ ekaɱ puna nāga-rājā mahenti.|| ||</p>
					<p class="f4">Tass'eva tejena ayaɱ vasundharā|| ||</p>
					<p class="f4">Āyāgaseṭṭhehi mahī alaɱkatā|| ||</p>
					<p class="f4">Evaɱ imaɱ cakkhu-mato sarīraɱ|| ||</p>
					<p class="f4">Susakkataɱ sakkatasakkatehi.|| ||</p>

					<p class="f4"><a id="pg168"><span class="f2 g"><b>[168]</b></span></a> devindanāgindanarinda pūjito|| ||</p>
					<p class="f4">Manussaseṭṭhehi tath'eva pūjito,|| ||</p>
					<p class="f4">Taɱ2 vandatha pañjalikā bhavitvā|| ||</p>
					<p class="f4">Buddho bhave kappa-satehi dullabho' ti.|| ||</p>

					<p class="f4">Cattā'īsa samā dantā kesā lomā ca sabbaso,|| ||</p>
					<p class="f4">Devā hariɱsu ekekaɱ cakkavālaparamparā" ti.|| ||</p>

					<p class="f4 ctr">Mahāpari-Nibbānasuttaɱ tatiyaɱ.|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>