<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 9, The Potthapada Sutta. This Sutta, beginning with a discussion on the mystery of jhana, passes over to the question of the doctrine of the impermanence of each and every condition, physical or mental; the absence of any abiding principle, any entity, any substance, any 'soul'. The issue dealt with here is the gradual change of mental conditions, of states of consciousness: and then, secondly, the point that personality, individuality is only a convenient expression in common use in the world, and therefore made use of also by the Tathāgata, but only in such a manner that he is not led astray by its ambiguity, by its apparent implication of some permanent entity." />
<title>DN 9: Poṭṭhapāda Sutta</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p9">Sutta 9</a></h4>

					<h1>Poṭṭhapāda Sutta</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg178"><span class="f2 g"><b>[178]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.09.rhyt.pts.htm#p1">pts</a>][<a href="../../../dhamma-vinaya/ati/dn/dn.09.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Poṭṭhapādo paribbājako samaya-p-pavādake tinduk-ā-cīre eka-sālake Mallikāya ārāme paṭivasati mahatiyā paribbājaka-parisāya saddhiɱ ti-mattehi paribbājaka-satehi.|| ||</p>

					<p class="f4">2. Atha kho Bhagavā pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Atha kho Bhagavato etad ahosi:|| ||</p>

					<p class="f4">"Atippago kho tāva Sāvatthiyaɱ piṇḍāya carituɱ,||<br />
					yan nūnāhaɱ yena samaya-p-pavādako tinduk-ā-cīro eka-sālako Mallikāya ārāmo yena Poṭṭhapādo paribbājako,||<br />
					ten'upasankameyyan" ti.|| ||</p>

					<p class="f4">Atha kho Bhagavā yena samaya-p-pavādako tinduk-ā-cīro eka-sālako Mallikāya ārāmo ten'upasankami.|| ||</p>

					<p class="f4">3. Tena kho pana samayena Poṭṭhapādo paribbājako mahatiyā paribbājaka-parisāya saddhiɱ nisinno hoti unnādiniyā uccā-sadda-mahā-saddāya aneka-vihitaɱ tiracchāna-kathaɱ kathentiyā - seyyath'īdaɱ:|| ||</p>

					<p class="f4">Rāja-kathaɱ||<br />
					cora-kathaɱ||<br />
					mahāmatta-kathaɱ||<br />
					senā-kathaɱ||<br />
					bhaya-kathaɱ||<br />
					yuddha-kathaɱ||<br />
					anna-kathaɱ||<br />
					pāna-kathaɱ||<br />
					vattha-kathaɱ||<br />
					sayana-kathaɱ||<br />
					gandha-kathaɱ||<br />
					mālā-kathaɱ||<br />
					ñāti-kathaɱ||<br />
					yāna-kathaɱ||<br />
					gāma-kathaɱ||<br />
					nigama-kathaɱ||<br />
					nagara-kathaɱ||<br />
					<a id="pg179"><span class="f2 g"><b>[179]</b></span></a> jana-pada-kathaɱ||<br />
					itthi-kathaɱ||<br />
					purisa-kathaɱ||<br />
					sūra-kathaɱ||<br />
					visikhā-kathaɱ||<br />
					kumbha-ṭ-ṭhāna-kathaɱ||<br />
					pubba-peta-kathaɱ||<br />
					nānatta-kathaɱ||<br />
					loka-k-khāyikaɱ samudda-k-khāyikaɱ||<br />
					iti-bhav-ā-bhava-kathaɱ,||<br />
					iti vā' ti.|| ||</p>

					<p class="f4">4. Addasā kho Poṭṭhapādo paribbājako Bhagavantaɱ dūrato'va āga-c-chantaɱ.|| ||</p>

					<p class="f4">Disvāna sakaɱ parisaɱ saṇḍhapesi:|| ||</p>

					<p class="f4">"Appa-saddā bhonto hontu.|| ||</p>

					<p class="f4">Mā bhonto sadda-makattha.|| ||</p>

					<p class="f4">Ayaɱ Samaṇo Gotamo āga-c-chati.|| ||</p>

					<p class="f4">Appa-sadda-kāmo kho so pan'āyasmā,||<br />
					appa-saddassa vaṇṇa-vādī.|| ||</p>

					<p class="f4">App'eva nāma appa-saddaɱ parisaɱ viditvā upasankamitabbaɱ maññeyyā" ti.|| ||</p>

					<p class="f4">Evaɱ vutte te paribbājakā tuṇhī ahesuɱ.|| ||</p>

					<p class="f4">5. Atha kho Bhagavā yena Poṭṭhapādo paribbājako ten'upasankami.|| ||</p>

					<p class="f4">Atha kho Poṭṭhapādo paribbājako Bhagavantaɱ etad avoca:|| ||</p>

					<p class="f4">"Etu kho bhante Bhagavā.|| ||</p>

					<p class="f4">Sā-gataɱ bhante Bhagavato.|| ||</p>

					<p class="f4">Cirassaɱ kho bhante Bhagavā imaɱ pariyāyam akāsi yad idaɱ idh'āgamanāya.|| ||</p>

					<p class="f4">Nisīdatu bhante Bhagavā.|| ||</p>

					<p class="f4">Idam āsanaɱ paññattan" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Poṭṭhapādo kho paribbājako aññataraɱ nīcaɱ āsanaɱ gahetvā,||<br />
					eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Poṭṭhapādaɱ paribbājakaɱ Bhagavā etad avoca:|| ||</p>

					<p class="f4">"Kāya nu'ttha Poṭṭhapāda etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā" ti?</p>

					<p class="f4">6. Evaɱ vutte Poṭṭhapādo paribbājako Bhagavantaɱ etad avoca:|| ||</p>

					<p class="f4">"Tiṭṭhat'esā bhante kathā,||<br />
					yāya mayaɱ etarahi kathāya sanni-sinnā.|| ||</p>

					<p class="f4">N'esā bhante kathā Bhagavato dullabhā bhavissati pacchā pi savaṇāya.|| ||</p>

					<p class="f4">Purimāni bhante divasāni||<br />
					purimatarāni nānā-titthiyānaɱ samaṇa-brahmaṇānaɱ kutūhala-sālāya||<br />
					sanni-sinnānaɱ||<br />
					sanni-patitānaɱ||<br />
					abhisaññā-nirodhe <a id="pg180"><span class="f2 g"><b>[180]</b></span></a> kathā udapādi:|| ||</p>

					<p class="f4">"Kathaɱ nu kho bho abhisaññā-nirodho hotī" ti?</p>

					<p class="f4">(1) Tatr'ekacce evam āhaɱsu:|| ||</p>

					<p class="f4">"Ahetu-a-p-paccayā purisassa saññā uppajjanti pi nirujjhanti pi.|| ||</p>

					<p class="f4">Yasmiɱ samaye uppajjanti,||<br />
					saññi tasmiɱ samaye hoti.|| ||</p>

					<p class="f4">Yasmiɱ samaye nirujjhanti,||<br />
					asaññi tasmiɱ samaye hotī" ti.|| ||</p>

					<p class="f4">Itth'eke abhisaññā-nirodhaɱ paññā-penti.|| ||</p>

					<p class="f4">(2) Tam añño evam āha:|| ||</p>

					<p class="f4">"Na kho nam etaɱ bho evaɱ bhavissati.|| ||</p>

					<p class="f4">Saññā hi bho purisassa attā.|| ||</p>

					<p class="f4">Sā ca kho upeti pi apeti pi.|| ||</p>

					<p class="f4">Yasmiɱ samaye upeti,||<br />
					saññī tasmiɱ samaye hoti.|| ||</p>

					<p class="f4">Yasmiɱ samaye apeti,||<br />
					asaññī tasmiɱ samaye hotī" ti.|| ||</p>

					<p class="f4">Itth'eke abhisaññā-nirodhaɱ paññā-penti.|| ||</p>

					<p class="f4">(3) Tam añño evam āha:|| ||</p>

					<p class="f4">"Na kho nam'etaɱ bho evaɱ bhavissati.|| ||</p>

					<p class="f4">Santi hi bho samaṇa-brāhmaṇā mahiddhikā mah-ā-nubhāvā.|| ||</p>

					<p class="f4">Te imassa purisassa saññaɱ upakaḍḍhanti pi apakaḍḍhanti pi.|| ||</p>

					<p class="f4">Yasmiɱ samaye upakaḍḍhanti,||<br />
					saññī tasmiɱ samaye hoti.|| ||</p>

					<p class="f4">Yasmiɱ samaye apakaḍḍhanti,||<br />
					asaññi tasmiɱ samaye hotī" ti.|| ||</p>

					<p class="f4">Itth'eke abhisaññā-nirodhaɱ paññā-penti.|| ||</p>

					<p class="f4">(4) Tam añño evam āha:|| ||</p>

					<p class="f4">"Na kho nam'etaɱ bho evaɱ bhavissati.|| ||</p>

					<p class="f4">Santi hi bho devatā mahiddhikā mah-ā-nubhāvā.|| ||</p>

					<p class="f4">Tā imassa purisassa saññaɱ upakaḍḍhanti pi apakaḍḍhanti pi.|| ||</p>

					<p class="f4">Yasmiɱ samaye upakaḍḍhanti,||<br />
					saññiɱ tasmiɱ samaye hoti.|| ||</p>

					<p class="f4">Yasmiɱ samaye apakaḍḍhanti,||<br />
					asaññi tasmiɱ samaye hotī" ti.|| ||</p>

					<p class="f4">Itth'eke abhisaññā-nirodhaɱ paññā-penti.|| ||</p>

					<p class="f4">7. Tassa mayhaɱ bhante Bhagavantaɱ yeva ārabbha sati udapādi:|| ||</p>

					<p class="f4">'Aho nūna Bhagavā,||<br />
					aho nūna Sugato,||<br />
					yo imesaɱ dhammānaɱ sukusalo' ti.|| ||</p>

					<p class="f4">Bhagavā pakataññū abhisaññā-nirodhassa.|| ||</p>

					<p class="f4">Kathaɱ nu kho bhante abhisaññā-nirodho hotī" ti?</p>

					<p class="f4">8. Tatra Poṭṭhapāda ye te samaṇa-brāhmaṇā evam āhaɱsu:|| ||</p>

					<p class="f4">Ahetū-a-p-paccayā purisassa saññā uppajjanti pi nirujhanti pī' ti.|| ||</p>

					<p class="f4">Ādiso va tesaɱ aparaddhaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Sa-hetū hi Poṭṭhapāda sa-p-paccayā purisassa <a id="pg181"><span class="f2 g"><b>[181]</b></span></a> saññā uppajjanti pi nirujjhanti pi.|| ||</p>

					<p class="f4">Sikkhā ekā saññā uppajjanti,||<br />
					sikkhā ekā saññā nirujjhanti".|| ||</p>

					<p class="f4">"Kā ca sikkhā" ti? Bhagavā avoca:</p>

					<p class="f4">"Idha Poṭṭhapāda Tathāgato loke uppajjati,||<br />
					arahaɱ,||<br />
					Sammā-Sam-Buddho,||<br />
					vijjā-caraṇa-sampanno,||<br />
					Sugato,||<br />
					loka-vidū anuttaro,||<br />
					purisa-damma-sārathī,||<br />
					Satthā deva-manussānaɱ,||<br />
					Buddho,||<br />
					Bhagavā.|| ||</p>

					<p class="f4">So imaɱ lokaɱ sa-devakaɱ sa-mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi-kalyāṇaɱ||<br />
					majjhe kalyāṇaɱ||<br />
					pariyosāna-kalyāṇaɱ||<br />
					sātthaɱ savyañ janaɱ,||<br />
					kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">9. Taɱ dhammaɱ suṇāti gahapati vā gahapati-putto vā aññatarasmiɱ vā kule paccājāto.|| ||</p>

					<p class="f4">So taɱ dhammaɱ sutvā Tathāgate saddhaɱ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvaso rajo-patho,||<br />
					abbhokāso pabbajjā.|| ||</p>

					<p class="f4">Na-y-idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saɱkha-likhitaɱ Brahma-cariyaɱ carituɱ.|| ||</p>

					<p class="f4">Yan nūnāhaɱ kesa-massuɱ ohāretvā kāsāyāni vatthāni ac-chādetvā agārasmā anagāriyaɱ pabbajeyyan' ti.|| ||</p>

					<p class="f4">10. So aparena samayena appaɱ vā bhoga-k-khandhaɱ pahāya mahantaɱ vā||<br />
					bhoga-k-khandhaɱ pahāya appaɱ vā||<br />
					ñāti-parivaṭṭaɱ pahāya mahantaɱ vā||<br />
					ñāti-parivaṭṭaɱ pahāya kesa-massuɱ ohāretvā kāsāyāni vatthāni ac-chādetvā agārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno Pātimokkha-saŋvara-saɱvuto viharati||<br />
					ācāra-gocara-sampanno aṇumattesu vajjesu bhaya-dassāvī.|| ||</p>

					<p class="f4">Samādāya sikkhati sikkhā-padesu kāya-kamma-vacī-kammena samannāgato kusalena.|| ||</p>

					<p class="f4">Parisuddhā-jīvo sīla-sampanno indriyesu gutta-dvāro sati-sampajaññena samannāgato santuṭṭho.|| ||</p>

					<p class="f4">11. Kathañ ca Poṭṭhapāda bhikkhu sīla-sampanno hoti?|| ||</p>

					<p class="f4">Idha Poṭṭhapāda bhikkhu pāṇāti-pātaɱ pahāya pāṇāti-pātā paṭivirato hoti,||<br />
					nihita-daṇḍo nihita-sattho lajjī dayā-panno.|| ||</p>

					<p class="f4">Sabba-pāṇa-bhūta-hitānukampī viharati.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Adinn'ādānaɱ pahāya adinn'ādāna paṭivirato hoti||<br />
					dinn'ādāyī dinna-pāṭikaŋkhī athenena suci-bhūtena attanā viharati.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">ABrahma-cariyaɱ pahāya brahma-cārī hoti||<br />
					ārā-cārī virato methunā gāma-dhammā.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Musā-vādaɱ pahāya musā-vādā paṭivirato hoti||<br />
					sacca-vādī sacca-sandho theto paccayiko avisaŋvādako lokassa.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Pisuṇa-vācaɱ pahāya pisuṇāya vācāya paṭivirato hoti.|| ||</p>

					<p class="f4">Ito sutvā na amutra akkhātā imesaɱ bhedāya.|| ||</p>

					<p class="f4">Amutra vā sutvā na imesaɱ akkhātā amūsaɱ bhedāya.|| ||</p>

					<p class="f4">Iti bhinnānaɱ vā sandhātā,||<br />
					sahitānaɱ vā anuppadātā samagg'ārāmo samagga-rato samagga-nandiɱ samagga-karaṇiɱ vācaɱ bhāsitā hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Pharusaɱ-vācaɱ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa-sukhā pemanīyā hadayaŋ-gamā porī bahu-jana-kantā bahu-jana-manāpā,||<br />
					tathā-rūpaɱ vācaɱ bhāsitā hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Sampha-p-palāpaɱ pahāya samphappalāpā paṭivirato hoti||<br />
					kāla-vādī bhūta-vādī attha-vādī dhamma-vādī vinaya-vādī.|| ||</p>

					<p class="f4">Nidhāna-vatiɱ vācaɱ bhāsitā hoti kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">12. Bīja-gāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhusana-ṭ-ṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maɱsa-paṭi-g-gahaṇā paṭivirato hoti.|| ||</p>

					<p class="f4">Itthi-kumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthi-gavassa-vaḷavā-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-paheṇa-gaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulākūṭa-kaɱsakūṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">13. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ bīja-gāma-bhūta-gāma-samārambhaɱ anuyuttā viharanti,||<br />
					seyyath'īdaɱ:||<br />
					mūla-bījaɱ||<br />
					khandha-bījaɱ||<br />
					phalu-bījaɱ||<br />
					agga-bījaɱ||<br />
					bija-bījam eva pañcamaɱ.|| ||</p>

					<p class="f4">Iti vā iti eva-rūpā bīja-gāma-bhūta-gāma-samārambhā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">14. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ sannidhi-kāra-paribhogaɱ anuyuttā viharanti,||<br />
					seyyath'īdaɱ:||<br />
					anna-sannidhiɱ,||<br />
					pāna-sannidhiɱ,||<br />
					vattha-sannidhiɱ,||<br />
					yāna-sannidhiɱ,||<br />
					sayana-sannidhiɱ,||<br />
					gandha-sannidhiɱ,||<br />
					āmisa-sannidhiɱ.|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">15. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ visūka-dassanaɱ anuyuttā viharanti,||<br />
					seyyath'īdaɱ:||<br />
					naccaɱ,||<br />
					gītaɱ,||<br />
					vāditaɱ,||<br />
					pekkhaɱ,||<br />
					akkhātaɱ,||<br />
					pāṇissaraɱ,||<br />
					vetālaɱ,||<br />
					kumbha-thūnaɱ,||<br />
					Sobha-nagarakaɱ,||<br />
					caṇḍālaɱ,||<br />
					vaɱsaɱ,||<br />
					dhopanaɱ,||<br />
					hatthi-yuddhaɱ,||<br />
					assa-yuddhaɱ,||<br />
					mahisa-yuddhaɱ,||<br />
					usabha-yuddhaɱ,||<br />
					aja-yuddhaɱ,||<br />
					meṇḍa-yuddhaɱ,||<br />
					kukkuṭa-yuddhaɱ,||<br />
					vaṭṭaka-yuddhaɱ,||<br />
					daṇḍa-yuddhaɱ,||<br />
					muṭṭhi-yuddhaɱ,||<br />
					nibbuddhaɱ,||<br />
					uyyodhikaɱ,||<br />
					balaggaɱ,||<br />
					senā-byūhaɱ,||<br />
					aṇīka-dassanaɱ.|| ||</p>

					<p class="f4">Iti vā iti eva-rūpā visūka-dassanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">16. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ jūta-p-pamāda-ṭ-ṭhān-ā-nuyogaɱ anuyuttā viharanti,||<br />
					seyyath'īdaɱ:||<br />
					aṭṭha-padaɱ,||<br />
					dasa-padaɱ,||<br />
					ākāsaɱ,||<br />
					parihāra-pathaɱ,||<br />
					santikaɱ,||<br />
					khalikaɱ,||<br />
					ghaṭikaɱ,||<br />
					salāka-hatthaɱ,||<br />
					akkhaɱ,||<br />
					panga-cīraɱ,||<br />
					vaŋkakaɱ,||<br />
					mokkha-cikaɱ,||<br />
					cingulikaɱ,||<br />
					pattāḷhakaɱ,||<br />
					rathakaɱ,||<br />
					dhanukaɱ,||<br />
					akkharikaɱ,||<br />
					manesikaɱ,||<br />
					yathā-vajjaɱ.|| ||</p>

					<p class="f4">Iti vā iti eva-rūpā jūta-p-pamāda-ṭ-ṭhān-ā-nuyoga paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">17. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ uccā-sayana-mahā-sayanaɱ anuyuttā viharanti,||<br />
					seyyath'īdaɱ:||<br />
					āsandiɱ,||<br />
					pallaŋkaɱ,||<br />
					gonakaɱ,||<br />
					Cittakaɱ,||<br />
					paṭikaɱ,||<br />
					paṭalikaɱ,||<br />
					tūlikaɱ,||<br />
					vikatikaɱ,||<br />
					udda-lomiɱ,||<br />
					ekanta-lomiɱ,||<br />
					kaṭṭhissaɱ,||<br />
					koseyyaɱ,||<br />
					kuttakaɱ,||<br />
					hatth'attharaɱ,||<br />
					ass'attharaɱ,||<br />
					rath'attharaɱ,||<br />
					ajina-p-paveṇiɱ,||<br />
					kādali-miga-pavara-pacc'attharaṇaɱ,||<br />
					sa-uttara-c-chadaɱ,||<br />
					ubhato-lohita-kūpa-dhānaɱ.|| ||</p>

					<p class="f4">Iti vā iti eva-rūpā uccā-sayana-mahā-sayanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">18. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ maṇḍana-vibhusana-ṭ-ṭhān-ā-nuyogaɱ anuyuttā viharanti,||<br />
					seyyath'īdaɱ:||<br />
					ucchādanaɱ,||<br />
					parimaddanaɱ,||<br />
					nahāpanaɱ,||<br />
					sambāhanaɱ,||<br />
					ādāsaɱ,||<br />
					añjanaɱ,||<br />
					mālā-vilepanaɱ,||<br />
					mukkha-cuṇṇakaɱ,||<br />
					mukhalepanaɱ,||<br />
					hattha-bandhaɱ,||<br />
					sikhā-bandhaɱ,||<br />
					daṇḍakaɱ,||<br />
					nāḷikaɱ,||<br />
					khaggaɱ,||<br />
					chattaɱ,||<br />
					citrūpāhanaɱ,||<br />
					uṇhīsaɱ,||<br />
					maṇiɱ,||<br />
					vāla-vījaniɱ,||<br />
					odātāni vatthāni dīgha-dasāni.|| ||</p>

					<p class="f4">Iti vā iti eva-rūpā maṇḍana-vibhusana-ṭ-ṭhān-ā-nuyoga paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">19. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ tiracchāna-kathaɱ anuyuttā viharanti,||<br />
					seyyath'īdaɱ:||<br />
					rāja-kathaɱ,||<br />
					cora-kathaɱ,||<br />
					mahāmatta-kathaɱ,||<br />
					senā-kathaɱ,||<br />
					bhaya-kathaɱ,||<br />
					yuddha-kathaɱ,||<br />
					anna-kathaɱ,||<br />
					pāna-kathaɱ,||<br />
					vattha-kathaɱ,||<br />
					sayana-kathaɱ,||<br />
					mālā-kathaɱ,||<br />
					gandha-kathaɱ,||<br />
					ñāti-kathaɱ,||<br />
					yāna-kathaɱ,||<br />
					gāma-kathaɱ,||<br />
					nigama-kathaɱ,||<br />
					nagara-kathaɱ,||<br />
					jana-pada-kathaɱ,||<br />
					itthi-kathaɱ,||<br />
					(purisa-kathaɱ,||<br />
					kumāra-kathaɱ,||<br />
					kumāri-kathaɱ),||<br />
					sūra-kathaɱ,||<br />
					visikhā-kathaɱ,||<br />
					kumbha-ṭ-ṭhāna-kathaɱ,||<br />
					pubba-peta-kathaɱ,||<br />
					nānatta-kathaɱ,||<br />
					loka-k-khāyikaɱ,||<br />
					samudda-k-khāyikaɱ,||<br />
					itibhav-ā-bhava-kathaɱ.|| ||</p>

					<p class="f4">Iti vā iti eva-rūpāya tiracchāna-kathāya paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">20. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpā viggāhika-kathaɱ anuyuttā viharanti,||<br />
					seyyath'īdaɱ:|| ||</p>

					<p class="f4">"Na tvaɱ imaɱ Dhamma-Vinayaɱ ājānāsi.|| ||</p>

					<p class="f4">Ahaɱ imaɱ Dhamma-Vinayaɱ ājānāmi.|| ||</p>

					<p class="f4">Kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā-paṭipanno tvam asi.|| ||</p>

					<p class="f4">Aham asmi sammā-paṭipanno||<br />
					— sahitaɱ me, asahitaɱ te.|| ||</p>

					<p class="f4">Pure vacanīyaɱ pacchā avaca.|| ||</p>

					<p class="f4">Pacchā vacanīyaɱ pure avaca.|| ||</p>

					<p class="f4">Āviciṇṇan te viparāvattaɱ.|| ||</p>

					<p class="f4">Āropito te vādo,||<br />
					niggahīto tvam asi.|| ||</p>

					<p class="f4">Cara vāda-p-pamokkhāya.|| ||</p>

					<p class="f4">Nibbeṭhehi vā sace pahosī" ti.|| ||</p>

					<p class="f4">Iti vā iti eva-rūpāya viggāhika-kathāya paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">21. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ dūteyya-pahiṇa-gaman-ā-nuyogam anuyuttā viharanti,||<br />
					seyyath'īdaɱ:||<br />
					raññaɱ,||<br />
					rāja-mahāmattānaɱ,||<br />
					khattiyānaɱ,||<br />
					brāhmaṇānaɱ,||<br />
					gahapatikānaɱ,||<br />
					kumārānaɱ,||<br />
					— idha gaccha,||<br />
					amutr-ā-gaccha,||<br />
					idaɱ hara,||<br />
					amutra idaɱ āharā" ti.|| ||</p>

					<p class="f4">Iti vā iti eva-rūpā dūteyya-pahiṇa-gamanānuyogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">22. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca honti,||<br />
					lapakā ca,||<br />
					nemittikā ca,||<br />
					nippesikā ca,||<br />
					lābhena ca,||<br />
					lābhaɱ nijigiɱsitāro.|| ||</p>

					<p class="f4">Iti vā iti eva-rūpā kuhanalapanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">23. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti,||<br />
					seyyath'īdaɱ:||<br />
					aŋgaɱ,||<br />
					nimittaɱ,||<br />
					uppādaɱ,||<br />
					supiṇaɱ,||<br />
					lakkhaṇaɱ,||<br />
					mūsika-c-chinnaɱ,||<br />
					aggi-homaɱ,||<br />
					dabbi-homaɱ,||<br />
					thusa-homaɱ,||<br />
					kaṇa-homaɱ,||<br />
					taṇḍula-homaɱ,||<br />
					sappi-homaɱ,||<br />
					tela-homaɱ,||<br />
					mukha-homaɱ,||<br />
					lohita-homaɱ,||<br />
					aŋga-vijjā,||<br />
					vatthu-vijjā,||<br />
					khatta-vijjā,||<br />
					siva-vijjā,||<br />
					bhūta-vijjā,||<br />
					bhuri-vijjā,||<br />
					ahi-vijjā,||<br />
					visa-vijjā,||<br />
					vicchika-vijjā,||<br />
					mūsika-vijjā,||<br />
					sakuṇa-vijjā,||<br />
					vāyasa-vijjā,||<br />
					pakkajjhānaɱ,||<br />
					sara-parittānaɱ,||<br />
					miga-cakkaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">24. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti,||<br />
					seyyath'īdaɱ:||<br />
					maṇi-lakkhaṇaɱ,||<br />
					daṇḍa-lakkhaṇaɱ,||<br />
					vattha-lakkhaṇaɱ,||<br />
					asi-lakkhaṇaɱ,||<br />
					usu-lakkhaṇaɱ,||<br />
					dhanu-lakkhaṇaɱ,||<br />
					āyudha-lakkhaṇaɱ,||<br />
					itthi-lakkhaṇaɱ,||<br />
					purisa-lakkhaṇaɱ,||<br />
					kumāra-lakkhaṇaɱ,||<br />
					kumāri-lakkhaṇaɱ,||<br />
					dāsa-lakkhaṇaɱ,||<br />
					dāsi-lakkhaṇaɱ,||<br />
					hatthi-lakkhaṇaɱ,||<br />
					assa-lakkhaṇaɱ,||<br />
					mahisa-lakkhaṇaɱ,||<br />
					usabha-lakkhaṇaɱ,||<br />
					go-lakkhaṇaɱ,||<br />
					aja-lakkhaṇaɱ,||<br />
					meṇḍa-lakkhaṇaɱ,||<br />
					kukkuṭa-lakkhaṇaɱ,||<br />
					vaṭṭaka-lakkhaṇaɱ,||<br />
					godhā-lakkhaṇaɱ,||<br />
					kaṇṇikā-lakkhaṇaɱ,||<br />
					kacchapa-lakkhaṇaɱ,||<br />
					miga-lakkhaṇaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">25. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti seyyath'īdaɱ:||<br />
					raññaɱ niyyānaɱ bhavissati,||<br />
					raññaɱ aniyyānaɱ bhavissati,||<br />
					abbhantarānaɱ raññaɱ upayānaɱ bhavissati,||<br />
					bāhirānaɱ raññaɱ apayānaɱ bhavissati,||<br />
					bāhirānaɱ raññaɱ upayānaɱ bhavissati,||<br />
					abbhantarānaɱ raññaɱ apayānaɱ bhavissati,||<br />
					abbhantarānaɱ raññaɱ jayo bhavissati,||<br />
					bāhirānaɱ raññaɱ parājayo bhavissati.||<br />
					bāhirānaɱ raññaɱ jayo bhavissati,||<br />
					abbhantarānaɱ raññaɱ parājayo bhavissati,||<br />
					iti imassa jayo bhavissati,||<br />
					imassa parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">26. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti||<br />
					seyyath'īdaɱ:|| ||</p>

					<p class="f4">Canda-g-gāho bhavissati.|| ||</p>

					<p class="f4">Suriya-g-gāho bhavissati.|| ||</p>

					<p class="f4">Nakkhatta-g-gāho bhavissati.|| ||</p>

					<p class="f4">Candima-suriyānaɱ patha-gamanaɱ bhavissati.|| ||</p>

					<p class="f4">Candima-suriyānaɱ uppatha-gamanaɱ bhavissati.|| ||</p>

					<p class="f4">Nakkhattānaɱ patha-gamanaɱ bhavissati.|| ||</p>

					<p class="f4">Nakkhattānaɱ uppatha-gamanaɱ bhavissati.|| ||</p>

					<p class="f4">Ukkā-pāto bhavissati.|| ||</p>

					<p class="f4">Dīsā-ḍāho bhavissati.|| ||</p>

					<p class="f4">Bhūmi-cālo bhavissati.|| ||</p>

					<p class="f4">Deva-dundubhi bhavissati.|| ||</p>

					<p class="f4">Candima-suriya-nakkhattānaɱ uggamanaɱ ogamanaɱ saɱkilesaɱ vodānaɱ bhavissati.|| ||</p>

					<p class="f4">Evaɱ-vipāko canda-g-gāho bhavissati.|| ||</p>

					<p class="f4">Evaɱ-vipāko suriya-g-gāho bhavissati.|| ||</p>

					<p class="f4">Evaɱ-vipāko nakkhatta-g-gāho bhavissati.|| ||</p>

					<p class="f4">Evaɱ vipākaɱ candima-suriyānaɱ patha-gamanaɱ bhavissati.|| ||</p>

					<p class="f4">Evaɱ vipākaɱ candima-suriyānaɱ uppatha-gamanaɱ bhavissati.|| ||</p>

					<p class="f4">Evaɱ vipākaɱ nakkhattānaɱ patha-gamanaɱ bhavissati.|| ||</p>

					<p class="f4">Evaɱ vipākaɱ nakkhattānaɱ uppatha-gamanaɱ bhavissati.|| ||</p>

					<p class="f4">Evaɱ-vipāko ukkā-pāto bhavissati.|| ||</p>

					<p class="f4">Evaɱ-vipāko disā-ḍāho bhavissati.|| ||</p>

					<p class="f4">Evaɱ-vipāko bhūmi-cālo bhavissati.|| ||</p>

					<p class="f4">Evaɱ-vipāko deva-dundūbhi bhavissati.|| ||</p>

					<p class="f4">Evaɱ-vipāko candima-suriya-nakkhattānaɱ uggamanaɱ ogamanaɱ saŋkilesaɱ vodānaɱ bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">27. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti||<br />
					seyyath'īdaɱ:|| ||</p>

					<p class="f4">Subbuṭṭhikā bhavissati.|| ||</p>

					<p class="f4">Dubbuṭṭhikā bhavissati.|| ||</p>

					<p class="f4">Subhikkhaɱ bhavissati.|| ||</p>

					<p class="f4">Dubbhikkhaɱ bhavissati.|| ||</p>

					<p class="f4">Khemaɱ bhavissati.|| ||</p>

					<p class="f4">Bhayaɱ bhavissati.|| ||</p>

					<p class="f4">Rogo bhavissati.|| ||</p>

					<p class="f4">Ārogyaɱ bhavissati.|| ||</p>

					<p class="f4">Muddā,||<br />
					gaṇanā,||<br />
					saɱkhānaɱ,||<br />
					kāveyyaɱ,||<br />
					lokāyataɱ.|| ||</p>

					<p class="f4">Iti vā iti eva-rūpāya tiracchāna-vijjāya micchā ājīvena paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">28. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti||<br />
					seyyath'īdaɱ:||<br />
					Āvāhanaɱ,||<br />
					vivāhanaɱ,||<br />
					saɱvadanaɱ,||<br />
					vivadanaɱ,||<br />
					saɱkiraṇaɱ,||<br />
					vikiraṇaɱ,||<br />
					subhaga-karaṇaɱ,||<br />
					dubbhaga-karaṇaɱ,||<br />
					viruddha-gabbha-karaṇaɱ,||<br />
					jivhā-nittha-d-danaɱ,||<br />
					hanu-saɱhananaɱ,||<br />
					hatth'ābhijappanaɱ,||<br />
					[hanu-jappanaɱ,]||<br />
					kaṇṇa-jappanaɱ,||<br />
					ādāsa-pañhaɱ,||<br />
					kumāri-pañhaɱ,||<br />
					deva-pañhaɱ,||<br />
					ādicc'upa-ṭ-ṭhānaɱ,||<br />
					Mahat-upa-ṭ-ṭhānaɱ,||<br />
					abbhujjalanaɱ,||<br />
					Sir'avhāyanaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">29. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti||<br />
					seyyath'īdaɱ:||<br />
					santi-kammaɱ,||<br />
					paṇidhi-kammaɱ,||<br />
					bhūtakammaɱ,||<br />
					bhuri-kammaɱ,||<br />
					[bhūti-kammaɱ],||<br />
					vassa-kammaɱ,||<br />
					vossa-kammaɱ,||<br />
					vatthu-kammaɱ,||<br />
					vatthu-parikiraṇaɱ,||<br />
					ācamanaɱ,||<br />
					nahāpanaɱ,||<br />
					juhanaɱ,||<br />
					vamanaɱ,||<br />
					virecanaɱ,||<br />
					uddha-virecanaɱ,||<br />
					adho-virecanaɱ,||<br />
					sīsa-virecanaɱ,||<br />
					kaṇṇa-telaɱ,||<br />
					netta-tappanaɱ,||<br />
					natthu-kammaɱ,||<br />
					añjanaɱ,||<br />
					paccañjanaɱ,||<br />
					sālākiyaɱ,||<br />
					salla-kattiyaɱ,||<br />
					dāraka-tikicchā,||<br />
					mūla-bhesajjānaɱ,||<br />
					anuppadānaɱ,||<br />
					osadhīnaɱ,||<br />
					paṭimokkho.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">30. Sa kho so Poṭṭhapāda bhikkhu evaɱ sīla-sampanno na kuto ci bhayaɱ samanupassati yad idaɱ sīla-saŋvarato.|| ||</p>

					<p class="f4">Seyyathā pi Poṭṭhapāda khattiyo muddhā-vasitto nihata-paccāmitto na kuto ci bhayaɱ samanupassati yad idaɱ pacca-t-thikato,||<br />
					evam eva kho Poṭṭhapāda bhikkhu evaɱ sīla-sampanno na kuto ci bhayaɱ samanupassati yad idaɱ sīla-saŋvarato.|| ||</p>

					<p class="f4">So iminā ariyena sīla-k-khandhena samannāgato ajjhattaɱ anavajja-sukhaɱ paṭisaŋvedeti.|| ||</p>

					<p class="f4">Evaɱ kho Poṭṭhapāda bhikkhu sīla-sampanno hoti.|| ||</p>

					<p class="f4">31. Kathañ ca Poṭṭhapāda bhikkhu indriyesu gutta-dvāro hoti?|| ||</p>

					<p class="f4">Idha Poṭṭhapāda bhikkhu cakkhunā rūpaɱ disvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇam enaɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati cakkhu'ndriyaɱ.|| ||</p>

					<p class="f4">Cakkhundriye <a id="pg182"><span class="f2 g"><b>[182]</b></span></a> saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Sotena saddaɱ sutvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaɱ sot'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati sot'indriyaɱ.|| ||</p>

					<p class="f4">Sotindriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Ghāṇena gandhaɱ ghāyitvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaɱ ghāṇ'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati ghāṇ'indriyaɱ.|| ||</p>

					<p class="f4">Ghāṇ'indriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Jivhāya rasaɱ sāyitvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaɱ jivh'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati jivh'indriyaɱ.|| ||</p>

					<p class="f4">Jivh'indriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaɱ phusitvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati kāy'indriyaɱ.|| ||</p>

					<p class="f4">Kāy'indriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Manasā dhammaɱ viññāya na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaɱ man'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati man'indriyaɱ.|| ||</p>

					<p class="f4">Man'indriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">So iminā ariyena indriya-saɱvarena samannāgato ajjhattaɱ abyāseka-sukhaɱ paṭisaŋvedeti.|| ||</p>

					<p class="f4">Evaɱ kho Poṭṭhapāda bhikkhu indriyesu gutta-dvāro hoti.|| ||</p>

					<p class="f4">32. Kathañ ca Poṭṭhapāda bhikkhu sati-sampajaññena samannāgato hoti?|| ||</p>

					<p class="f4">Idha Poṭṭhapāda bhikkhu abhikkante paṭi-k-kante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.|| ||</p>

					<p class="f4">Samiñjite pasārite sampajāna-kārī hoti.|| ||</p>

					<p class="f4">Saŋghāṭi-patta-cīvara-dhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaɱ kho Poṭṭhapāda bhikkhu sati-sampajaññena samannāgato hoti.|| ||</p>

					<p class="f4">33. Kathañ ca Poṭṭhapāda bhikkhu santuṭṭho hoti?|| ||</p>

					<p class="f4">Idha Poṭṭhapāda bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāy'eva pakkamati.|| ||</p>

					<p class="f4">Seyyathā pi Poṭṭhapāda pakkhi sakuṇo yena yen'eva ḍeti sa-patta-bhāro va ḍeti,||<br />
					evam eva kho Poṭṭhapāda bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāy'eva pakkamati.|| ||</p>

					<p class="f4">Evaɱ kho Poṭṭhapāda bhikkhu santuṭṭho hoti.|| ||</p>

					<p class="f4">34. So iminā ca ariyena sīla-k-khandhena samannāgato||<br />
					iminā ca ariyena indriya-saɱvarena samannāgato||<br />
					iminā ca ariyena sati-sampajaññena samannāgato||<br />
					imāya ca ariyāya santuṭṭhiyā samannāgato vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palāla-puñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭi-k-kanto nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">35. So abhijjhaɱ loke pahāya vigat'ābhijjhena cetasā viharati,||<br />
					abhijjhāya Cittaɱ parisodheti.|| ||</p>

					<p class="f4">Vyāpāda-padosaɱ pahāya avyāpanna-citto viharati,||<br />
					sabba-pāṇa-bhūta-hitānukampī vyāpāda-padosā Cittaɱ parisodheti.|| ||</p>

					<p class="f4">Thīna-middhaɱ pahāya vigata-thīna-middho viharati,||<br />
					āloka-saññī sato sampajāno||<br />
					thīna-middhā Cittaɱ parisodheti.|| ||</p>

					<p class="f4">Uddhacca-kukkuccaɱ pahāya anuddhato viharati,||<br />
					ajjhattaɱ vūpasanta-citto,||<br />
					uddhacca-kukkuccā Cittaɱ parisodheti.|| ||</p>

					<p class="f4">Vici-kicchaɱ pahāya tiṇṇa-vici-kiccho viharati,||<br />
					akathaɱ-kathī kusalesu dhammesu||<br />
					vicikicchāya Cittaɱ parisodheti.|| ||</p>

					<p class="f4">36. Seyyathā pi Poṭṭhapāda puriso iṇaɱ ādāya kammante payojeyya,||<br />
					tassa te kammantā samijjheyyuɱ,||<br />
					so yāni ca porāṇāni iṇa-mūlāni tāni ca vyantī-kareyya,||<br />
					siyā c'assa uttariɱ avasiṭṭhaɱ dārabharaṇāya.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe iṇaɱ ādāya kammante payojesiɱ.|| ||</p>

					<p class="f4">Tassa me te kammantā samijjhiɱsu.|| ||</p>

					<p class="f4">So'haɱ yāni ca porāṇāni iṇa-mūlāni tāni ca vyantī-akāsiɱ.|| ||</p>

					<p class="f4">Atthi ca me uttariɱ avasiṭṭhaɱ dārabharaṇāyā" ti.|| ||</p>

					<p class="f4">So tato-nidānaɱ labhetha pāmujjaɱ,||<br />
					adhigaccheyya somanassaɱ.</p>

					<p class="f4">37. Seyyathā pi Poṭṭhapāda puriso ābādhiko assa dukkhito bāḷha-gilāno,||<br />
					bhattaɱ c'assa na c-chādeyya,||<br />
					na c'assa kāye balamattā.|| ||</p>

					<p class="f4">So aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe ābādhiko ahosiɱ dukkhito bāḷha-gilāno,||<br />
					bhattaɱ ca me na-c-chādesi||<br />
					na ca me āsi kāye balamattā.|| ||</p>

					<p class="f4">So'mhi etarahi tamhā ābādhā mutto bhattañ ca me chādeti,||<br />
					atthi ca me kāye balamattā" ti.|| ||</p>

					<p class="f4">So tato nidānaɱ labhetha pāmujjaɱ,||<br />
					adhigaccheyya somanassaɱ.</p>

					<p class="f4">38. Seyyathā pi Poṭṭhapāda puriso bandhanāgāre baddho assa.|| ||</p>

					<p class="f4">So aparena samayena tamhā bandhanā mucceyya sotthinā avyayena,||<br />
					na c'assa kiñ ci bhogānaɱ vayo.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe bandhanāgāre baddho ahosiɱ.|| ||</p>

					<p class="f4">So'mhi etarahi tamhā bandhanā mutto sotthinā avyayena,||<br />
					n'atthi ca me kiñ ci bhogānaɱ vayo" ti.|| ||</p>

					<p class="f4">So tato-nidānaɱ labhetha pāmujjaɱ,||<br />
					adhigaccheyya somanassaɱ.</p>

					<p class="f4">39. Seyyathā pi Poṭṭhapāda puriso dāso assa anatt-ā-dhīno par-ā-dhīno na yena kāmaɱ gamo.|| ||</p>

					<p class="f4">So aparena samayena tamhā dāsavyā mucceyya att-ā-dhīno apar-ā-dhīno bhujisso yena kāmaɱ gamo.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe dāso ahosiɱ anatt-ā-dhīno par-ā-dhīno na yena kāmaɱ gamo,||<br />
					so'mhi etarahi tamhā dāsavyā mutto att-ā-dhīno apar-ā-dhīno bhujisso yena kāmaɱ gamo" ti.|| ||</p>

					<p class="f4">So tato-nidānaɱ labhetha pāmujjaɱ,||<br />
					adhigacche somanassaɱ-</p>

					<p class="f4">40. Seyyathā pi Poṭṭhapāda puriso sadhano sabhogo kantār'addhāna-maggaɱ paṭipajjeyya dubbhikkhaɱ sappaṭi-bhayaɱ.|| ||</p>

					<p class="f4">So aparena samayena taɱ kantāraɱ nitthareyya,||<br />
					sotthinā gāmantaɱ anupāpuṇeyya khemaɱ appaṭi-bhayaɱ.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe sadhano sabhogo kantār'addhāna-maggaɱ paṭipajjiɱ dubbhikkhaɱ sappaṭi-bhayaɱ.|| ||</p>

					<p class="f4">So'mhi etarahi taɱ kantāraɱ nitthiṇṇo,||<br />
					sotthinā gāmantaɱ anuppatto khemaɱ appaṭi-bhayan" ti.|| ||</p>

					<p class="f4">So tato-nidānaɱ labhetha pāmujjaɱ adhigacche somanassaɱ.</p>

					<p class="f4">41. Evam eva kho Poṭṭhapāda bhikkhu||<br />
					yathā iṇaɱ,||<br />
					yathā rogaɱ,||<br />
					yathā bandhanāgāraɱ,||<br />
					yathā dāsavyaɱ,||<br />
					yathā kantār'addhāna-maggaɱ,||<br />
					ime pañca nīvaraṇe appahīṇe attani samanupassati.|| ||</p>

					<p class="f4">Seyyathā pi Poṭṭhapāda ānaṇyaɱ,||<br />
					yathā ārogyaɱ,||<br />
					yathā bandhanā mokkhaɱ,||<br />
					yathā bhujissaɱ,||<br />
					yathā khemanta-bhūmiɱ,||<br />
					evam eva kho Poṭṭhapāda bhikkhu ime pañca nīvaraṇe pahīṇe attani samanupassati.|| ||</p>

					<p class="f4">42. Tass'ime pañca nīvaraṇe pahīṇe attani samanupassato pāmujjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino Cittaɱ samādhiyati.|| ||</p>

					<p class="f4">So vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Tassa yā purimā kāma-saññā sā nirujjhati.|| ||</p>

					<p class="f4">Vivekaja-pīti-sukha-sukhuma-sacca-saññā tasmiɱ samaye hoti.|| ||</p>

					<p class="f4">Vivekaja-pīti-sukha-sukhuma-sacca-saññī yeva tasmiɱ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">'Ayaɱ sikkhā' ti Bhagavā avoca.|| ||</p>

					<p class="f4">43. "Puna ca paraɱ Poṭṭhapāda bhikkhu vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ dutiya-j-jhānaɱ upasampajja viharati.|| ||</p>

					<p class="f4">Tassa yā purimā viveka-jaɱ pīti-sukhaɱ sukhuma-sacca-saññā sā nirujjhati.|| ||</p>

					<p class="f4">Samādhi-pīti-sukha-sukhuma-sacca-saññā tasmiɱ samaye <a id="pg183"><span class="f2 g"><b>[183]</b></span></a> hoti.|| ||</p>

					<p class="f4">Samādhija-pīti-sukha-sukhuma-sacca-saññī yeva tasmiɱ samaye hoti.|| ||</p>

					<p class="f4">Evam pi sikkhā ekā saññā uppajjati.|| ||</p>

					<p class="f4">Sikkhā ekā saññā nirujjhanti.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">44. "Puna ca paraɱ Poṭṭhapāda bhikkhu pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaŋvedeti||<br />
					yan taɱ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">tatiya-j-jhānaɱ upasampajja viharati.|| ||</p>

					<p class="f4">Tassa yā purimā samādhija-pīti-sukha-sukhuma-sacca-saññā sā nirujjhati.|| ||</p>

					<p class="f4">Upekkhā-sukha-sukhuma-sacca-saññā tasmiɱ samaye hoti.|| ||</p>

					<p class="f4">Upekkhā-sukha-sukhuma-sacca-saññī yeva tasmiɱ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">45. "Puna ca paraɱ Poṭṭhapāda bhikkhu sukhassa ca pahānā||<br />
					dukkhassa ca pahānā,||<br />
					pubb'eva somanassa-domanassānaɱ attha-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Tassa yā purimā upekkhā-sukha-sukhuma-sacca-saññā sā nirujjhati.|| ||</p>

					<p class="f4">Adukkha-m-asukha-sukhuma-sacca-saññā tasmiɱ samaye hoti.|| ||</p>

					<p class="f4">Adukkha-m-asukha-sukhuma-sacca-saññī yeva tasmiɱ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">46. "Puna ca paraɱ Poṭṭhapāda bhikkhu sabbaso rūpa-saññānaɱ samati-k-kamā paṭigha-saññānaɱ attha-gamā nānatta-saññānaɱ amanasi-kārā||<br />
					'ananto ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Tassa yā purimā rūpa-saññā sā nirujjhanti.|| ||</p>

					<p class="f4">Ākāsanañ-c'āyatana-sukha-sukhuma-sacca-saññā tasmiɱ samaye hoti.|| ||</p>

					<p class="f4">Ākāsanañ-c'āyatana-sukha-sukhuma-sacca-saññi yeva tasmiɱ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">47. "Puna ca paraɱ Poṭṭhapāda bhikkhu sabbaso Ākāsanañ-c'āyatanaɱ <a id="pg184"><span class="f2 g"><b>[184]</b></span></a> samati-k-kamma,||<br />
					'anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4">Tassa yā purimā Ākāsanañ-c'āyatana-sukhuma-sacca-saññā sā nirujjhati.|| ||</p>

					<p class="f4">Viññāṇañ-c'āyatana-sukhuma-sacca-saññā tasmiɱ samaye hoti.|| ||</p>

					<p class="f4">Viññāṇañ-c'āyatana-sukhuma-sacca-saññī yeva tasmiɱ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">48. "Puna ca paraɱ Poṭṭhapāda bhikkhu sabbaso Viññāṇañ-c'āyatanaɱ samati-k-kamma||<br />
					'n'atthi kiñcī' ti||<br />
					Ākiñcaññ'āyatanaɱ upasampajja viharati.|| ||</p>

					<p class="f4">Tassa yā purimā Viññāṇañ-c'āyatana-sukhuma-sacca-saññā sā nirujjhati.|| ||</p>

					<p class="f4">Ākiñcaññ'āyatana-sukhuma-sacca-saññā tasmiɱ samaye hoti.|| ||</p>

					<p class="f4">Ākiñcaññ'āyatana-sukhuma-sacca-saññi yeva tasmiɱ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam pi sikkhā" ti Bhagavā avoca.|| ||</p>

					<p class="f4">49. "Yato kho Poṭṭhapāda bhikkhu idha saka-saññī hoti,||<br />
					so tato amutra tato amutra anupubbena saññaggaɱ phusati.|| ||</p>

					<p class="f4">Tassa saññagge ṭhitassa evaɱ hoti:|| ||</p>

					<p class="f4">'Cetaya-mānassa me pāpiyo acetaya-mānassa me seyyo.|| ||</p>

					<p class="f4">Ahañ ce va kho pana ceteyyaɱ abhisankhareyyaɱ,||<br />
					imā ca me saññā nirujjheyyuɱ,||<br />
					aññā ca oḷārikā saññā uppajjeyyuɱ.|| ||</p>

					<p class="f4">Yan nūnāhaɱ na c'eva ceteyyaɱ||<br />
					na ābhisankhareyyanti.|| ||</p>

					<p class="f4">So na c'eva ceteti na ābhisankharoti.|| ||</p>

					<p class="f4">Tassa acetayato anabhisankharoto tā c'eva saññā nirujjhanti,||<br />
					aññā ca oḷārikā saññā na uppajjanti.|| ||</p>

					<p class="f4">So nirodhaɱ phusati.|| ||</p>

					<p class="f4">Evaɱ kho Poṭṭhapāda anupubb-ā-bhisaññā-nirodha-sampajāna-samāpatti hoti.|| ||</p>

					<p class="f4">50. Taɱ kim maññasi Poṭṭhapāda?|| ||</p>

					<p class="f4">Api nu te ito pubbe eva-rūpā anupubb-ā-bhisaññā-nirodha-sampajāna-samāpatti suta-pubbā" ti?</p>

					<p class="f4">"No h'etaɱ bhante.|| ||</p>

					<p class="f4">Evaɱ kho ahaɱ bhante Bhagavato bhāsitaɱ ājānāmi:|| ||</p>

					<p class="f4">Yato kho Poṭṭhapāda bhikkhu idha saka-saññī hoti.|| ||</p>

					<p class="f4">So tato amutra tato amutra anupubbena saññaggaɱ phusati.|| ||</p>

					<p class="f4">Tassa saññagge ṭhitassa evaɱ hoti:|| ||</p>

					<p class="f4"><a id="pg185"><span class="f2 g"><b>[185]</b></span></a> 'Cetaya-mānassa me pāpiyo,||<br />
					acetaya-mānassa me seyyo.|| ||</p>

					<p class="f4">Ahañ ce va kho pana ceteyyaɱ abhisankhareyyaɱ.|| ||</p>

					<p class="f4">Imā ca me saññā nirujjheyyuɱ,||<br />
					aññā ca oḷārikā saññā uppajjeyyuɱ.|| ||</p>

					<p class="f4">Yan nūnāhaɱ na ceteyyaɱ||<br />
					na abhisankhareyyan' ti?|| ||</p>

					<p class="f4">So na c'eva ceteti,||<br />
					na ca abhisankharoti.|| ||</p>

					<p class="f4">Tassa acetayato anabhisankharoto tā c'eva saññā nirujjhanti||<br />
					aññā ca oḷārikā saññā na uppajjanti.|| ||</p>

					<p class="f4">So nirodhaɱ phusati.|| ||</p>

					<p class="f4">Evaɱ kho Poṭṭhapāda anupubb-ā-bhisaññā-nirodha-sampajāna-samāpatti hotī" ti.|| ||</p>

					<p class="f4">"Evaɱ kho Poṭṭhapādā" ti.|| ||</p>

					<p class="f4">51. "Ekaɱ yeva nu kho bhante Bhagavā saññaggaɱ paññapeti,||<br />
					udāhu puthū pi saññagge paññapetī" ti?</p>

					<p class="f4">"Ekam pi kho ahaɱ Poṭṭhapāda saññaggaɱ paññapemi,||<br />
					puthū pi saññagge paññapemī" ti.|| ||</p>

					<p class="f4">"Yathā-kathaɱ pana bhante Bhagavā ekam pi saññaggaɱ paññapeti?|| ||</p>

					<p class="f4">Puthū pi saññagge paññapetī" ti?</p>

					<p class="f4">"Yathā yathā kho Poṭṭhapāda nirodhaɱ phusati,||<br />
					tathā tathā'haɱ saññaggaɱ paññapemi.|| ||</p>

					<p class="f4">Evaɱ kho ahaɱ Poṭṭhapāda ekam pi saññaggaɱ paññapemi,||<br />
					puthū pi saññagge paññapemī" ti.|| ||</p>

					<p class="f4">52. "Saññā nu kho bhante paṭhamaɱ uppajjati,||<br />
					pacchā ñāṇaɱ,||<br />
					udāhu paṭhamaɱ ñāṇaɱ uppajjati,||<br />
					pacchā saññā,||<br />
					udāhu saññā ca ñāṇañ ca apubbaɱ acarimaɱ uppajjantī" ti?</p>

					<p class="f4">"Saññā kho Poṭṭhapāda paṭhamaɱ uppajjati,||<br />
					pacchā ñāṇaɱ,||<br />
					saññ'uppādā ca pana ñāṇ'uppādo hoti.|| ||</p>

					<p class="f4">So evaɱ pajānāti:|| ||</p>

					<p class="f4">'Ida-p-paccayā kira me ñāṇaɱ udapādī' ti.|| ||</p>

					<p class="f4">"Iminā p'etaɱ Poṭṭhapāda pariyāyena veditabbaɱ,||<br />
					yathā saññā paṭhamaɱ uppajjati pacchā ñāṇaɱ,||<br />
					saññ'uppādo ca pana ñāṇ'uppādo hotī" ti.|| ||</p>

					<p class="f4">53. "Saññā nu kho bhante purisassa attā;||<br />
					udāhu aññā saññā,||<br />
					añño attā" ti?</p>

					<p class="f4">"Kiɱ pana tvaɱ Poṭṭhapāda attānaɱ paccesī" ti?</p>

					<p class="f4"><a id="pg186"><span class="f2 g"><b>[186]</b></span></a> "Oḷārikaɱ kho ahaɱ bhante attānaɱ paccemi rūpiɱ cātu-m-mahā-bhūtikaɱ kabalīŋkār'āhāra-bhakkhan" ti.|| ||</p>

					<p class="f4">Oḷāriko ca hi te Poṭṭhapāda attā abhavissa rūpī cātum-mahā-bhūtiko kabalīŋkār'āhāra-bhakkho,||<br />
					evaɱ santaɱ kho te Poṭṭhapāda aññā va saññā bhavissati,||<br />
					añño attā.|| ||</p>

					<p class="f4">Tad iminā p'etaɱ Poṭṭhapāda pariyāyena veditabbaɱ,||<br />
					yathā aññā va saññā bhavissati,||<br />
					añño attā.|| ||</p>

					<p class="f4">Tiṭṭhat'evayaɱ Poṭṭhapāda oḷāriko attā rūpī cātum-mahā-bhūtiko kabalīŋkār'āhāra-bhakkho.|| ||</p>

					<p class="f4">Atha imassa purisassa aññā va saññā uppajjanti,||<br />
					aññā va saññā nirujjhanti.|| ||</p>

					<p class="f4">Iminā kho etaɱ Poṭṭhapāda pariyāyena veditabbaɱ,||<br />
					yathā aññā va saññā bhavissati,||<br />
					añño attā" ti.|| ||</p>

					<p class="f4">54. "Mano-mayaɱ kho ahaɱ bhante attānaɱ paccemi sabbaŋga-paccaŋgiɱ ahīn'indriyan" ti.|| ||</p>

					<p class="f4">"Mano-mayo ca te Poṭṭhapāda attā abhavissa sabbaŋga-paccaŋgī ahīn'indriyo,||<br />
					evaɱ santam pi kho te Poṭṭhapāda aññā va saññā bhavissati,||<br />
					añño attā.|| ||</p>

					<p class="f4">Tad iminā p'etaɱ Poṭṭhapāda pariyāyena veditabbaɱ,||<br />
					yathā aññā va saññā bhavissati,||<br />
					añño attā".|| ||</p>

					<p class="f4">"Tiṭṭhat'evāyaɱ Poṭṭhapāda mano-mayo attā sabbaŋga-paccaŋgī ahīn'indriyo.|| ||</p>

					<p class="f4">Atha imassa purisassa aññā va saññā uppajjanti,||<br />
					aññā va saññā nirujjhanti.|| ||</p>

					<p class="f4">Imnā pi kho etaɱ Poṭṭhapāda pariyāyena veditabbaɱ,||<br />
					yathā aññā va saññā bhavissati,||<br />
					añño attā" ti.|| ||</p>

					<p class="f4"><a id="pg187"><span class="f2 g"><b>[187]</b></span></a> 46. "Arūpiɱ kho ahaɱ bhante attānaɱ paccemi saññā-mayan ti"</p>

					<p class="f4">"Arūpī ca hi te Poṭṭhapāda attā abhavissa saññā-mayo,||<br />
					evaɱ santam pi kho te Poṭṭhapāda aññā va saññā bhavissati||<br />
					añño attā.|| ||</p>

					<p class="f4">Tad iminā p'etaɱ Poṭṭhapāda pariyāyena veditabbaɱ yathā aññā va saññā bhavissati,||<br />
					añño attā.|| ||</p>

					<p class="f4">Tiṭṭhat'evāyaɱ Poṭṭhapāda arūpī attā saññā-mayo.|| ||</p>

					<p class="f4">Atha imassa purisassa aññā va saññā uppajjanti,||<br />
					aññā va saññā nirujjhanti.|| ||</p>

					<p class="f4">Iminā pi kho etaɱ Poṭṭhapāda pariyāyena veditabbaɱ yathā aññā va saññā bhavissati,||<br />
					añño attā" ti.|| ||</p>

					<p class="f4">55. "Sakkā pan'etaɱ bhante mayā ñātuɱ:|| ||</p>

					<p class="f4">'Saññā purisassa attā' ti vā,||<br />
					'aññā saññā,||<br />
					añño attā' ti va"?|| ||</p>

					<p class="f4">"Dujjānaɱ kho etaɱ Poṭṭhapāda tayā añña-diṭṭhikena añña-khantikena añña-rucikena añña-trayogena añña-trācariyakena:|| ||</p>

					<p class="f4">'Saññā purisassa attā' ti vā,||<br />
					'aññā saññā,||<br />
					añño attā' ti vā" ti.|| ||</p>

					<p class="f4">56. "Sace taɱ bhante mayā dujjānaɱ añña-diṭṭhikena añña-khantikena añña-rucikena añña-trācariyakena:|| ||</p>

					<p class="f4">'Saññā purisassa attā' ti vā,||<br />
					'aññā saññā,||<br />
					añño attā' ti vā.|| ||</p>

					<p class="f4">"Kiɱ pana bhante, sassato loko,||<br />
					idam eva saccaɱ mogham aññan ti"?|| ||</p>

					<p class="f4">"Avyākataɱ kho etaɱ Poṭṭhapāda mayā:||<br />
					sassato loko,||<br />
					idam eva saccaɱ mogham aññan" ti.|| ||</p>

					<p class="f4">"Kiɱ pana bhante, asassato loko,||<br />
					idam eva saccaɱ mogham aññan" ti?|| ||</p>

					<p class="f4">"Etam pi kho Poṭṭhapāda avyākataɱ mayā:||<br />
					asassato loko,||<br />
					idam eva saccaɱ mogham aññan" ti.|| ||</p>

					<p class="f4">"Kiɱ pana bhante, antavā loko,||<br />
					idam eva saccaɱ mogham aññan" ti?|| ||</p>

					<p class="f4">"Avyākataɱ kho etam Poṭṭhapāda mayā:||<br />
					antavā loko,||<br />
					idam eva saccaɱ mogham aññan" ti.|| ||</p>

					<p class="f4">"Kiɱ pana bhante anantavā loko,||<br />
					idam eva saccaɱ mogham aññan" ti?|| ||</p>

					<p class="f4"><a id="pg188"><span class="f2 g"><b>[188]</b></span></a> "Etam pi kho Poṭṭhapāda mayā avyākataɱ:||<br />
					loko idam eva saccaɱ mogham aññan" ti.|| ||</p>

					<p class="f4">57. "Kiɱ pana bhante taɱ jīvaɱ taɱ sarīraɱ||<br />
					idam eva saccaɱ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataɱ:||<br />
					taɱ jīvaɱ taɱ sarīraɱ||<br />
					idam eva saccaɱ mogham aññan" ti.|| ||</p>

					<p class="f4">"Kiɱ pana bhante anantavā aññaɱ jīvaɱ aññaɱ sarīraɱ,||<br />
					idam eva saccaɱ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataɱ:||<br />
					aññaɱ jīvaɱ aññaɱ sarīraɱ||<br />
					idam eva saccaɱ mogham aññan" ti.|| ||</p>

					<p class="f4">58. "Kiɱ pana bhante Tathāgato param maraṇā||<br />
					idam eva saccaɱ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataɱ:||<br />
					hoti Tathāgato param maraṇā||<br />
					idam eva saccaɱ mogham aññan" ti.|| ||</p>

					<p class="f4">"Kiɱ pana bhante na hoti Tathāgato param maraṇā||<br />
					idam eva saccaɱ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataɱ:||<br />
					na hoti Tathāgato param maraṇā||<br />
					idam eva saccaɱ mogham aññan" ti.|| ||</p>

					<p class="f4">"Kiɱ pana bhante hoti ca na hoti ca Tathāgato param maraṇā||<br />
					idam eva saccaɱ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataɱ:||<br />
					hoti ca na hoti ca Tathāgato param maraṇā||<br />
					idam eva saccaɱ mogham aññan" ti.|| ||</p>

					<p class="f4">"Kiɱ pana bhante n'eva hoti na na hoti Tathāgato param maraṇā||<br />
					idam eva saccaɱ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataɱ:||<br />
					n'eva hoti na na hoti Tathāgato param maraṇā||<br />
					idam eva saccaɱ mogham aññan" ti.|| ||</p>

					<p class="f4">59. Kasmā bhante Bhagavatā avyākatan ti?</p>

					<p class="f4">Na h'etaɱ Poṭṭhapāda attha-saɱhitaɱ na dhamma-saɱhitaɱ <a id="pg189"><span class="f2 g"><b>[189]</b></span></a> n'ādiBrahma-cariyakaɱ,||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na nibbānāya saŋvattati.|| ||</p>

					<p class="f4">Tasmā taɱ mayā avyākatan ti.|| ||</p>

					<p class="f4">'Idaɱ dukkhan' ti kho Poṭṭhapāda mayā vyākataɱ.|| ||</p>

					<p class="f4">"Kim pana bhante Bhagavatā vyākatan" ti?|| ||</p>

					<p class="f4">'Ayaɱ dukkha-samudayo' ti kho Poṭṭhapāda mayā vyākataɱ.|| ||</p>

					<p class="f4">'Ayaɱ dukkha-nirodho' ti kho Poṭṭhapāda mayā vyākataɱ.|| ||</p>

					<p class="f4">'Ayaɱ dukkha-nirodha-gāminī-paṭipadā' ti kho Poṭṭhapāda mayā vyākatan" ti.|| ||</p>

					<p class="f4">60. "Kasmā pan'etaɱ bhante Bhagavatā vyākatan" ti?|| ||</p>

					<p class="f4">"Etaɱ hi kho Poṭṭhapāda attha-saɱhitaɱ||<br />
					etaɱ dhamma-saɱhitaɱ,||<br />
					etaɱ ādiBrahma-cariyakaɱ,||<br />
					etaɱ nibbidāya,||<br />
					virāgāya,||<br />
					nirodhāya,||<br />
					upasamāya,||<br />
					abhiññāya,||<br />
					sambodhāya,||<br />
					nibbānāya saŋvattati.|| ||</p>

					<p class="f4">Tasmā etaɱ mayā vyākatan" ti.|| ||</p>

					<p class="f4">"Evam etaɱ Bhagavā,||<br />
					evam etaɱ Sugata.|| ||</p>

					<p class="f4">Yassa dāni bhante Bhagavā kālaɱ maññatī" ti.|| ||</p>

					<p class="f4">Atha kho Bhagavā uṭṭhāy'āsanā pakkāmi.|| ||</p>

					<p class="f4">61. Atha kho te paribbājakā acira-pakkantassa Bhagavato Poṭṭhapādaɱ paribbājakaɱ samantato vācāya sannito-dakena sañjambhariɱ akaɱsu:|| ||</p>

					<p class="f4">"Evam eva panāyaɱ bhavaɱ Poṭṭhapādo yaɱ yad eva Samaṇo Gotamo bhāsati taɱ tad ev'assa abbhanumodati:|| ||</p>

					<p class="f4">Evam etaɱ Bhagavā,||<br />
					evam etaɱ Sugatā ti.|| ||</p>

					<p class="f4">Na kho pana mayaɱ kiñ ci samaṇassa Gotamassa ekaɱ-sikaɱ dhammaɱ desitaɱ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīran' ti vā,||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' <a id="pg190"><span class="f2 g"><b>[190]</b></span></a> ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Evaɱ vutte Poṭṭhapādo paribbājako te paribbājake etad avoca:|| ||</p>

					<p class="f4">"Aham pi kho bho na kiñ ci samaṇassa Gotamassa ekaɱ-sikaɱ dhammaɱ desitaɱ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīran' ti vā,||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Api ca samaṇo Gotamo bhūtaɱ tacchaɱ tathaɱ paṭipadaɱ paññāpeti dhamma-ṭ-ṭhitaɱ dhamma-niyāmaka.|| ||</p>

					<p class="f4">Bhūtaɱ kho pana tacchaɱ tathaɱ paṭipadaɱ paññā-pentassa dhamma-ṭ-ṭhitaɱ dhamma-niyāmaka.|| ||</p>

					<p class="f4">Kathaɱ hi nāma mādiso viññu samaṇassa Gotamassa su-bhāsitaɱ su-bhāsitato nābbhanumodeyyā' ti?</p>

					<p class="f4">62. Atha kho dvīha-tīhassa accayena Citto ca Hatthi-Sāri-putto Poṭṭhapādo ca paribbājako yena Bhagavā ten'upasankamiɱsu.|| ||</p>

					<p class="f4">Upasaŋkamitvā Citto Hatthi-Sāri-putto Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Poṭṭhapādo pana paribbājako Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ kathaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Poṭṭhapādo paribbājako Bhagavantaɱ etad avoca:|| ||</p>

					<p class="f4">"Tadā maɱ bhante te paribbājakā acira-pakkantassa Bhagavato samantato vācāya sannito-dakena sañjambhariɱ akaɱsu:||<br />
					evam eva panāyaɱ bhavaɱ Poṭṭhapādo yaɱ yad eva Samaṇo Gotamo bhāsati,||<br />
					taɱ tad ev'assa abbhanumodati:||<br />
					'Evam etaɱ Bhagavā,||<br />
					evam etaɱ Sugatā' ti.|| ||</p>

					<p class="f4">Na kho pana mayaɱ kiñ ci samaṇassa Gotamassa ekaɱ-sikaɱ dhammaɱ desitaɱ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīran' ti vā,||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti <a id="pg191"><span class="f2 g"><b>[191]</b></span></a> Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Evaɱ vuttā'haɱ bhante te paribbājake etad avocaɱ:||<br />
					"Aham pi kho bho na kiñ ci samaṇassa Gotamassa ekaɱ-sikaɱ dhammaɱ desitaɱ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīran' ti vā,||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Api ca Samaṇo Gotamo bhūtaɱ tacchaɱ tathaɱ paṭipadaɱ paññāpeti dhamma-ṭ-ṭhitaɱ dhamma-niyāmaka.|| ||</p>

					<p class="f4">Kathaɱ hi nāma mādiso viññu samaṇassa Gotamassa su-bhāsitaɱ su-bhāsitato nābbhanumodeyyā' ti?|| ||</p>

					<p class="f4">63. Sabbe va kho ete Poṭṭhapāda paribbājakā andhā acakkhukā.|| ||</p>

					<p class="f4">Tvaɱ yeva n'esaɱ eko cakkhumā.|| ||</p>

					<p class="f4">Ekaɱ-sikā pi hi Poṭṭhapāda mayā dhammā desitā paññattā.|| ||</p>

					<p class="f4">Anekaɱ-sikā pi hi kho Poṭṭhapāda mayā dhammā desitā paññattā.|| ||</p>

					<p class="f4">Katame ca te Poṭṭhapāda mayā anekaɱ-sikā dhammā desitā paññattā?|| ||</p>

					<p class="f4">'Sassato loko' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Asassato loko' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Antavā loko' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Anantavā loko' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Taɱ jīvaɱ taɱ sarīran' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Aññaɱ jīvaɱ aññaɱ sarīran' ti  vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Hoti Tathāgato param maraṇā' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Na hoti Tathāgato param maraṇā' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'Hoti ca na ca hoti Tathāgato param maraṇā' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">'N'eva hoti na na hoti Tathāgato param maraṇā' ti vā kho Poṭṭhapāda mayā anekaɱ-siko dhammo desito paññatto.|| ||</p>

					<p class="f4">Kasmā ca te Poṭṭhapāda mayā anekaɱ-sikā dhammā desitā paññattā?|| ||</p>

					<p class="f4">Na h'ete Poṭṭhapāda attha-saɱhitā,||<br />
					na dhamma-saɱhitā,||<br />
					na ādiBrahma-cariyakā,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na nibbānāya saŋvattanti.|| ||</p>

					<p class="f4">Tasmā te mayā anekaɱ-sikā dhammā desitā paññattā.|| ||</p>

					<p class="f4">Katame ca te Poṭṭhapāda mayā ekaɱ-sikā dhammā desitā paññattā?|| ||</p>

					<p class="f4">'Idaɱ dukkhan' ti kho Poṭṭhapāda mayā <a id="pg192"><span class="f2 g"><b>[192]</b></span></a> ekaɱ-siko dhammo desito paññatto.|| ||</p>

					<p class="f4">'Ayaɱ dukkha-samudayo' ti kho Poṭṭhapāda mayā ekaɱ-siko dhammo desito paññatto.|| ||</p>

					<p class="f4">'Ayaɱ dukkha-nirodho' ti kho Poṭṭhapāda mayā ekaɱ-siko dhammo desito paññatto.|| ||</p>

					<p class="f4">'Ayaɱ dukkha-nirodha-gāminī-paṭipadā' ti kho Poṭṭhapāda mayā ekaɱ-siko dhammo desito paññatto.|| ||</p>

					<p class="f4">Kasmā ca te Poṭṭhapāda mayā ekaɱ-sikā dhammā desitā paññattā?|| ||</p>

					<p class="f4">Ete Poṭṭhapāda attha-saɱhitā,||<br />
					ete dhamma-saɱhitā,||<br />
					ete ādiBrahma-cariyakā,||<br />
					ete nibbidāya virāgāya,||<br />
					nirodhāya,||<br />
					upasamāya,||<br />
					abhiññāya,||<br />
					sambodhāya,||<br />
					nibbānāya saŋvattanti.|| ||</p>

					<p class="f4">Tasmā te mayā ekaɱ-sikā dhammā desitā paññattā.|| ||</p>

					<p class="f4">64. Santi kho Poṭṭhapāda eke samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Ekanta-sukhī attā hoti||<br />
					arogo param maraṇā' ti.|| ||</p>

					<p class="f4">Tyāhaɱ upasankamitvā evaɱ vadāmi:|| ||</p>

					<p class="f4">'Saccaɱ kira tumhe āyasmanto evaɱ-vādino evaɱ-diṭṭhino:||<br />
					'Ekanta-sukhī attā hoti,||<br />
					arogo param maraṇā' ti?|| ||</p>

					<p class="f4">Te ce me evaɱ puṭṭhā 'āmo' ti paṭijānanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto ekanta-sukhaɱ lokaɱ jānaɱ passaɱ viharathā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api ca pana tumhe āyasmanto ekaɱ vā rattiɱ ekaɱ vā divasaɱ upaḍḍhaɱ vā rattiɱ upaḍḍhaɱ vā divasaɱ ekanta-sukhiɱ attānaɱ saŋjānāthā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto jānātha:|| ||</p>

					<p class="f4">'Ayaɱ Maggo ayaɱ paṭipadā ekanta-sukhassa lokassa sacchi-kiriyāyā?' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto yā tā devatā ekanta-sukhaɱ lokaɱ upapannā,||<br />
					tāsaɱ bhāsa-mānānaɱ saddaɱ suṇātha:|| ||</p>

					<p class="f4">'Su-paṭipann'āttha mārisā,||<br />
					uju-paṭipann'āttha mārisā||<br />
					ekanta-sukhassa lokassa sacchi-kiriyāya.|| ||</p>

					<p class="f4">Mayam pi hi mārisā evam pi paṭipannā ekanta-sukhaɱ lokaɱ upapannā' <a id="pg193"><span class="f2 g"><b>[193]</b></span></a> ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Taɱ kiɱ maññasi Poṭṭhapāda?|| ||</p>

					<p class="f4">"Na nu evaɱ sante tesaɱ samaṇa-brāhmaṇānaɱ appāṭihīra-kataɱ bhāsitaɱ sampajjatī" ti?</p>

					<p class="f4">65. [<i>"Addhā kho bhante evaɱ sante tesaɱ samaṇa-brāhmaṇānaɱ appāṭihīra-kataɱ bhāsitaɱ sampajjatī" ti.|| ||</i>] — missing in PTS.</p>

					<p class="f4">"Seyyathā pi Poṭṭhapāda puriso evaɱ vadeyya:|| ||</p>

					<p class="f4">'Ahaɱ yā imasmiɱ jana-pade jana-pada-kalyāṇī,||<br />
					taɱ icchāmi,||<br />
					taɱ kāmemī' ti.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ambho purisaɱ yaɱ tvaɱ jana-pada-kalyāṇiɱ icchasi kāmesi,||<br />
					jānāsi taɱ jana-pada-kalyāṇiɱ Khatti vā,||<br />
					brāhmaṇī vā,||<br />
					Vessī vā,||<br />
					Suddī' vā ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">Ambho purisa yaɱ tvaɱ jana-pada-kalyāṇiɱ icchasi kāmesi,||<br />
					jānāsi taɱ jana-pada-kalyāṇiɱ evaɱ-nāmā evaɱ-gottā' ti vā,||<br />
					dīghā vā,||<br />
					rassā vā,||<br />
					majjhimā vā,||<br />
					kaḷī vā,||<br />
					sāmā vā,||<br />
					maŋgura-c-chavī vā' ti,||<br />
					'amukasmiɱ gāme vā,||<br />
					nigame vā,||<br />
					nagare vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ambho purisa yaɱ tvaɱ na jānāsi na passasi,||<br />
					taɱ tvaɱ icchasi kāmesī?' ti?|| ||</p>

					<p class="f4">Iti puṭṭho 'āmo' ti vadeyya.|| ||</p>

					<p class="f4">Taɱ kiɱ maññasi Poṭṭhapāda?|| ||</p>

					<p class="f4">Na nu evaɱ sante tassa purisassa appāṭihīra-kataɱ bhāsitaɱ sampajjatī" ti?</p>

					<p class="f4">"Addhā kho bhante, evaɱ sante tassa purisassa appāṭihīra-kataɱ bhāsitaɱ sampajjatī" ti.|| ||</p>

					<p class="f4">66. "Evam eva kho Poṭṭhapāda ye te samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Ekanta-sukhī attā hoti arogo param maraṇā' ti,||<br />
					tyāhaɱ upasankamitvā evaɱ vadāmi:|| ||</p>

					<p class="f4">'Saccaɱ kira tumhe āyasmanto evaɱ-vādino evaɱ-diṭṭhino:|| ||</p>

					<p class="f4">"Ekanta-sukhī attā hoti arogo param maraṇā" ti?|| ||</p>

					<p class="f4">Te ca me evaɱ puṭṭhā 'āmo' ti paṭijānanti.|| ||</p>

					<p class="f4">Tyāhaɱ evaɱ vadāmi:</p>

					<p class="f4">'Api pana tumhe āyasmanto ekanta-sukhaɱ lokaɱ jānaɱ passaɱ viharathā" ti?|| ||</p>

					<p class="f4"><a id="pg194"><span class="f2 g"><b>[194]</b></span></a> Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto ekaɱ vā,||<br />
					rattiɱ,||<br />
					ekaɱ vā divasaɱ,||<br />
					upaḍḍhaɱ vā rattiɱ,||<br />
					upaḍḍhaɱ vā divasaɱ,||<br />
					ekanta-sukhiɱ attānaɱ sañjānāthā' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto jānātha:|| ||</p>

					<p class="f4">'Ayaɱ Maggo ayaɱ paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto yā tā devatā ekanta-sukhaɱ lokaɱ upapannā,||<br />
					tāsaɱ bhāsa-mānānaɱ saddaɱ suṇātha:|| ||</p>

					<p class="f4">Su-paṭipann'āttha mārisā,||<br />
					uju-paṭipann'āttha mārisā,||<br />
					ekanta-sukhassa lokassa sacchi-kiriyāya.|| ||</p>

					<p class="f4">Mayam pi hi mārisā,||<br />
					evaɱ paṭipannā ekanta-sukhaɱ lokaɱ upapannā' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Taɱ kiɱ maññasi Poṭṭhapāda?|| ||</p>

					<p class="f4">Na nu evaɱ sante tesaɱ samaṇa-brāhmaṇānaɱ appāṭihīra-kataɱ bhāsitaɱ sampajjatī" ti?</p>

					<p class="f4">"Addhā kho bhante evaɱ sante tesaɱ samaṇa-brāhmaṇānaɱ appāṭihīra-kataɱ bhāsitaɱ sampajjatī" ti.|| ||</p>

					<p class="f4">67. Seyyathā pi Poṭṭhapāda puriso cātu-m-mahā-pathe nisseṇiɱ kareyya pāsādassa ārohaṇāya.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ambho purisa yassa tvaɱ pāsādassa ārohaṇāya nisseṇiɱ karosi.</p>

					<p class="f4">Jānāsi taɱ pāsādaɱ puratthimāya vā disāya,||<br />
					pacchimāya vā disāya||<br />
					uttārāya vā disāya,||<br />
					dakkhiṇāya vā disāya,||<br />
					ucco vā,||<br />
					nīco vā,||<br />
					majjhimo vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ambho purisa yan tvaɱ na jānāsi na passasi,||<br />
					tassa tvaɱ pāsādassa ārohaṇāya nisseṇiɱ karosī" ti?|| ||</p>

					<p class="f4">Iti puṭṭho 'āmā' ti vadeyya.|| ||</p>

					<p class="f4">Taɱ kiɱ maññasi Poṭṭhapāda?|| ||</p>

					<p class="f4">'Na nu evaɱ sante tassa purisassa appāṭihīra-kataɱ bhāsitaɱ sampajjatī" ti?</p>

					<p class="f4">"Addhā kho bhante evaɱ sante tassa purisassa appāṭihīra-kataɱ bhāsitaɱ sampajjatī" ti.|| ||</p>

					<p class="f4">68. "Evam eva kho Poṭṭhapāda ye te samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Ekanta-sukhī attā hoti arogo param maraṇā' ti,||<br />
					tyāhaɱ upasankamitvā evaɱ vadāmi:|| ||</p>

					<p class="f4">'Saccaɱ kira tumhe āyasmanto evaɱ-vādino evaɱ-diṭṭhino:|| ||</p>

					<p class="f4">'Ekanta-sukhī attā hoti arogo param <a id="pg195"><span class="f2 g"><b>[195]</b></span></a> maraṇā' ti?"|| ||</p>

					<p class="f4">Te ce me evaɱ puṭṭhā 'āmā' ti paṭijānanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto ekanta-sukhaɱ lokaɱ jānaɱ passaɱ viharathā" ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto ekaɱ vā rattiɱ||<br />
					ekaɱ vā divasaɱ||<br />
					upaḍḍhaɱ vā rattiɱ||<br />
					upaḍḍhaɱ vā divasaɱ||<br />
					ekanta-sukhiɱ attānaɱ sañjānāthā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto jānātha:|| ||</p>

					<p class="f4">'Ayaɱ Maggo||<br />
					ayaɱ paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">Itipuṭṭhā 'no' ti vadanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Api pana tumhe āyasmanto yā tā devatā ekanta-sukhaɱ lokaɱ upapannā,||<br />
					tāsaɱ bhāsa-mānānaɱ saddaɱ suṇātha:|| ||</p>

					<p class="f4">Su-paṭipann'āttha mārisā,||<br />
					uju-paṭipann'āttha mārisā,||<br />
					ekanta-sukhassa lokassa sacchi-kiriyāya.|| ||</p>

					<p class="f4">Mayam pi hi mārisā,||<br />
					evaɱ paṭipannā ekanta-sukhaɱ lokaɱ upapannā' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Taɱ kim maññasi Poṭṭhapāda?|| ||</p>

					<p class="f4">Na nu evaɱ sante tesaɱ samaṇa-brāhmaṇānaɱ appāṭihīra-kataɱ bhāsitaɱ sampajjatī" ti?</p>

					<p class="f4">"Addhā kho bhante evaɱ sante tesaɱ samaṇa-brāhmaṇānaɱ appāṭihīra-kataɱ bhāsitaɱ sampajjatī" ti.|| ||</p>

					<p class="f4">69. "Tayo kho'me Poṭṭhapāda atta-paṭilābhā: oḷāriko atta-paṭilābho,||<br />
					mano-mayo atta-paṭilābho,||<br />
					arūpo atta-paṭilābho' ti.|| ||</p>

					<p class="f4">Katamo ca poṭṭhāpāda oḷāriko atta-paṭilābho?|| ||</p>

					<p class="f4">Rūpī cātum-mahā-bhūtiko kabalīŋkār'āhāra-bhakkho,||<br />
					ayaɱ oḷāriko atta-paṭilābho.|| ||</p>

					<p class="f4">Katamo mano-mayo atta-paṭilābho?|| ||</p>

					<p class="f4">Rūpī mano-mayo sabbaŋga-paccaŋgī ahīn'indriyo,||<br />
					ayaɱ mano-mayo atta-paṭilābho.|| ||</p>

					<p class="f4">Katamo ca arūpo atta-paṭilābho?|| ||</p>

					<p class="f4">Arūpī saññā-mayo,||<br />
					ayaɱ arūpo atta-paṭilābho.|| ||</p>

					<p class="f4">70. Oḷārikassa kho ahaɱ Poṭṭhapāda atta-paṭilābhassa pahānāya dhammaɱ desemi,||<br />
					yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe' <a id="pg196"><span class="f2 g"><b>[196]</b></span></a> va dhamme sayaɱ abhiññā sacchi-katvā upasampajja vihari-s-sathā ti.|| ||</p>

					<p class="f4">Siyā kho pana te Poṭṭhapāda evam assa:|| ||</p>

					<p class="f4">Sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja viharissati||<br />
					dukkho ca kho vihāro' ti.|| ||</p>

					<p class="f4">Na kho pan'etaɱ Poṭṭhapāda evaɱ daṭṭhabbaɱ.|| ||</p>

					<p class="f4">Sankilesikā c'eva dhammā pahiyi-s-santi,||<br />
					vodāniyā dhammā abhivaḍḍhi-s-santi||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja viharissati||<br />
					pāmujjañ c'eva bhavissati pīti ca||<br />
					passaddhi ca||<br />
					sati ca||<br />
					sampajaññañ ca,||<br />
					sukho ca vihāro.|| ||</p>

					<p class="f4">71. Mano-mayassa pi kho ahaɱ Poṭṭhapāda atta-paṭilābhassa pahānāya dhammaɱ desemi yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullañ ca diṭṭhe'va dhamme sayaɱ abhiññā sacchi-katvā upasampajja vīhari-s-sathā' ti.|| ||</p>

					<p class="f4">Siyā kho pana te Poṭṭhapāda evam assa:|| ||</p>

					<p class="f4">Sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja viharissati||<br />
					dukkho ca kho vihāro cā' ti.|| ||</p>

					<p class="f4">Na kho pan'etaɱ Poṭṭhapāda evaɱ daṭṭhabbaɱ.|| ||</p>

					<p class="f4">Sankilesikā c'eva dhammā pahiyi-s-santi,||<br />
					vodāniyā dhammā abhivaḍḍhi-s-santi||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja viharissati||<br />
					pāmujjañ c'eva bhavissati pīti ca||<br />
					passaddhi ca||<br />
					sati sampajaññañ ca||<br />
					sukho ca vihāro.|| ||</p>

					<p class="f4">72. Arūpassa pi kho ahaɱ Poṭṭhapāda atta-paṭilābhassa pahānāya dhammaɱ desemi yathā paṭipannānaɱ vo sankilesikā dhammā  pahiyi-s-santi,||<br />
					vodāniyā dhmamā <a id="pg197"><span class="f2 g"><b>[197]</b></span></a> abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā ti.|| ||</p>

					<p class="f4">Siyā kho pana te Poṭṭhapāda evam assa:|| ||</p>

					<p class="f4">'Sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja viharissati,||<br />
					Dukkho ca kho vihāro' ti.|| ||</p>

					<p class="f4">Na kho pan'etaɱ Poṭṭhapāda evaɱ daṭṭhabbaɱ.|| ||</p>

					<p class="f4">Sankilesikā c'eva dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja viharissati,||<br />
					pāmujjañc'eva bhavissati pīti ca,||<br />
					passaddhi ca,||<br />
					sati ca,||<br />
					sampajaññañ ca,||<br />
					sukho ca vihāro.|| ||</p>

					<p class="f4">73. Pare ce Poṭṭhapāda amhe evaɱ puccheyyuɱ:|| ||</p>

					<p class="f4">'Katamo pana so āvuso oḷāriko atta-paṭilābho yassa tumhe pahāṇāya dhammaɱ desetha yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā' ti?|| ||</p>

					<p class="f4">Tesaɱ mayaɱ evaɱ puṭṭhā evaɱ vyākaryoma:|| ||</p>

					<p class="f4">"Ayaɱ vā so āvuso oḷāriko atta-paṭilābho yassa mayaɱ pahānāya dhammaɱ desema yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā" ti.|| ||</p>

					<p class="f4">74. Pare ce Poṭṭhapāda amhe evaɱ puccheyyuɱ:|| ||</p>

					<p class="f4">'Katamo pana so āvuso mano-mayo atta-paṭilābho,||<br />
					yassa tumhe pahānāya dhammaɱ desetha yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā' ti?|| ||</p>

					<p class="f4">Tesaɱ mayaɱ puṭṭhā evaɱ vyākareyyāma:|| ||</p>

					<p class="f4">"Ayaɱ vā so āvuso mano-mayo atta-paṭilābho yassa mayaɱ pahānāya dhammaɱ desema yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhmamā <a id="pg198"><span class="f2 g"><b>[198]</b></span></a> abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā" ti.|| ||</p>

					<p class="f4">75. Pare ce Poṭṭhapāda amhe evaɱ puccheyyuɱ:|| ||</p>

					<p class="f4">'Katamo pana so āvuso arūpo atta-paṭilābho,||<br />
					yassa tumhe pahānāya dhammaɱ desetha yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā' ti?|| ||</p>

					<p class="f4">Tesaɱ mayaɱ puṭṭhā evaɱ vyākareyyāma:|| ||</p>

					<p class="f4">"Ayaɱ vā so āvuso arūpo atta-paṭilābho yassa mayaɱ pahānāya dhammaɱ desema,||<br />
					yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā" ti.|| ||</p>

					<p class="f4">Taɱ kim maññasi Poṭṭhapāda?|| ||</p>

					<p class="f4">'Na nu evaɱ sante sappāṭihīra-kataɱ bhāsitaɱ sampajjatī' ti?.|| ||</p>

					<p class="f4">"Addhā kho bhante evaɱ sante sappāṭihīra-kataɱ bhāsitaɱ sampajjatī" ti.|| ||</p>

					<p class="f4">76. Seyyathā pi Poṭṭhapāda puriso nisseṇiɱ kareyya pāsādassa ārohaṇāya,||<br />
					tass'eva pāsādassa heṭṭhā.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ambho purisa yassa tvaɱ pāsādassa ārohaṇāya nisseṇiɱ karosi,||<br />
					jānāsi taɱ pāsādaɱ puratthimāya vā disāya,||<br />
					dakkhiṇāya vā disāya,||<br />
					pacchimāya vā disāya,||<br />
					uttarāya vā disāya,||<br />
					ucco vā,||<br />
					nīco vā,||<br />
					majjhimo vā' ti?|| ||</p>

					<p class="f4">So ce evaɱ vadeyya:|| ||</p>

					<p class="f4">'Ayaɱ va so āvuso pāsādo,||<br />
					yassāhaɱ ārohaṇāya nisseṇiɱ karomi tass'eva pāsādassa heṭṭhā' ti.|| ||</p>

					<p class="f4">Taɱ kiɱ maññasi Poṭṭhapāda?|| ||</p>

					<p class="f4">Na nu evaɱ sante tassa purisassa sappāṭihīra-kataɱ bhāsitaɱ sampajjatī' ti?|| ||</p>

					<p class="f4">"Addhā kho bhante evaɱ sante tassa purisassa sappāṭihīra-kataɱ bhāsitaɱ sampajjatī" ti.|| ||</p>

					<p class="f4"><a id="pg199"><span class="f2 g"><b>[199]</b></span></a> 69. Evam eva kho Poṭṭhapāda pare ce amhe evaɱ puccheyyuɱ:|| ||</p>

					<p class="f4">'Katamo pana so āvuso oḷāriko atta-paṭilābho?|| ||</p>

					<p class="f4">Yassa tumhe pahāṇāya dhammaɱ desetha yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā' ti.|| ||</p>

					<p class="f4">Tesaɱ mayaɱ evaɱ puṭṭhā evaɱ vyākaryoma:</p>

					<p class="f4">Evam eva kho Poṭṭhapāda amhe evaɱ puccheyyuɱ:|| ||</p>

					<p class="f4">'Katamo pana so āvuso mano-mayo atta-paṭilābho?|| ||</p>

					<p class="f4">Yassa tumhe pahānāya dhammaɱ desetha yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā' ti.|| ||</p>

					<p class="f4">Tesaɱ mayaɱ puṭṭhā evaɱ vyākareyyāma:</p>

					<p class="f4">Evam eva kho Poṭṭhapāda amhe evaɱ puccheyyuɱ:|| ||</p>

					<p class="f4">'Katamo pana so āvuso arūpo atta-paṭilābho?|| ||</p>

					<p class="f4">Yassa tumhe pahānāya dhammaɱ desetha yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā' ti.|| ||</p>

					<p class="f4">Tesaɱ mayaɱ puṭṭhā evaɱ vyākareyyāma:</p>

					<p class="f4">"Ayaɱ vā so āvuso oḷāriko atta-paṭilābho yassa mayaɱ pahānāya dhammaɱ desema yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā" ti.|| ||</p>

					<p class="f4">"Ayaɱ vā so āvuso mano-mayo atta-paṭilābho yassa mayaɱ pahānāya dhammaɱ desema yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā" ti.|| ||</p>

					<p class="f4">"Ayaɱ vā so āvuso arūpo atta-paṭilābho yassa mayaɱ pahānāya dhammaɱ desema yathā paṭipannānaɱ vo sankilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriɱ vepullatañ ca diṭṭhe'va dhamme sayaɱ abhiññā sacchi-katvā upasampajja vihari-s-sathā" ti.|| ||</p>

					<p class="f4">Taɱ kim maññasi Poṭṭhapāda?|| ||</p>

					<p class="f4">Na nu evaɱ sante sappāṭihīra-kataɱ bhāsitaɱ sampajjatī" ti?|| ||</p>

					<p class="f4">"Addhā kho bhante evaɱ sante sappāṭihīra-kataɱ bhāsitaɱ sampajjatī" ti.|| ||</p>

					<p class="f4">77. Evaɱ vutte Citto Hatthi-Sāri-putto Bhagavantaɱ etad avoca:|| ||</p>

					<p class="f4">"Yasmiɱ bhante samaye oḷāriko atta-paṭilābho hoti,||<br />
					mogh'assa tasmiɱ samaye mano-mayo atta-paṭilābho hoti,||<br />
					mogho arūpo atta-paṭilābho hoti.|| ||</p>

					<p class="f4">Oḷāriko āssa atta-paṭilābho tasmiɱ samaye sacco hoti.|| ||</p>

					<p class="f4">Yasmiɱ bhante samaye mano-mayo atta-paṭilābho hoti,||<br />
					mogh'assa tasmiɱ samaye oḷāriko atta-paṭilābho hoti,||<br />
					mogho arūpo atta-paṭilābho hoti.|| ||</p>

					<p class="f4">Mano-mayo assa atta-paṭilābho tasmiɱ samaye sacco hoti.|| ||</p>

					<p class="f4">Arūpo assa atta-paṭilābho tasmiɱ samaye sacco hotī' ti.|| ||</p>

					<p class="f4">Yasmiɱ bhante samaye arūpo atta-paṭilābho hoti,||<br />
					mogh'assa tasmiɱ samaye oḷāriko atta-paṭilābho hoti,||<br />
					mogho mano-mayo atta-paṭilābho hoti.|| ||</p>

					<p class="f4">78. "Yasmiɱ Citta samaye oḷāriko atta-paṭilābho hoti,||<br />
					n'eva tasmiɱ samaye mano-mayo atta-paṭilābho' ti saŋkhaɱ <a id="pg200"><span class="f2 g"><b>[200]</b></span></a> gacchati,||<br />
					na 'arūpo atta-paṭilābho ti saŋkhaɱ gacchati.|| ||</p>

					<p class="f4">Oḷāriko atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">Yasmiɱ Citta samaye mano-mayo atta-paṭilābho hoti,||<br />
					n'eva tasmiɱ samaye oḷāriko atta-paṭilābho' ti saŋkhaɱ gacchati,||<br />
					na arūpo atta-paṭilābho ti saŋkhaɱ gacchati.|| ||</p>

					<p class="f4">Mano-mayo atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">Yasmiɱ Citta samaye arūpo atta-paṭilābho hoti,||<br />
					n'eva tasmiɱ samaye oḷāriko atta-paṭilābho' ti saŋkhaɱ gacchati,||<br />
					na mano-mayo atta-paṭilābho ti saŋkhaɱ gacchati.|| ||</p>

					<p class="f4">Arūpo atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">Sace taɱ Citta evaɱ puccheyyuɱ:|| ||</p>

					<p class="f4">Ahosi tvaɱ atītam addhānaɱ,||<br />
					na tvaɱ n-ā-hosi?|| ||</p>

					<p class="f4">Bhavissasi tvaɱ anāgatam addhānaɱ,||<br />
					na tvaɱ na bhavissasi?|| ||</p>

					<p class="f4">Atthi tvaɱ etarahi,||<br />
					na tvaɱ n'atthī ti?|| ||</p>

					<p class="f4">Evaɱ puṭṭho tvaɱ Citta kin ti vyākareyyāsī" ti?</p>

					<p class="f4">"Sace maɱ bhante evaɱ puccheyyuɱ:|| ||</p>

					<p class="f4">Ahosi tvaɱ atītam addhānaɱ na tvaɱ na ahosi?|| ||</p>

					<p class="f4">Bhavissasi tvaɱ anāgatam addhānaɱ,||<br />
					na tvaɱ na bhavissasi?|| ||</p>

					<p class="f4">Atthi tvaɱ etarahi,||<br />
					na tvaɱ n'atthī' ti?|| ||</p>

					<p class="f4">Evaɱ puṭṭho ahaɱ bhante evaɱ vyākareyyaɱ:|| ||</p>

					<p class="f4">Ahos'āhaɱ atītam addhānaɱ,||<br />
					nāhaɱ na ahosiɱ.|| ||</p>

					<p class="f4">Bhavissām'ahaɱ anāgatam addhānaɱ,||<br />
					nāhaɱ na bhavissāmi.|| ||</p>

					<p class="f4">Atthāhaɱ etarahi,||<br />
					nāhaɱ n'atthī' ti.|| ||</p>

					<p class="f4">Evaɱ puṭṭho ahaɱ bhante evaɱ vyākareyyan" ti.|| ||</p>

					<p class="f4">79. Sace pana taɱ Citta evaɱ puccheyyuɱ:|| ||</p>

					<p class="f4">Yo te ahosi atīto atta-paṭilābho,||<br />
					sveva te atta-paṭilābho sacco,||<br />
					mogho anāgato,||<br />
					mogho paccuppanno?|| ||</p>

					<p class="f4">Yo va te bhavissati anāgato atta-paṭilābho,||<br />
					sveva te atta-paṭilābho sacco,||<br />
					mogho anāgato,||<br />
					mogho paccuppanno?|| ||</p>

					<p class="f4">Yo vā te etarahi paccuppanno atta-paṭilābho,||<br />
					sveva te atta-paṭilābho sacco,||<br />
					mogho atīto,||<br />
					mogho anāgato' ti?|| ||</p>

					<p class="f4">Evaɱ puṭṭho tvaɱ Citta kin ti vyākareyyāsī" ti?</p>

					<p class="f4">Sace pana maɱ bhante evaɱ puccheyyuɱ:|| ||</p>

					<p class="f4">Yo te <a id="pg201"><span class="f2 g"><b>[201]</b></span></a> ahosi atīto atta-paṭilābho,||<br />
					sveva te atta-paṭilābho sacco,||<br />
					mogho anāgato,||<br />
					mogho paccuppanno?|| ||</p>

					<p class="f4">Yo vā te bhavissati anāgato atta-paṭilābho,||<br />
					sveva te atta-paṭilābho sacco,||<br />
					mogho atīto,||<br />
					mogho paccuppanno?|| ||</p>

					<p class="f4">Yo vā te etarahi paccuppanno atta-paṭilābho,||<br />
					sveva te atta-paṭilābho sacco,||<br />
					mogho atīto,||<br />
					mogho anāgato" ti?|| ||</p>

					<p class="f4">Evaɱ puṭṭho ahaɱ bhante evaɱ vyākareyyaɱ:|| ||</p>

					<p class="f4">Yo me ahosi atīto atta-paṭilābho,||<br />
					sveva me atta-paṭilābho tasmiɱ samaye sacco ahosi,||<br />
					mogho anāgato,||<br />
					mogho paccuppanno.|| ||</p>

					<p class="f4">Yo me bhavissati anāgato atta-paṭilābho,||<br />
					sveva me atta-paṭilābho tasmiɱ samaye sacco bhavissati,||<br />
					mogho paccuppanno.|| ||</p>

					<p class="f4">Yo me etarahi paccuppanno atta-paṭilābho,||<br />
					sveva me atta-paṭilābho sacco,||<br />
					mogho atīto,||<br />
					mogho anāgato' ti.|| ||</p>

					<p class="f4">Evaɱ puṭṭho ahaɱ bhante evaɱ vyākareyyan ti.|| ||</p>

					<p class="f4">80. "Evam eva kho Citta yasmiɱ samaye oḷāriko atta-paṭilābho hoti,||<br />
					n'eva tasmiɱ samaye mano-mayo atta-paṭilābho' ti saŋkhaɱ gacchati.|| ||</p>

					<p class="f4">Na arūpo atta-paṭilābho' ti saŋkhaɱ gacchati.|| ||</p>

					<p class="f4">Oḷāriko atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">Yasmiɱ Citta samaye mano-mayo atta-paṭilābho hoti,||<br />
					n'eva tasmiɱ samaye oḷāriko atta-paṭilābho' ti saŋkhaɱ gacchati.|| ||</p>

					<p class="f4">Na arūpo atta-paṭilābho' ti saŋkhaɱ gacchati.|| ||</p>

					<p class="f4">Mano-mayo atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">Yasmiɱ Citta samaye arūpo atta-paṭilābho hoti,||<br />
					n'eva tasmiɱ samaye oḷāriko atta-paṭilābho' ti saŋkhaɱ gacchati.|| ||</p>

					<p class="f4">Na mano-mayo atta-paṭilābho' ti saŋkhaɱ gacchati.|| ||</p>

					<p class="f4">Arūpo atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">81. Seyyathā pi Citta gavā khīraɱ,||<br />
					khīramhā dadhi,||<br />
					dadhimhā navanītaɱ,||<br />
					navanītamhā sappi,||<br />
					sappimhā sappi-maṇḍo,||<br />
					yasmiɱ samaye khīraɱ hoti,||<br />
					n'eva tasmiɱ samaye dadhīti saŋkhaɱ gacchati.|| ||</p>

					<p class="f4">Na navanītan ti saŋkhaɱ gacchati.|| ||</p>

					<p class="f4">Na sappī ti saŋkhaɱ gacchati.|| ||</p>

					<p class="f4">Na sappi-maṇḍo ti saŋkhaɱ gacchati.|| ||</p>

					<p class="f4">Khīraɱ tv'eva tasmiɱ samaye saŋkhaɱ gacchati.|| ||</p>

					<p class="f4">Yasmiɱ samaye dadhi hoti,||<br />
					n'eva tasmiɱ samaye navanītanti saŋkhaɱ gacchati.|| ||</p>

					<p class="f4">Na sappīti saŋkhaɱ gacchati.|| ||</p>

					<p class="f4">Na sappi-maṇḍoti saŋkhaɱ gacchati.|| ||</p>

					<p class="f4">Yasmiɱ samaye navanītaɱ hoti,||<br />
					n'eva tasmiɱ samaye sappinti saŋkhaɱ gacchati.|| ||</p>

					<p class="f4">Na sappi-maṇḍoti saŋkhaɱ gacchati.|| ||</p>

					<p class="f4">Na khīranti saŋkhaɱ gacchati.|| ||</p>

					<p class="f4">Yasmiɱ samaye sappi hoti,||<br />
					n'eva tasmiɱ samaye sappi-maṇḍoti saŋkhaɱ gacchati.|| ||</p>

					<p class="f4">Na khīranti saŋkhaɱ gacchati.|| ||</p>

					<p class="f4">Na dadhīti saŋkhaɱ gacchati.|| ||</p>

					<p class="f4">Yasmiɱ samaye sappi-maṇḍo hoti,||<br />
					n'eva tasmiɱ samaye khīranti saŋkhaɱ gacchati.|| ||</p>

					<p class="f4">Na dadhīti saŋkhaɱ gacchati.|| ||</p>

					<p class="f4">Na navanītanti saŋkhaɱ gacchati.|| ||</p>

					<p class="f4">'Sappi-maṇḍo tv'eva tasmiɱ samaye saŋkhaɱ gacchati.|| ||</p>

					<p class="f4"><a id="pg202"><span class="f2 g"><b>[202]</b></span></a> 74. Evam eva kho Citta yasmiɱ samaye oḷāriko atta-paṭilābho hoti,||<br />
					n'eva tasmiɱ samaye mano-mayo atta-paṭilābho' ti saŋkhaɱ gacchati.|| ||</p>

					<p class="f4">Na arūpo atta-paṭilābho' ti saŋkhaɱ gacchati.|| ||</p>

					<p class="f4">'Oḷāriko atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">Yasmiɱ Citta samaye mano-mayo atta-paṭilābho hoti,||<br />
					n'eva tasmiɱ samaye arūpo atta-paṭilābho' ti saŋkhaɱ gacchati.|| ||</p>

					<p class="f4">Na oḷāriko atta-paṭilābho' ti saŋkhaɱ gacchati.|| ||</p>

					<p class="f4">'Mano-mayo atta-paṭilābho tv'eva tasmiɱ samaye saŋkhaɱ gacchati.|| ||</p>

					<p class="f4">Yasmiɱ Citta samaye arūpo atta-paṭilābho hoti,||<br />
					n'eva tasmiɱ samaye oḷāriko atta-paṭilābho' ti saŋkhaɱ gacchati.|| ||</p>

					<p class="f4">Na mano-mayo atta-paṭilābho' ti saŋkhaɱ gacchati.|| ||</p>

					<p class="f4">'Arūpo atta-paṭilābho'tv'eva tasmiɱ samaye saŋkhaɱ gacchati.|| ||</p>

					<p class="f4">Imā kho Citta loka-samaññā loka-niruttiyo loka-vohārā loka-paññattiyo yāhi Tathāgato voharati aparāma-santi.|| ||</p>

					<p class="f4">82. Evaɱ vutte Poṭṭhapādo paribbājako Bhagavantaɱ etad avoca:|| ||</p>

					<p class="f4">"Abhi-k-kantaɱ bhante.|| ||</p>

					<p class="f4">Abhi-k-kantaɱ bhante.|| ||</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā maggaɱ ācikkheyya,||<br />
					andha-kāre vā tela-pajjotaɱ dhāreyya:||<br />
					'Cakkhu-manto rūpāni dakkhintī' ti.|| ||</p>

					<p class="f4">Evam eva bhante Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-Saŋghañ ca.|| ||</p>

					<p class="f4">Upāsakaɱ maɱ bhante Bhagavā dhāretu ajja-t-agge pāṇupetaɱ saraṇaɱ gatan" ti.|| ||</p>

					<p class="f4">83. Citto pana Hatthi-Sāri-putto Bhagavantaɱ etad avoca:|| ||</p>

					<p class="f4">Abhi-k-kantaɱ bhante,||<br />
					abhikkantaɱ bhante.|| ||</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'Cakkhu-manto rūpāni dakkhintī' ti.|| ||</p>

					<p class="f4">Evam eva bhante Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi Dhammañ ca bhikkhu-Saŋghañ ca.|| ||</p>

					<p class="f4">Labheyyāhaɱ bhante Bhagavato santike pabbajjaɱ,||<br />
					labheyyaɱ upasampadan" ti.|| ||</p>

					<p class="f4">84. Alattha kho Citto Hatthi-Sāri-putto Bhagavato santike pabbajjaɱ,||<br />
					alattha upasampadaɱ.|| ||</p>

					<p class="f4">Acir'ūpasampanno kho pan'āyasmā Citto Hatthi-Sāri-putto eko vūpakaṭṭho appamatto ātāpī pahitto viharanto||<br />
					na cirass'eva yass'atthāya kula-puttā samma-d-eva agārasmā anagāriyaɱ <a id="pg203"><span class="f2 g"><b>[203]</b></span></a> pabbajanti tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattayā' ti abbhaññāsi.|| ||</p>

					<p class="f4">Aññataro ca kho pan'āyasmā Citto Hatthi-Sāri-putto arahataɱ ahosī ti.|| ||</p>

					<p class="ctr">Poṭṭhapāda Suttaɱ Niṭṭhitaɱ Navamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>