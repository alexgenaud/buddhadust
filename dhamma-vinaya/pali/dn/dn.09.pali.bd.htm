<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 9, The Poṭṭhapāda Suttaṃ. This Sutta, beginning with a discussion on the mystery of jhana, passes over to the question of the doctrine of the impermanence of each and every condition, physical or mental; the absence of any abiding principle, any entity, any substance, any 'soul'. The issue dealt with here is the gradual change of mental conditions, of states of consciousness: and then, secondly, the point that personality, individuality is only a convenient expression in common use in the world, and therefore made use of also by the Tathāgata, but only in such a manner that he is not led astray by its ambiguity, by its apparent implication of some permanent entity." />
<title>DN 9: Poṭṭhapāda Suttaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p9">Sutta 9</a></h4>

					<h1>Poṭṭhapāda Suttaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg178"><span class="f2 g"><b>[178]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.09.rhyt.pts.htm#p1">pts</a>][<a href="../../../dhamma-vinaya/ati/dn/dn.09.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Poṭṭhapādo paribbājako samaya-p-pavādake tinduk-ā-cīre eka-sālake Mallikāya ārāme paṭivasati mahatiyā paribbājaka-parisāya saddhiṃ ti-mattehi paribbājaka-satehi.|| ||</p>

					<p class="f4">2. Atha kho Bhagavā pubbaṇha-samayaṃ nivāsetvā patta-cīvaraṃ ādāya Sāvatthiṃ piṇḍāya pāvisi.|| ||</p>

					<p class="f4">Atha kho Bhagavato etad ahosi:|| ||</p>

					<p class="f4">"Atippago kho tāva Sāvatthiyaṃ piṇḍāya carituṃ,||<br />
					yan nūn-ā-haṃ yena samaya-p-pavādako tinduk-ā-cīro eka-sālako Mallikāya ārāmo yena Poṭṭhapādo paribbājako,||<br />
					ten'upasaṅkameyyan" ti.|| ||</p>

					<p class="f4">Atha kho Bhagavā yena samaya-p-pavādako tinduk-ā-cīro eka-sālako Mallikāya ārāmo ten'upasaṅkami.|| ||</p>

					<p class="f4">3. Tena kho pana samayena Poṭṭhapādo paribbājako mahatiyā paribbājaka-parisāya saddhiṃ nisinno hoti unnādiniyā uccā-sadda-mahā-saddāya aneka-vihitaṃ tiracchāna-kathaṃ kathentiyā - seyyath'īdaṃ:|| ||</p>

					<p class="f4">Rāja-kathaṃ||<br />
					cora-kathaṃ||<br />
					mahāmatta-kathaṃ||<br />
					senā-kathaṃ||<br />
					bhaya-kathaṃ||<br />
					yuddha-kathaṃ||<br />
					anna-kathaṃ||<br />
					pāna-kathaṃ||<br />
					vattha-kathaṃ||<br />
					sayana-kathaṃ||<br />
					gandha-kathaṃ||<br />
					mālā-kathaṃ||<br />
					ñāti-kathaṃ||<br />
					yāna-kathaṃ||<br />
					gāma-kathaṃ||<br />
					nigama-kathaṃ||<br />
					nagara-kathaṃ||<br />
					<a id="pg179"><span class="f2 g"><b>[179]</b></span></a> jana-pada-kathaṃ||<br />
					itthi-kathaṃ||<br />
					purisa-kathaṃ||<br />
					sūra-kathaṃ||<br />
					visikhā-kathaṃ||<br />
					kumbha-ṭ-ṭhāna-kathaṃ||<br />
					pubba-peta-kathaṃ||<br />
					nānatta-kathaṃ||<br />
					lok'akkhāyikaṃ samudda-k-khāyikaṃ||<br />
					iti-bhav-ā-bhava-kathaṃ,||<br />
					iti vā' ti.|| ||</p>

					<p class="f4">4. Addasā kho Poṭṭhapādo paribbājako Bhagavantaṃ dūrato'va āga-c-chantaṃ.|| ||</p>

					<p class="f4">Disvāna sakaṃ parisaṃ saṇḍhapesi:|| ||</p>

					<p class="f4">"Appa-saddā bhonto hontu.|| ||</p>

					<p class="f4">Mā bhonto sadda-makattha.|| ||</p>

					<p class="f4">Ayaṃ Samaṇo Gotamo āgacchati.|| ||</p>

					<p class="f4">Appa-sadda-kāmo kho so pan'āyasmā,||<br />
					appa-saddassa vaṇṇa-vādī.|| ||</p>

					<p class="f4">App'eva nāma appa-saddaṃ parisaṃ viditvā upasaṅkamitabbaṃ maññeyyā" ti.|| ||</p>

					<p class="f4">Evaṃ vutte te paribbājakā tuṇhī ahesuṃ.|| ||</p>

					<p class="f4">5. Atha kho Bhagavā yena Poṭṭhapādo paribbājako ten'upasaṅkami.|| ||</p>

					<p class="f4">Atha kho Poṭṭhapādo paribbājako Bhagavantaṃ etad avoca:|| ||</p>

					<p class="f4">"Etu kho bhante Bhagavā.|| ||</p>

					<p class="f4">Sā-gataṃ bhante Bhagavato.|| ||</p>

					<p class="f4">Cirassaṃ kho bhante Bhagavā imaṃ pariyāyam akāsi yad idaṃ idh'āgamanāya.|| ||</p>

					<p class="f4">Nisīdatu bhante Bhagavā.|| ||</p>

					<p class="f4">Idam āsanaṃ paññattan" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Poṭṭhapādo kho paribbājako aññataraṃ nīcaṃ āsanaṃ gahetvā,||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Poṭṭhapādaṃ paribbājakaṃ Bhagavā etad avoca:|| ||</p>

					<p class="f4">"Kāya nu'ttha Poṭṭhapāda etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā" ti?</p>

					<p class="f4">6. Evaṃ vutte Poṭṭhapādo paribbājako Bhagavantaṃ etad avoca:|| ||</p>

					<p class="f4">"Tiṭṭhat'esā bhante kathā,||<br />
					yāya mayaṃ etarahi kathāya sanni-sinnā.|| ||</p>

					<p class="f4">N'esā bhante kathā Bhagavato dullabhā bhavissati pacchā pi savaṇāya.|| ||</p>

					<p class="f4">Purimāni bhante divasāni||<br />
					purimatarāni nānā-titthiyānaṃ samaṇa-brahmaṇānaṃ kutūhala-sālāya||<br />
					sanni-sinnānaṃ||<br />
					sanni-patitānaṃ||<br />
					abhisaññā-nirodhe <a id="pg180"><span class="f2 g"><b>[180]</b></span></a> kathā udapādi:|| ||</p>

					<p class="f4">"Kathaṃ nu kho bho abhisaññā-nirodho hotī" ti?</p>

					<p class="f4">(1) Tatr'ekacce evam āhaṃsu:|| ||</p>

					<p class="f4">"Ahetu-a-p-paccayā purisassa saññā uppajjanti pi nirujjhanti pi.|| ||</p>

					<p class="f4">Yasmiṃ samaye uppajjanti,||<br />
					saññi tasmiṃ samaye hoti.|| ||</p>

					<p class="f4">Yasmiṃ samaye nirujjhanti,||<br />
					asaññi tasmiṃ samaye hotī" ti.|| ||</p>

					<p class="f4">Itth'eke abhisaññā-nirodhaṃ paññāpenti.|| ||</p>

					<p class="f4">(2) Tam añño evam āha:|| ||</p>

					<p class="f4">"Na kho nam etaṃ bho evaṃ bhavissati.|| ||</p>

					<p class="f4">Saññā hi bho purisassa attā.|| ||</p>

					<p class="f4">Sā ca kho upeti pi apeti pi.|| ||</p>

					<p class="f4">Yasmiṃ samaye upeti,||<br />
					saññī tasmiṃ samaye hoti.|| ||</p>

					<p class="f4">Yasmiṃ samaye apeti,||<br />
					asaññī tasmiṃ samaye hotī" ti.|| ||</p>

					<p class="f4">Itth'eke abhisaññā-nirodhaṃ paññāpenti.|| ||</p>

					<p class="f4">(3) Tam añño evam āha:|| ||</p>

					<p class="f4">"Na kho nam'etaṃ bho evaṃ bhavissati.|| ||</p>

					<p class="f4">Santi hi bho samaṇa-brāhmaṇā mahiddhikā mah-ā-nubhāvā.|| ||</p>

					<p class="f4">Te imassa purisassa saññaṃ upakaḍḍhanti pi apakaḍḍhanti pi.|| ||</p>

					<p class="f4">Yasmiṃ samaye upakaḍḍhanti,||<br />
					saññī tasmiṃ samaye hoti.|| ||</p>

					<p class="f4">Yasmiṃ samaye apakaḍḍhanti,||<br />
					asaññi tasmiṃ samaye hotī" ti.|| ||</p>

					<p class="f4">Itth'eke abhisaññā-nirodhaṃ paññāpenti.|| ||</p>

					<p class="f4">(4) Tam añño evam āha:|| ||</p>

					<p class="f4">"Na kho nam'etaṃ bho evaṃ bhavissati.|| ||</p>

					<p class="f4">Santi hi bho devatā mahiddhikā mah-ā-nubhāvā.|| ||</p>

					<p class="f4">Tā imassa purisassa saññaṃ upakaḍḍhanti pi apakaḍḍhanti pi.|| ||</p>

					<p class="f4">Yasmiṃ samaye upakaḍḍhanti,||<br />
					saññiṃ tasmiṃ samaye hoti.|| ||</p>

					<p class="f4">Yasmiṃ samaye apakaḍḍhanti,||<br />
					asaññi tasmiṃ samaye hotī" ti.|| ||</p>

					<p class="f4">Itth'eke abhisaññā-nirodhaṃ paññāpenti.|| ||</p>

					<p class="f4">7. Tassa mayhaṃ bhante Bhagavantaṃ yeva ārabbha sati udapādi:|| ||</p>

					<p class="f4">'Aho nūna Bhagavā,||<br />
					aho nūna Sugato,||<br />
					yo imesaṃ dhammānaṃ sukusalo' ti.|| ||</p>

					<p class="f4">Bhagavā pakataññū abhisaññā-nirodhassa.|| ||</p>

					<p class="f4">Kathaṃ nu kho bhante abhisaññā-nirodho hotī" ti?</p>

					<p class="f4">8. Tatra Poṭṭhapāda ye te samaṇa-brāhmaṇā evam āhaṃsu:|| ||</p>

					<p class="f4">Ahetū-a-p-paccayā purisassa saññā uppajjanti pi nirujhanti pī' ti.|| ||</p>

					<p class="f4">Ādiso va tesaṃ aparaddhaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Sa-hetū hi Poṭṭhapāda sa-p-paccayā purisassa <a id="pg181"><span class="f2 g"><b>[181]</b></span></a> saññā uppajjanti pi nirujjhanti pi.|| ||</p>

					<p class="f4">Sikkhā ekā saññā uppajjanti,||<br />
					sikkhā ekā saññā nirujjhanti".|| ||</p>

					<p class="f4">"Kā ca sikkhā" ti? Bhagavā avoca:</p>

					<p class="f4">"Idha Poṭṭhapāda Tathāgato loke uppajjati,||<br />
					arahaṃ,||<br />
					Sammā Sambuddho,||<br />
					vijjā-caraṇa-sampanno,||<br />
					Sugato,||<br />
					loka-vidū anuttaro,||<br />
					purisa-damma-sārathī,||<br />
					Satthā deva-manussānaṃ,||<br />
					Buddho,||<br />
					Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi-kalyāṇaṃ||<br />
					majjhe kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ,||<br />
					kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">9. Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvaso rajo-patho,||<br />
					abbhokāso pabbajjā.|| ||</p>

					<p class="f4">Na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṅkha-likhitaṃ Brahma-cariyaṃ carituṃ.|| ||</p>

					<p class="f4">Yan nūn-ā-haṃ kesa-massuṃ ohāretvā kāsāyāni vatthāni ac-chādetvā agārasmā anagāriyaṃ pabbajeyyan' ti.|| ||</p>

					<p class="f4">10. So aparena samayena appaṃ vā bhoga-k-khandhaṃ pahāya mahantaṃ vā||<br />
					bhoga-k-khandhaṃ pahāya appaṃ vā||<br />
					ñāti-parivaṭṭaṃ pahāya mahantaṃ vā||<br />
					ñāti-parivaṭṭaṃ pahāya kesa-massuṃ ohāretvā kāsāyāni vatthāni ac-chādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno Pātimokkha-saṃvara-saṃvuto viharati||<br />
					ācāra-gocara-sampanno aṇumattesu vajjesu bhaya-dassāvī.|| ||</p>

					<p class="f4">Samādāya sikkhati sikkhā-padesu kāya-kamma-vacī-kammena samannāgato kusalena.|| ||</p>

					<p class="f4">Parisuddhā-jīvo sīla-sampanno indriyesu gutta-dvāro sati-sampajaññena samannāgato santuṭṭho.|| ||</p>

					<p class="f4">11. Kathañ ca Poṭṭhapāda bhikkhu sīla-sampanno hoti?|| ||</p>

					<p class="f4">Idha Poṭṭhapāda bhikkhu pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho lajjī dayā-panno.|| ||</p>

					<p class="f4">Sabba-pāṇa-bhūta-hit-ā-nukampī viharati.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Adinn'ādānaṃ pahāya adinn'ādāna paṭivirato hoti||<br />
					dinn'ādāyī dinna-pāṭikaṅkhī athenena suci-bhūtena attanā viharati.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Abrahma-cariyaṃ pahāya brahma-cārī hoti||<br />
					ārā-cārī virato methunā gāma-dhammā.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Musā-vādaṃ pahāya musā-vādā paṭivirato hoti||<br />
					sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Pisuṇa-vācaṃ pahāya pisuṇāya vācāya paṭivirato hoti.|| ||</p>

					<p class="f4">Ito sutvā na amutra akkhātā imesaṃ bhedāya.|| ||</p>

					<p class="f4">Amutra vā sutvā na imesaṃ akkhātā amūsaṃ bhedāya.|| ||</p>

					<p class="f4">Iti bhinnānaṃ vā sandhātā,||<br />
					sahitānaṃ vā anuppadātā samagg'ārāmo samagga-rato samagga-nandiṃ samagga-karaṇiṃ vācaṃ bhāsitā hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Pharusaṃ-vācaṃ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa-sukhā pemanīyā hadayaṃ-gamā porī bahu-jana-kantā bahu-jana-manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Sampha-p-palāpaṃ pahāya sampha-p-palāpā paṭivirato hoti||<br />
					kāla-vādī bhūta-vādī attha-vādī dhamma-vādī vinaya-vādī.|| ||</p>

					<p class="f4">Nidhāna-vatiṃ vācaṃ bhāsitā hoti kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">12. Bīja-gāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhusana-ṭ-ṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maṃsa-paṭi-g-gahaṇā paṭivirato hoti.|| ||</p>

					<p class="f4">Itthi-kumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthi-gavassa-vaḷavā-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-paheṇa-gaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsa-kūṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">13. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ bīja-gāma-bhūta-gāma-samārambhaṃ anuyuttā viharanti,||<br />
					seyyath'īdaṃ:||<br />
					mūla-bījaṃ||<br />
					khandha-bījaṃ||<br />
					phalu-bījaṃ||<br />
					agga-bījaṃ||<br />
					bija-bījam eva pañcamaṃ.|| ||</p>

					<p class="f4">Iti vā iti eva-rūpā bīja-gāma-bhūta-gāma-samārambhā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">14. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ sannidhi-kāra-paribhogaṃ anuyuttā viharanti,||<br />
					seyyath'īdaṃ:||<br />
					anna-sannidhiṃ,||<br />
					pāna-sannidhiṃ,||<br />
					vattha-sannidhiṃ,||<br />
					yāna-sannidhiṃ,||<br />
					sayana-sannidhiṃ,||<br />
					gandha-sannidhiṃ,||<br />
					āmisa-sannidhiṃ.|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">15. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ visūka-dassanaṃ anuyuttā viharanti,||<br />
					seyyath'īdaṃ:||<br />
					naccaṃ,||<br />
					gītaṃ,||<br />
					vāditaṃ,||<br />
					pekkhaṃ,||<br />
					akkhātaṃ,||<br />
					pāṇissaraṃ,||<br />
					vetālaṃ,||<br />
					kumbha-thūnaṃ,||<br />
					Sobha-nagarakaṃ,||<br />
					caṇḍālaṃ,||<br />
					vaṃsaṃ,||<br />
					dhopanaṃ,||<br />
					hatthi-yuddhaṃ,||<br />
					assa-yuddhaṃ,||<br />
					mahisa-yuddhaṃ,||<br />
					usabha-yuddhaṃ,||<br />
					aja-yuddhaṃ,||<br />
					meṇḍa-yuddhaṃ,||<br />
					kukkuṭa-yuddhaṃ,||<br />
					vaṭṭaka-yuddhaṃ,||<br />
					daṇḍa-yuddhaṃ,||<br />
					muṭṭhi-yuddhaṃ,||<br />
					nibbuddhaṃ,||<br />
					uyyodhikaṃ,||<br />
					balaggaṃ,||<br />
					senā-byūhaṃ,||<br />
					aṇīka-dassanaṃ.|| ||</p>

					<p class="f4">Iti vā iti eva-rūpā visūka-dassanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">16. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ jūtappamāda-ṭ-ṭhān-ā-nuyogaṃ anuyuttā viharanti,||<br />
					seyyath'īdaṃ:||<br />
					aṭṭha-padaṃ,||<br />
					dasa-padaṃ,||<br />
					ākāsaṃ,||<br />
					parihāra-pathaṃ,||<br />
					santikaṃ,||<br />
					khalikaṃ,||<br />
					ghaṭikaṃ,||<br />
					salāka-hatthaṃ,||<br />
					akkhaṃ,||<br />
					paṅga-cīraṃ,||<br />
					vaṅkakaṃ,||<br />
					mokkha-cikaṃ,||<br />
					ciṅgulikaṃ,||<br />
					pattāḷhakaṃ,||<br />
					rathakaṃ,||<br />
					dhanukaṃ,||<br />
					akkharikaṃ,||<br />
					manesikaṃ,||<br />
					yathā-vajjaṃ.|| ||</p>

					<p class="f4">Iti vā iti eva-rūpā jūtappamāda-ṭ-ṭhān-ā-nuyoga paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">17. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ uccā-sayana-mahā-sayanaṃ anuyuttā viharanti,||<br />
					seyyath'īdaṃ:||<br />
					āsandiṃ,||<br />
					pallaṅkaṃ,||<br />
					gonakaṃ,||<br />
					Cittakaṃ,||<br />
					paṭikaṃ,||<br />
					paṭalikaṃ,||<br />
					tūlikaṃ,||<br />
					vikatikaṃ,||<br />
					udda-lomiṃ,||<br />
					ekanta-lomiṃ,||<br />
					kaṭṭhissaṃ,||<br />
					koseyyaṃ,||<br />
					kuttakaṃ,||<br />
					hatth'attharaṃ,||<br />
					ass'attharaṃ,||<br />
					rath'attharaṃ,||<br />
					ajina-p-paveṇiṃ,||<br />
					kādali-miga-pavara-pacc'attharaṇaṃ,||<br />
					sa-uttara-c-chadaṃ,||<br />
					ubhato-lohita-kūpa-dhānaṃ.|| ||</p>

					<p class="f4">Iti vā iti eva-rūpā uccā-sayana-mahā-sayanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">18. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ maṇḍana-vibhusana-ṭ-ṭhān-ā-nuyogaṃ anuyuttā viharanti,||<br />
					seyyath'īdaṃ:||<br />
					ucchādanaṃ,||<br />
					parimaddanaṃ,||<br />
					nahāpanaṃ,||<br />
					sambāhanaṃ,||<br />
					ādāsaṃ,||<br />
					añjanaṃ,||<br />
					mālā-vilepanaṃ,||<br />
					mukkha-cuṇṇakaṃ,||<br />
					mukhale-panaṃ,||<br />
					hattha-bandhaṃ,||<br />
					sikhā-bandhaṃ,||<br />
					daṇḍakaṃ,||<br />
					nāḷikaṃ,||<br />
					khaggaṃ,||<br />
					chattaṃ,||<br />
					citrūpāhanaṃ,||<br />
					uṇhīsaṃ,||<br />
					maṇiṃ,||<br />
					vāla-vījaniṃ,||<br />
					odātāni vatthāni dīgha-dasāni.|| ||</p>

					<p class="f4">Iti vā iti eva-rūpā maṇḍana-vibhusana-ṭ-ṭhān-ā-nuyoga paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">19. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ tiracchāna-kathaṃ anuyuttā viharanti,||<br />
					seyyath'īdaṃ:||<br />
					rāja-kathaṃ,||<br />
					cora-kathaṃ,||<br />
					mahāmatta-kathaṃ,||<br />
					senā-kathaṃ,||<br />
					bhaya-kathaṃ,||<br />
					yuddha-kathaṃ,||<br />
					anna-kathaṃ,||<br />
					pāna-kathaṃ,||<br />
					vattha-kathaṃ,||<br />
					sayana-kathaṃ,||<br />
					mālā-kathaṃ,||<br />
					gandha-kathaṃ,||<br />
					ñāti-kathaṃ,||<br />
					yāna-kathaṃ,||<br />
					gāma-kathaṃ,||<br />
					nigama-kathaṃ,||<br />
					nagara-kathaṃ,||<br />
					jana-pada-kathaṃ,||<br />
					itthi-kathaṃ,||<br />
					(purisa-kathaṃ,||<br />
					kumāra-kathaṃ,||<br />
					kumāri-kathaṃ),||<br />
					sūra-kathaṃ,||<br />
					visikhā-kathaṃ,||<br />
					kumbha-ṭ-ṭhāna-kathaṃ,||<br />
					pubba-peta-kathaṃ,||<br />
					nānatta-kathaṃ,||<br />
					lok'akkhāyikaṃ,||<br />
					samudda-k-khāyikaṃ,||<br />
					iti-bhav-ā-bhava-kathaṃ.|| ||</p>

					<p class="f4">Iti vā iti eva-rūpāya tiracchāna-kathāya paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">20. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpā viggāhika-kathaṃ anuyuttā viharanti,||<br />
					seyyath'īdaṃ:|| ||</p>

					<p class="f4">"Na tvaṃ imaṃ Dhamma-Vinayaṃ ājānāsi.|| ||</p>

					<p class="f4">Ahaṃ imaṃ Dhamma-Vinayaṃ ājānāmi.|| ||</p>

					<p class="f4">Kiṃ tvaṃ imaṃ Dhamma-Vinayaṃ ājānissasi?|| ||</p>

					<p class="f4">Micchā-paṭipanno tvam asi.|| ||</p>

					<p class="f4">Aham asmi sammā-paṭipanno||<br />
					— sahitaṃ me, asahitaṃ te.|| ||</p>

					<p class="f4">Pure vacanīyaṃ pacchā avaca.|| ||</p>

					<p class="f4">Pacchā vacanīyaṃ pure avaca.|| ||</p>

					<p class="f4">Āviciṇṇan te viparāvattaṃ.|| ||</p>

					<p class="f4">Āropito te vādo,||<br />
					niggahīto tvam asi.|| ||</p>

					<p class="f4">Cara vāda-p-pamokkhāya.|| ||</p>

					<p class="f4">Nibbeṭhehi vā sace pahosī" ti.|| ||</p>

					<p class="f4">Iti vā iti eva-rūpāya viggāhika-kathāya paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">21. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ dūteyya-pahiṇa-gaman-ā-nuyogam anuyuttā viharanti,||<br />
					seyyath'īdaṃ:||<br />
					raññaṃ,||<br />
					rāja-mahāmattāṇaṃ,||<br />
					khattiyānaṃ,||<br />
					brāhmaṇānaṃ,||<br />
					gahapatikānaṃ,||<br />
					kumārānaṃ,||<br />
					— idha gaccha,||<br />
					amutr-ā-gaccha,||<br />
					idaṃ hara,||<br />
					amutra idaṃ āharā" ti.|| ||</p>

					<p class="f4">Iti vā iti eva-rūpā dūteyya-pahiṇa-gaman-ā-nuyogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">22. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca honti,||<br />
					lapakā ca,||<br />
					nemittikā ca,||<br />
					nippesikā ca,||<br />
					lābhena ca,||<br />
					lābhaṃ nijigiṃsitāro.|| ||</p>

					<p class="f4">Iti vā iti eva-rūpā kuhanalapanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">23. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:||<br />
					aṅgaṃ,||<br />
					nimittaṃ,||<br />
					uppādaṃ,||<br />
					supiṇaṃ,||<br />
					lakkhaṇaṃ,||<br />
					mūsika-c-chinnaṃ,||<br />
					aggi-homaṃ,||<br />
					dabbi-homaṃ,||<br />
					thusa-homaṃ,||<br />
					kaṇa-homaṃ,||<br />
					taṇḍula-homaṃ,||<br />
					sappi-homaṃ,||<br />
					tela-homaṃ,||<br />
					mukha-homaṃ,||<br />
					lohita-homaṃ,||<br />
					aṅga-vijjā,||<br />
					vatthu-vijjā,||<br />
					khatta-vijjā,||<br />
					siva-vijjā,||<br />
					bhūta-vijjā,||<br />
					bhuri-vijjā,||<br />
					ahi-vijjā,||<br />
					visa-vijjā,||<br />
					vicchika-vijjā,||<br />
					mūsika-vijjā,||<br />
					sakuṇa-vijjā,||<br />
					vāyasa-vijjā,||<br />
					pakkajjhānaṃ,||<br />
					sara-parittānaṃ,||<br />
					miga-cakkaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">24. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:||<br />
					maṇi-lakkhaṇaṃ,||<br />
					daṇḍa-lakkhaṇaṃ,||<br />
					vattha-lakkhaṇaṃ,||<br />
					asi-lakkhaṇaṃ,||<br />
					usu-lakkhaṇaṃ,||<br />
					dhanu-lakkhaṇaṃ,||<br />
					āyudha-lakkhaṇaṃ,||<br />
					itthi-lakkhaṇaṃ,||<br />
					purisa-lakkhaṇaṃ,||<br />
					kumāra-lakkhaṇaṃ,||<br />
					kumāri-lakkhaṇaṃ,||<br />
					dāsa-lakkhaṇaṃ,||<br />
					dāsi-lakkhaṇaṃ,||<br />
					hatthi-lakkhaṇaṃ,||<br />
					assa-lakkhaṇaṃ,||<br />
					mahisa-lakkhaṇaṃ,||<br />
					usabha-lakkhaṇaṃ,||<br />
					go-lakkhaṇaṃ,||<br />
					aja-lakkhaṇaṃ,||<br />
					meṇḍa-lakkhaṇaṃ,||<br />
					kukkuṭa-lakkhaṇaṃ,||<br />
					vaṭṭaka-lakkhaṇaṃ,||<br />
					godhā-lakkhaṇaṃ,||<br />
					kaṇṇikā-lakkhaṇaṃ,||<br />
					kacchapa-lakkhaṇaṃ,||<br />
					miga-lakkhaṇaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">25. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti seyyath'īdaṃ:||<br />
					raññaṃ niyyānaṃ bhavissati,||<br />
					raññaṃ aniyyānaṃ bhavissati,||<br />
					abbhantarānaṃ raññaṃ upayānaṃ bhavissati,||<br />
					bāhirānaṃ raññaṃ apayānaṃ bhavissati,||<br />
					bāhirānaṃ raññaṃ upayānaṃ bhavissati,||<br />
					abbhantarānaṃ raññaṃ apayānaṃ bhavissati,||<br />
					abbhantarānaṃ raññaṃ jayo bhavissati,||<br />
					bāhirānaṃ raññaṃ parājayo bhavissati.||<br />
					bāhirānaṃ raññaṃ jayo bhavissati,||<br />
					abbhantarānaṃ raññaṃ parājayo bhavissati,||<br />
					iti imassa jayo bhavissati,||<br />
					imassa parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">26. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti||<br />
					seyyath'īdaṃ:|| ||</p>

					<p class="f4">Canda-g-gāho bhavissati.|| ||</p>

					<p class="f4">Suriya-g-gāho bhavissati.|| ||</p>

					<p class="f4">Nakkhatta-g-gāho bhavissati.|| ||</p>

					<p class="f4">Candima-suriyānaṃ patha-gamanaṃ bhavissati.|| ||</p>

					<p class="f4">Candima-suriyānaṃ uppatha-gamanaṃ bhavissati.|| ||</p>

					<p class="f4">Nakkhattāṇaṃ patha-gamanaṃ bhavissati.|| ||</p>

					<p class="f4">Nakkhattāṇaṃ uppatha-gamanaṃ bhavissati.|| ||</p>

					<p class="f4">Ukkā-pāto bhavissati.|| ||</p>

					<p class="f4">Dīsā-ḍāho bhavissati.|| ||</p>

					<p class="f4">Bhūmi-cālo bhavissati.|| ||</p>

					<p class="f4">Deva-dundubhi bhavissati.|| ||</p>

					<p class="f4">Candima-suriya-nakkhattāṇaṃ uggamanaṃ ogamanaṃ saṅkilesaṃ vodānaṃ bhavissati.|| ||</p>

					<p class="f4">Evaṃ-vipāko canda-g-gāho bhavissati.|| ||</p>

					<p class="f4">Evaṃ-vipāko suriya-g-gāho bhavissati.|| ||</p>

					<p class="f4">Evaṃ-vipāko nakkhatta-g-gāho bhavissati.|| ||</p>

					<p class="f4">Evaṃ vipākaṃ candima-suriyānaṃ patha-gamanaṃ bhavissati.|| ||</p>

					<p class="f4">Evaṃ vipākaṃ candima-suriyānaṃ uppatha-gamanaṃ bhavissati.|| ||</p>

					<p class="f4">Evaṃ vipākaṃ nakkhattāṇaṃ patha-gamanaṃ bhavissati.|| ||</p>

					<p class="f4">Evaṃ vipākaṃ nakkhattāṇaṃ uppatha-gamanaṃ bhavissati.|| ||</p>

					<p class="f4">Evaṃ-vipāko ukkā-pāto bhavissati.|| ||</p>

					<p class="f4">Evaṃ-vipāko disā-ḍāho bhavissati.|| ||</p>

					<p class="f4">Evaṃ-vipāko bhūmi-cālo bhavissati.|| ||</p>

					<p class="f4">Evaṃ-vipāko deva-dundūbhi bhavissati.|| ||</p>

					<p class="f4">Evaṃ-vipāko candima-suriya-nakkhattāṇaṃ uggamanaṃ ogamanaṃ saṅkilesaṃ vodānaṃ bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">27. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti||<br />
					seyyath'īdaṃ:|| ||</p>

					<p class="f4">Su-b-buṭṭhikā bhavissati.|| ||</p>

					<p class="f4">Dubbuṭṭhikā bhavissati.|| ||</p>

					<p class="f4">Subhikkhaṃ bhavissati.|| ||</p>

					<p class="f4">Dubbhikkhaṃ bhavissati.|| ||</p>

					<p class="f4">Khemaṃ bhavissati.|| ||</p>

					<p class="f4">Bhayaṃ bhavissati.|| ||</p>

					<p class="f4">Rogo bhavissati.|| ||</p>

					<p class="f4">Ārogyaṃ bhavissati.|| ||</p>

					<p class="f4">Muddā,||<br />
					gaṇanā,||<br />
					saṅkhānaṃ,||<br />
					kāveyyaṃ,||<br />
					lokāyataṃ.|| ||</p>

					<p class="f4">Iti vā iti eva-rūpāya tiracchāna-vijjāya micchā ājīvena paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">28. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti||<br />
					seyyath'īdaṃ:||<br />
					Āvāhanaṃ,||<br />
					vivāhanaṃ,||<br />
					saṃvadanaṃ,||<br />
					vivadanaṃ,||<br />
					saṅkiraṇaṃ,||<br />
					vikiraṇaṃ,||<br />
					subhaga-karaṇaṃ,||<br />
					dubbhaga-karaṇaṃ,||<br />
					viruddha-gabbha-karaṇaṃ,||<br />
					jivhā-nittha-d-danaṃ,||<br />
					hanu-saṃhananaṃ,||<br />
					hatth'ābhijappanaṃ,||<br />
					[hanu-jappanaṃ,]||<br />
					kaṇṇa-jappanaṃ,||<br />
					ādāsa-pañhaṃ,||<br />
					kumāri-pañhaṃ,||<br />
					deva-pañhaṃ,||<br />
					ādicc'upa-ṭ-ṭhānaṃ,||<br />
					Mahat-upa-ṭ-ṭhānaṃ,||<br />
					abbhujjalanaṃ,||<br />
					Sir'avhāyanaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">29. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti||<br />
					seyyath'īdaṃ:||<br />
					santi-kammaṃ,||<br />
					paṇidhi-kammaṃ,||<br />
					bhūtakammaṃ,||<br />
					bhuri-kammaṃ,||<br />
					[bhūti-kammaṃ],||<br />
					vassa-kammaṃ,||<br />
					vossa-kammaṃ,||<br />
					vatthu-kammaṃ,||<br />
					vatthu-parikiraṇaṃ,||<br />
					ācamanaṃ,||<br />
					nahāpanaṃ,||<br />
					juhanaṃ,||<br />
					vamanaṃ,||<br />
					virecanaṃ,||<br />
					uddha-virecanaṃ,||<br />
					adho-virecanaṃ,||<br />
					sīsa-virecanaṃ,||<br />
					kaṇṇa-telaṃ,||<br />
					netta-tappanaṃ,||<br />
					natthu-kammaṃ,||<br />
					añjanaṃ,||<br />
					paccañjanaṃ,||<br />
					sālākiyaṃ,||<br />
					salla-kattiyaṃ,||<br />
					dāraka-tikicchā,||<br />
					mūla-bhesajjānaṃ,||<br />
					anuppadānaṃ,||<br />
					osadhīnaṃ,||<br />
					paṭimokkho.|| ||</p>

					<p class="f4">Iti vā iti eva-rūpāya tiracchāna-vijjāya micchā-jīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">30. Sa kho so Poṭṭhapāda bhikkhu evaṃ sīla-sampanno na kuto ci bhayaṃ samanupassati yad idaṃ sīla-saṃvarato.|| ||</p>

					<p class="f4">Seyyathā pi Poṭṭhapāda khattiyo muddhā-vasitto nihata-paccāmitto na kuto ci bhayaṃ samanupassati yad idaṃ pacca-t-thikato,||<br />
					evam eva kho Poṭṭhapāda bhikkhu evaṃ sīla-sampanno na kuto ci bhayaṃ samanupassati yad idaṃ sīla-saṃvarato.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">Evaṃ kho Poṭṭhapāda bhikkhu sīla-sampanno hoti.|| ||</p>

					<p class="f4">31. Kathañ ca Poṭṭhapāda bhikkhu indriyesu gutta-dvāro hoti?|| ||</p>

					<p class="f4">Idha Poṭṭhapāda bhikkhu cakkhunā rūpaṃ disvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇam enaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvassaveyyuṃ tassa saṃvarāya paṭipajjati.|| ||</p>

					<p class="f4">Rakkhati cakkhu'ndriyaṃ.|| ||</p>

					<p class="f4">Cakkhundriye <a id="pg182"><span class="f2 g"><b>[182]</b></span></a> saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Sotena saddaṃ sutvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvassaveyyuṃ tassa saṃvarāya paṭipajjati.|| ||</p>

					<p class="f4">Rakkhati sot'indriyaṃ.|| ||</p>

					<p class="f4">Sotindriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Ghāṇena gandhaṃ ghāyitvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaṃ ghāṇ'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvassaveyyuṃ tassa saṃvarāya paṭipajjati.|| ||</p>

					<p class="f4">Rakkhati ghāṇ'indriyaṃ.|| ||</p>

					<p class="f4">Ghāṇ'indriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Jivhāya rasaṃ sāyitvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaṃ jivh'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvassaveyyuṃ tassa saṃvarāya paṭipajjati.|| ||</p>

					<p class="f4">Rakkhati jivh'indriyaṃ.|| ||</p>

					<p class="f4">Jivh'indriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvassaveyyuṃ tassa saṃvarāya paṭipajjati.|| ||</p>

					<p class="f4">Rakkhati kāy'indriyaṃ.|| ||</p>

					<p class="f4">Kāy'indriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Manasā dhammaṃ viññāya na nimitta-g-gāhī hoti nānuvyañjana-g-gāhī.|| ||</p>

					<p class="f4">Yatvādhi-karaṇamenaṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvassaveyyuṃ tassa saṃvarāya paṭipajjati.|| ||</p>

					<p class="f4">Rakkhati man'indriyaṃ.|| ||</p>

					<p class="f4">Man'indriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">So iminā ariyena indriya-saṃvarena samannāgato ajjhattaṃ abyāseka-sukhaṃ paṭisaṃvedeti.|| ||</p>

					<p class="f4">Evaṃ kho Poṭṭhapāda bhikkhu indriyesu gutta-dvāro hoti.|| ||</p>

					<p class="f4">32. Kathañ ca Poṭṭhapāda bhikkhu sati-sampajaññena samannāgato hoti?|| ||</p>

					<p class="f4">Idha Poṭṭhapāda bhikkhu abhikkante paṭi-k-kante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.|| ||</p>

					<p class="f4">Samiñjite pasārite sampajāna-kārī hoti.|| ||</p>

					<p class="f4">Saṅghāṭi-patta-cīvara-dhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaṃ kho Poṭṭhapāda bhikkhu sati-sampajaññena samannāgato hoti.|| ||</p>

					<p class="f4">33. Kathañ ca Poṭṭhapāda bhikkhu santuṭṭho hoti?|| ||</p>

					<p class="f4">Idha Poṭṭhapāda bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāy'eva pakkamati.|| ||</p>

					<p class="f4">Seyyathā pi Poṭṭhapāda pakkhi sakuṇo yena yen'eva ḍeti sa-patta-bhāro va ḍeti,||<br />
					evam eva kho Poṭṭhapāda bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāy'eva pakkamati.|| ||</p>

					<p class="f4">Evaṃ kho Poṭṭhapāda bhikkhu santuṭṭho hoti.|| ||</p>

					<p class="f4">34. So iminā ca ariyena sīla-k-khandhena samannāgato||<br />
					iminā ca ariyena indriya-saṃvarena samannāgato||<br />
					iminā ca ariyena sati-sampajaññena samannāgato||<br />
					imāya ca ariyāya santuṭṭhiyā samannāgato vivittaṃ sen'āsanaṃ bhajati,||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palāla-puñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭi-k-kanto nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">35. So abhijjhaṃ loke pahāya vigat'ābhijjhena cetasā viharati,||<br />
					abhijjhāya Cittaṃ parisodheti.|| ||</p>

					<p class="f4">Vyāpāda-padosaṃ pahāya avyāpanna-citto viharati,||<br />
					sabba-pāṇa-bhūta-hit-ā-nukampī vyāpāda-padosā Cittaṃ parisodheti.|| ||</p>

					<p class="f4">Thīna-middhaṃ pahāya vigata-thīna-middho viharati,||<br />
					āloka-saññī sato sampajāno||<br />
					thīna-middhā Cittaṃ parisodheti.|| ||</p>

					<p class="f4">Uddhacca-kukkuccaṃ pahāya anuddhato viharati,||<br />
					ajjhattaṃ vūpasanta-citto,||<br />
					uddhacca-kukkuccā Cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati,||<br />
					akathaṃ-kathī kusalesu dhammesu||<br />
					vicikicchāya Cittaṃ parisodheti.|| ||</p>

					<p class="f4">36. Seyyathā pi Poṭṭhapāda puriso iṇaṃ ādāya kammante payojeyya,||<br />
					tassa te kammantā samijjheyyuṃ,||<br />
					so yāni ca porāṇāni iṇa-mūlāni tāni ca vyantī-kareyya,||<br />
					siyā c'assa uttariṃ avasiṭṭhaṃ dārabharaṇāya.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe iṇaṃ ādāya kammante payojesiṃ.|| ||</p>

					<p class="f4">Tassa me te kammantā samijjhiṃsu.|| ||</p>

					<p class="f4">So'haṃ yāni ca porāṇāni iṇa-mūlāni tāni ca vyantī-akāsiṃ.|| ||</p>

					<p class="f4">Atthi ca me uttariṃ avasiṭṭhaṃ dārabharaṇāyā" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigaccheyya somanassaṃ.</p>

					<p class="f4">37. Seyyathā pi Poṭṭhapāda puriso ābādhiko assa dukkhito bāḷha-gilāno,||<br />
					bhattaṃ c'assa na c-chādeyya,||<br />
					na c'assa kāye balamattā.|| ||</p>

					<p class="f4">So aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe ābādhiko ahosiṃ dukkhito bāḷha-gilāno,||<br />
					bhattaṃ ca me na-c-chādesi||<br />
					na ca me āsi kāye balamattā.|| ||</p>

					<p class="f4">So'mhi etarahi tamhā ābādhā mutto bhattañ ca me chādeti,||<br />
					atthi ca me kāye balamattā" ti.|| ||</p>

					<p class="f4">So tato nidānaṃ labhetha pāmujjaṃ,||<br />
					adhigaccheyya somanassaṃ.</p>

					<p class="f4">38. Seyyathā pi Poṭṭhapāda puriso bandhanāgāre baddho assa.|| ||</p>

					<p class="f4">So aparena samayena tamhā bandhanā mucceyya sotthinā avyayena,||<br />
					na c'assa kiñ ci bhogānaṃ vayo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe bandhanāgāre baddho ahosiṃ.|| ||</p>

					<p class="f4">So'mhi etarahi tamhā bandhanā mutto sotthinā avyayena,||<br />
					n'atthi ca me kiñ ci bhogānaṃ vayo" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigaccheyya somanassaṃ.</p>

					<p class="f4">39. Seyyathā pi Poṭṭhapāda puriso dāso assa anatt-ā-dhīno par-ā-dhīno na yena kāmaṃ gamo.|| ||</p>

					<p class="f4">So aparena samayena tamhā dāsavyā mucceyya att-ā-dhīno apar-ā-dhīno bhujisso yena kāmaṃ gamo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe dāso ahosiṃ anatt-ā-dhīno par-ā-dhīno na yena kāmaṃ gamo,||<br />
					so'mhi etarahi tamhā dāsavyā mutto att-ā-dhīno apar-ā-dhīno bhujisso yena kāmaṃ gamo" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ-</p>

					<p class="f4">40. Seyyathā pi Poṭṭhapāda puriso sadhano sabhogo kantār'addhāna-maggaṃ paṭipajjeyya dubbhikkhaṃ sappaṭi-bhayaṃ.|| ||</p>

					<p class="f4">So aparena samayena taṃ kantāraṃ nitthareyya,||<br />
					sotthinā gāmantaṃ anupāpuṇeyya khemaṃ appaṭi-bhayaṃ.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe sadhano sabhogo kantār'addhāna-maggaṃ paṭipajjiṃ dubbhikkhaṃ sappaṭi-bhayaṃ.|| ||</p>

					<p class="f4">So'mhi etarahi taṃ kantāraṃ nitthiṇṇo,||<br />
					sotthinā gāmantaṃ anuppatto khemaṃ appaṭi-bhayan" ti.|| ||</p>

					<p class="f4">So tato-nidānaṃ labhetha pāmujjaṃ adhigacche somanassaṃ.</p>

					<p class="f4">41. Evam eva kho Poṭṭhapāda bhikkhu||<br />
					yathā iṇaṃ,||<br />
					yathā rogaṃ,||<br />
					yathā bandhanāgāraṃ,||<br />
					yathā dāsavyaṃ,||<br />
					yathā kantār'addhāna-maggaṃ,||<br />
					ime pañca nīvaraṇe appahīṇe attani samanupassati.|| ||</p>

					<p class="f4">Seyyathā pi Poṭṭhapāda ānaṇyaṃ,||<br />
					yathā ārogyaṃ,||<br />
					yathā bandhanā mokkhaṃ,||<br />
					yathā bhujissaṃ,||<br />
					yathā khemanta-bhūmiṃ,||<br />
					evam eva kho Poṭṭhapāda bhikkhu ime pañca nīvaraṇe pahīṇe attani samanupassati.|| ||</p>

					<p class="f4">42. Tass'ime pañca nīvaraṇe pahīṇe attani samanupassato pāmujjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino Cittaṃ samādhiyati.|| ||</p>

					<p class="f4">So vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Tassa yā purimā kāma-saññā sā nirujjhati.|| ||</p>

					<p class="f4">Vivekaja-pīti-sukha-sukhuma-sacca-saññā tasmiṃ samaye hoti.|| ||</p>

					<p class="f4">Vivekaja-pīti-sukha-sukhuma-sacca-saññī yeva tasmiṃ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">'Ayaṃ sikkhā' ti Bhagavā avoca.|| ||</p>

					<p class="f4">43. "Puna ca paraṃ Poṭṭhapāda bhikkhu vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ dutiya-j-jhānaṃ upasampajja viharati.|| ||</p>

					<p class="f4">Tassa yā purimā viveka-jaṃ pīti-sukhaṃ sukhuma-sacca-saññā sā nirujjhati.|| ||</p>

					<p class="f4">Samādhi-pīti-sukha-sukhuma-sacca-saññā tasmiṃ samaye <a id="pg183"><span class="f2 g"><b>[183]</b></span></a> hoti.|| ||</p>

					<p class="f4">Samādhija-pīti-sukha-sukhuma-sacca-saññī yeva tasmiṃ samaye hoti.|| ||</p>

					<p class="f4">Evam pi sikkhā ekā saññā uppajjati.|| ||</p>

					<p class="f4">Sikkhā ekā saññā nirujjhanti.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">44. "Puna ca paraṃ Poṭṭhapāda bhikkhu pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti||<br />
					yan taṃ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">tatiya-j-jhānaṃ upasampajja viharati.|| ||</p>

					<p class="f4">Tassa yā purimā samādhija-pīti-sukha-sukhuma-sacca-saññā sā nirujjhati.|| ||</p>

					<p class="f4">Upekkhā-sukha-sukhuma-sacca-saññā tasmiṃ samaye hoti.|| ||</p>

					<p class="f4">Upekkhā-sukha-sukhuma-sacca-saññī yeva tasmiṃ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">45. "Puna ca paraṃ Poṭṭhapāda bhikkhu sukhassa ca pahānā||<br />
					dukkhassa ca pahānā,||<br />
					pubb'eva somanassa-domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Tassa yā purimā upekkhā-sukha-sukhuma-sacca-saññā sā nirujjhati.|| ||</p>

					<p class="f4">Adukkha-m-asukha-sukhuma-sacca-saññā tasmiṃ samaye hoti.|| ||</p>

					<p class="f4">Adukkha-m-asukha-sukhuma-sacca-saññī yeva tasmiṃ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">46. "Puna ca paraṃ Poṭṭhapāda bhikkhu sabbaso rūpa-saññānaṃ samatikkamā paṭigha-saññānaṃ attha-gamā nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Tassa yā purimā rūpa-saññā sā nirujjhanti.|| ||</p>

					<p class="f4">Ākāsanañ-c'āyatana-sukha-sukhuma-sacca-saññā tasmiṃ samaye hoti.|| ||</p>

					<p class="f4">Ākāsanañ-c'āyatana-sukha-sukhuma-sacca-saññi yeva tasmiṃ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">47. "Puna ca paraṃ Poṭṭhapāda bhikkhu sabbaso Ākāsanañ-c'āyatanaṃ <a id="pg184"><span class="f2 g"><b>[184]</b></span></a> samatikkamma,||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">Tassa yā purimā Ākāsanañ-c'āyatana-sukhuma-sacca-saññā sā nirujjhati.|| ||</p>

					<p class="f4">Viññāṇañ-c'āyatana-sukhuma-sacca-saññā tasmiṃ samaye hoti.|| ||</p>

					<p class="f4">Viññāṇañ-c'āyatana-sukhuma-sacca-saññī yeva tasmiṃ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam sikkhā" ti Bhagavā avoca.|| ||</p>

					<p class="f4">48. "Puna ca paraṃ Poṭṭhapāda bhikkhu sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Tassa yā purimā Viññāṇañ-c'āyatana-sukhuma-sacca-saññā sā nirujjhati.|| ||</p>

					<p class="f4">Ākiñ caññ'āyatana-sukhuma-sacca-saññā tasmiṃ samaye hoti.|| ||</p>

					<p class="f4">Ākiñ caññ'āyatana-sukhuma-sacca-saññi yeva tasmiṃ samaye hoti.|| ||</p>

					<p class="f4">Evam pi sikkhā ekā saññā uppajjati,||<br />
					sikkhā ekā saññā nirujjhati.|| ||</p>

					<p class="f4">"Ayam pi sikkhā" ti Bhagavā avoca.|| ||</p>

					<p class="f4">49. "Yato kho Poṭṭhapāda bhikkhu idha saka-saññī hoti,||<br />
					so tato amutra tato amutra anupubbena saññaggaṃ phusati.|| ||</p>

					<p class="f4">Tassa saññagge ṭhitassa evaṃ hoti:|| ||</p>

					<p class="f4">'Cetaya-mānassa me pāpiyo acetaya-mānassa me seyyo.|| ||</p>

					<p class="f4">Ahañ ce va kho pana ceteyyaṃ abhisaṅkhāreyyaṃ,||<br />
					imā ca me saññā nirujjheyyuṃ,||<br />
					aññā ca oḷārikā saññā uppajjeyyuṃ.|| ||</p>

					<p class="f4">Yan nūn-ā-haṃ na c'eva ceteyyaṃ||<br />
					na ābhisaṅkhāreyyanti.|| ||</p>

					<p class="f4">So na c'eva ceteti na ābhisaṅkhāroti.|| ||</p>

					<p class="f4">Tassa acetayato anabhisaṅkhāroto tā c'eva saññā nirujjhanti,||<br />
					aññā ca oḷārikā saññā na uppajjanti.|| ||</p>

					<p class="f4">So nirodhaṃ phusati.|| ||</p>

					<p class="f4">Evaṃ kho Poṭṭhapāda anupubb-ā-bhisaññā-nirodha-sampajāna-samāpatti hoti.|| ||</p>

					<p class="f4">50. Taṃ kim maññasi Poṭṭhapāda?|| ||</p>

					<p class="f4">Api nu te ito pubbe eva-rūpā anupubb-ā-bhisaññā-nirodha-sampajāna-samāpatti suta-pubbā" ti?</p>

					<p class="f4">"No h'etaṃ bhante.|| ||</p>

					<p class="f4">Evaṃ kho ahaṃ bhante Bhagavato bhāsitaṃ ājānāmi:|| ||</p>

					<p class="f4">Yato kho Poṭṭhapāda bhikkhu idha saka-saññī hoti.|| ||</p>

					<p class="f4">So tato amutra tato amutra anupubbena saññaggaṃ phusati.|| ||</p>

					<p class="f4">Tassa saññagge ṭhitassa evaṃ hoti:|| ||</p>

					<p class="f4"><a id="pg185"><span class="f2 g"><b>[185]</b></span></a> 'Cetaya-mānassa me pāpiyo,||<br />
					acetaya-mānassa me seyyo.|| ||</p>

					<p class="f4">Ahañ ce va kho pana ceteyyaṃ abhisaṅkhāreyyaṃ.|| ||</p>

					<p class="f4">Imā ca me saññā nirujjheyyuṃ,||<br />
					aññā ca oḷārikā saññā uppajjeyyuṃ.|| ||</p>

					<p class="f4">Yan nūn-ā-haṃ na ceteyyaṃ||<br />
					na abhisaṅkhāreyyan' ti?|| ||</p>

					<p class="f4">So na c'eva ceteti,||<br />
					na ca abhisaṅkhāroti.|| ||</p>

					<p class="f4">Tassa acetayato anabhisaṅkhāroto tā c'eva saññā nirujjhanti||<br />
					aññā ca oḷārikā saññā na uppajjanti.|| ||</p>

					<p class="f4">So nirodhaṃ phusati.|| ||</p>

					<p class="f4">Evaṃ kho Poṭṭhapāda anupubb-ā-bhisaññā-nirodha-sampajāna-samāpatti hotī" ti.|| ||</p>

					<p class="f4">"Evaṃ kho Poṭṭhapādā" ti.|| ||</p>

					<p class="f4">51. "Ekaṃ yeva nu kho bhante Bhagavā saññaggaṃ paññapeti,||<br />
					udāhu puthū pi saññagge paññapetī" ti?</p>

					<p class="f4">"Ekam pi kho ahaṃ Poṭṭhapāda saññaggaṃ paññapemi,||<br />
					puthū pi saññagge paññapemī" ti.|| ||</p>

					<p class="f4">"Yathā-kathaṃ pana bhante Bhagavā ekam pi saññaggaṃ paññapeti?|| ||</p>

					<p class="f4">Puthū pi saññagge paññapetī" ti?</p>

					<p class="f4">"Yathā yathā kho Poṭṭhapāda nirodhaṃ phusati,||<br />
					tathā tathā'haṃ saññaggaṃ paññapemi.|| ||</p>

					<p class="f4">Evaṃ kho ahaṃ Poṭṭhapāda ekam pi saññaggaṃ paññapemi,||<br />
					puthū pi saññagge paññapemī" ti.|| ||</p>

					<p class="f4">52. "Saññā nu kho bhante paṭhamaṃ uppajjati,||<br />
					pacchā ñāṇaṃ,||<br />
					udāhu paṭhamaṃ ñāṇaṃ uppajjati,||<br />
					pacchā saññā,||<br />
					udāhu saññā ca ñāṇañ ca apubbaṃ acarimaṃ uppajjantī" ti?</p>

					<p class="f4">"Saññā kho Poṭṭhapāda paṭhamaṃ uppajjati,||<br />
					pacchā ñāṇaṃ,||<br />
					saññ'uppādā ca pana ñāṇ'uppādo hoti.|| ||</p>

					<p class="f4">So evaṃ pajānāti:|| ||</p>

					<p class="f4">'Ida-p-paccayā kira me ñāṇaṃ udapādī' ti.|| ||</p>

					<p class="f4">"Iminā p'etaṃ Poṭṭhapāda pariyāyena veditabbaṃ,||<br />
					yathā saññā paṭhamaṃ uppajjati pacchā ñāṇaṃ,||<br />
					saññ'uppādo ca pana ñāṇ'uppādo hotī" ti.|| ||</p>

					<p class="f4">53. "Saññā nu kho bhante purisassa attā;||<br />
					udāhu aññā saññā,||<br />
					añño attā" ti?</p>

					<p class="f4">"Kiṃ pana tvaṃ Poṭṭhapāda attāṇaṃ paccesī" ti?</p>

					<p class="f4"><a id="pg186"><span class="f2 g"><b>[186]</b></span></a> "Oḷārikaṃ kho ahaṃ bhante attāṇaṃ paccemi rūpiṃ cātu-m-mahā-bhūtikaṃ kabalīṅkār'āhāra-bhakkhan" ti.|| ||</p>

					<p class="f4">Oḷāriko ca hi te Poṭṭhapāda attā abhavissa rūpī cātum-mahā-bhūtiko kabalīṅkār'āhāra-bhakkho,||<br />
					evaṃ santaṃ kho te Poṭṭhapāda aññā va saññā bhavissati,||<br />
					añño attā.|| ||</p>

					<p class="f4">Tad iminā p'etaṃ Poṭṭhapāda pariyāyena veditabbaṃ,||<br />
					yathā aññā va saññā bhavissati,||<br />
					añño attā.|| ||</p>

					<p class="f4">Tiṭṭhat'evayaṃ Poṭṭhapāda oḷāriko attā rūpī cātum-mahā-bhūtiko kabalīṅkār'āhāra-bhakkho.|| ||</p>

					<p class="f4">Atha imassa purisassa aññā va saññā uppajjanti,||<br />
					aññā va saññā nirujjhanti.|| ||</p>

					<p class="f4">Iminā kho etaṃ Poṭṭhapāda pariyāyena veditabbaṃ,||<br />
					yathā aññā va saññā bhavissati,||<br />
					añño attā" ti.|| ||</p>

					<p class="f4">54. "Mano-mayaṃ kho ahaṃ bhante attāṇaṃ paccemi sabbaṅga-paccaṅgiṃ ahīn'indriyan" ti.|| ||</p>

					<p class="f4">"Mano-mayo ca te Poṭṭhapāda attā abhavissa sabbaṅga-paccaṅgī ahīn'indriyo,||<br />
					evaṃ santam pi kho te Poṭṭhapāda aññā va saññā bhavissati,||<br />
					añño attā.|| ||</p>

					<p class="f4">Tad iminā p'etaṃ Poṭṭhapāda pariyāyena veditabbaṃ,||<br />
					yathā aññā va saññā bhavissati,||<br />
					añño attā".|| ||</p>

					<p class="f4">"Tiṭṭhat'evāyaṃ Poṭṭhapāda mano-mayo attā sabbaṅga-paccaṅgī ahīn'indriyo.|| ||</p>

					<p class="f4">Atha imassa purisassa aññā va saññā uppajjanti,||<br />
					aññā va saññā nirujjhanti.|| ||</p>

					<p class="f4">Imnā pi kho etaṃ Poṭṭhapāda pariyāyena veditabbaṃ,||<br />
					yathā aññā va saññā bhavissati,||<br />
					añño attā" ti.|| ||</p>

					<p class="f4"><a id="pg187"><span class="f2 g"><b>[187]</b></span></a> 46. "Arūpiṃ kho ahaṃ bhante attāṇaṃ paccemi saññā-mayan ti"</p>

					<p class="f4">"Arūpī ca hi te Poṭṭhapāda attā abhavissa saññā-mayo,||<br />
					evaṃ santam pi kho te Poṭṭhapāda aññā va saññā bhavissati||<br />
					añño attā.|| ||</p>

					<p class="f4">Tad iminā p'etaṃ Poṭṭhapāda pariyāyena veditabbaṃ yathā aññā va saññā bhavissati,||<br />
					añño attā.|| ||</p>

					<p class="f4">Tiṭṭhat'evāyaṃ Poṭṭhapāda arūpī attā saññā-mayo.|| ||</p>

					<p class="f4">Atha imassa purisassa aññā va saññā uppajjanti,||<br />
					aññā va saññā nirujjhanti.|| ||</p>

					<p class="f4">Iminā pi kho etaṃ Poṭṭhapāda pariyāyena veditabbaṃ yathā aññā va saññā bhavissati,||<br />
					añño attā" ti.|| ||</p>

					<p class="f4">55. "Sakkā pan'etaṃ bhante mayā ñātuṃ:|| ||</p>

					<p class="f4">'Saññā purisassa attā' ti vā,||<br />
					'aññā saññā,||<br />
					añño attā' ti va"?|| ||</p>

					<p class="f4">"Dujjānaṃ kho etaṃ Poṭṭhapāda tayā añña-diṭṭhikena añña-khantikena añña-rucikena añña-trayogena añña-trācariyakena:|| ||</p>

					<p class="f4">'Saññā purisassa attā' ti vā,||<br />
					'aññā saññā,||<br />
					añño attā' ti vā" ti.|| ||</p>

					<p class="f4">56. "Sace taṃ bhante mayā dujjānaṃ añña-diṭṭhikena añña-khantikena añña-rucikena añña-trācariyakena:|| ||</p>

					<p class="f4">'Saññā purisassa attā' ti vā,||<br />
					'aññā saññā,||<br />
					añño attā' ti vā.|| ||</p>

					<p class="f4">"Kiṃ pana bhante, sassato loko,||<br />
					idam eva saccaṃ mogham aññan ti"?|| ||</p>

					<p class="f4">"Avyākataṃ kho etaṃ Poṭṭhapāda mayā:||<br />
					sassato loko,||<br />
					idam eva saccaṃ mogham aññan" ti.|| ||</p>

					<p class="f4">"Kiṃ pana bhante, asassato loko,||<br />
					idam eva saccaṃ mogham aññan" ti?|| ||</p>

					<p class="f4">"Etam pi kho Poṭṭhapāda avyākataṃ mayā:||<br />
					asassato loko,||<br />
					idam eva saccaṃ mogham aññan" ti.|| ||</p>

					<p class="f4">"Kiṃ pana bhante, antavā loko,||<br />
					idam eva saccaṃ mogham aññan" ti?|| ||</p>

					<p class="f4">"Avyākataṃ kho etam Poṭṭhapāda mayā:||<br />
					antavā loko,||<br />
					idam eva saccaṃ mogham aññan" ti.|| ||</p>

					<p class="f4">"Kiṃ pana bhante anantavā loko,||<br />
					idam eva saccaṃ mogham aññan" ti?|| ||</p>

					<p class="f4"><a id="pg188"><span class="f2 g"><b>[188]</b></span></a> "Etam pi kho Poṭṭhapāda mayā avyākataṃ:||<br />
					loko idam eva saccaṃ mogham aññan" ti.|| ||</p>

					<p class="f4">57. "Kiṃ pana bhante taṃ jīvaṃ taṃ sarīraṃ||<br />
					idam eva saccaṃ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataṃ:||<br />
					taṃ jīvaṃ taṃ sarīraṃ||<br />
					idam eva saccaṃ mogham aññan" ti.|| ||</p>

					<p class="f4">"Kiṃ pana bhante anantavā aññaṃ jīvaṃ aññaṃ sarīraṃ,||<br />
					idam eva saccaṃ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataṃ:||<br />
					aññaṃ jīvaṃ aññaṃ sarīraṃ||<br />
					idam eva saccaṃ mogham aññan" ti.|| ||</p>

					<p class="f4">58. "Kiṃ pana bhante Tathāgato param maraṇā||<br />
					idam eva saccaṃ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataṃ:||<br />
					hoti Tathāgato param maraṇā||<br />
					idam eva saccaṃ mogham aññan" ti.|| ||</p>

					<p class="f4">"Kiṃ pana bhante na hoti Tathāgato param maraṇā||<br />
					idam eva saccaṃ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataṃ:||<br />
					na hoti Tathāgato param maraṇā||<br />
					idam eva saccaṃ mogham aññan" ti.|| ||</p>

					<p class="f4">"Kiṃ pana bhante hoti ca na hoti ca Tathāgato param maraṇā||<br />
					idam eva saccaṃ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataṃ:||<br />
					hoti ca na hoti ca Tathāgato param maraṇā||<br />
					idam eva saccaṃ mogham aññan" ti.|| ||</p>

					<p class="f4">"Kiṃ pana bhante n'eva hoti na na hoti Tathāgato param maraṇā||<br />
					idam eva saccaṃ mogham aññan" ti?|| ||</p>

					<p class="f4">"Etam pi kho Poṭṭhapāda mayā avyākataṃ:||<br />
					n'eva hoti na na hoti Tathāgato param maraṇā||<br />
					idam eva saccaṃ mogham aññan" ti.|| ||</p>

					<p class="f4">59. Kasmā bhante Bhagavatā avyākatan ti?</p>

					<p class="f4">Na h'etaṃ Poṭṭhapāda attha-saṃhitaṃ na dhamma-saṃhitaṃ <a id="pg189"><span class="f2 g"><b>[189]</b></span></a> n'ādiBrahma-cariyakaṃ,||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">Tasmā taṃ mayā avyākatan ti.|| ||</p>

					<p class="f4">'Idaṃ dukkhan' ti kho Poṭṭhapāda mayā vyākataṃ.|| ||</p>

					<p class="f4">"Kim pana bhante Bhagavatā vyākatan" ti?|| ||</p>

					<p class="f4">'Ayaṃ dukkha-samudayo' ti kho Poṭṭhapāda mayā vyākataṃ.|| ||</p>

					<p class="f4">'Ayaṃ dukkha-nirodho' ti kho Poṭṭhapāda mayā vyākataṃ.|| ||</p>

					<p class="f4">'Ayaṃ dukkha-nirodha-gāminī-paṭipadā' ti kho Poṭṭhapāda mayā vyākatan" ti.|| ||</p>

					<p class="f4">60. "Kasmā pan'etaṃ bhante Bhagavatā vyākatan" ti?|| ||</p>

					<p class="f4">"Etaṃ hi kho Poṭṭhapāda attha-saṃhitaṃ||<br />
					etaṃ dhamma-saṃhitaṃ,||<br />
					etaṃ ādiBrahma-cariyakaṃ,||<br />
					etaṃ nibbidāya,||<br />
					virāgāya,||<br />
					nirodhāya,||<br />
					upasamāya,||<br />
					abhiññāya,||<br />
					sambodhāya,||<br />
					Nibbānāya saṃvaṭṭati.|| ||</p>

					<p class="f4">Tasmā etaṃ mayā vyākatan" ti.|| ||</p>

					<p class="f4">"Evam etaṃ Bhagavā,||<br />
					evam etaṃ Sugata.|| ||</p>

					<p class="f4">Yassa dāni bhante Bhagavā kālaṃ maññatī" ti.|| ||</p>

					<p class="f4">Atha kho Bhagavā uṭṭhāy'āsanā pakkāmi.|| ||</p>

					<p class="f4">61. Atha kho te paribbājakā acira-pakkantassa Bhagavato Poṭṭhapādaṃ paribbājakaṃ samantato vācāya sannito-dakena sañjambhariṃ akaṃsu:|| ||</p>

					<p class="f4">"Evam eva panāyaṃ bhavaṃ Poṭṭhapādo yaṃ yad eva Samaṇo Gotamo bhāsati taṃ tad ev'assa abbhanumodati:|| ||</p>

					<p class="f4">Evam etaṃ Bhagavā,||<br />
					evam etaṃ Sugatā ti.|| ||</p>

					<p class="f4">Na kho pana mayaṃ kiñ ci samaṇassa Gotamassa ekaṃ-sikaṃ dhammaṃ desitaṃ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīran' ti vā,||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' <a id="pg190"><span class="f2 g"><b>[190]</b></span></a> ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Evaṃ vutte Poṭṭhapādo paribbājako te paribbājake etad avoca:|| ||</p>

					<p class="f4">"Aham pi kho bho na kiñ ci samaṇassa Gotamassa ekaṃ-sikaṃ dhammaṃ desitaṃ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīran' ti vā,||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Api ca samaṇo Gotamo bhūtaṃ tacchaṃ tathaṃ paṭipadaṃ paññāpeti dhamma-ṭ-ṭhitaṃ dhamma-niyāmaka.|| ||</p>

					<p class="f4">Bhūtaṃ kho pana tacchaṃ tathaṃ paṭipadaṃ paññā-pentassa dhamma-ṭ-ṭhitaṃ dhamma-niyāmaka.|| ||</p>

					<p class="f4">Kathaṃ hi nāma mādiso viññu samaṇassa Gotamassa su-bhāsitaṃ su-bhāsitato nābbhanumodeyyā' ti?</p>

					<p class="f4">62. Atha kho dvīha-tīhassa accayena Citto ca Hatthi-Sāri-putto Poṭṭhapādo ca paribbājako yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Citto Hatthi-Sāri-putto Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Poṭṭhapādo pana paribbājako Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ kathaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Poṭṭhapādo paribbājako Bhagavantaṃ etad avoca:|| ||</p>

					<p class="f4">"Tadā maṃ bhante te paribbājakā acira-pakkantassa Bhagavato samantato vācāya sannito-dakena sañjambhariṃ akaṃsu:||<br />
					evam eva panāyaṃ bhavaṃ Poṭṭhapādo yaṃ yad eva Samaṇo Gotamo bhāsati,||<br />
					taṃ tad ev'assa abbhanumodati:||<br />
					'Evam etaṃ Bhagavā,||<br />
					evam etaṃ Sugatā' ti.|| ||</p>

					<p class="f4">Na kho pana mayaṃ kiñ ci samaṇassa Gotamassa ekaṃ-sikaṃ dhammaṃ desitaṃ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīran' ti vā,||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti <a id="pg191"><span class="f2 g"><b>[191]</b></span></a> Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Evaṃ vuttā'haṃ bhante te paribbājake etad avocaṃ:||<br />
					"Aham pi kho bho na kiñ ci samaṇassa Gotamassa ekaṃ-sikaṃ dhammaṃ desitaṃ ājānāma:||<br />
					'sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīran' ti vā,||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā" ti.|| ||</p>

					<p class="f4">Api ca Samaṇo Gotamo bhūtaṃ tacchaṃ tathaṃ paṭipadaṃ paññāpeti dhamma-ṭ-ṭhitaṃ dhamma-niyāmaka.|| ||</p>

					<p class="f4">Kathaṃ hi nāma mādiso viññu samaṇassa Gotamassa su-bhāsitaṃ su-bhāsitato nābbhanumodeyyā' ti?|| ||</p>

					<p class="f4">63. Sabbe va kho ete Poṭṭhapāda paribbājakā andhā acakkhukā.|| ||</p>

					<p class="f4">Tvaṃ yeva n'esaṃ eko cakkhumā.|| ||</p>

					<p class="f4">Ekaṃ-sikā pi hi Poṭṭhapāda mayā dhammā desitā paññattā.|| ||</p>

					<p class="f4">Anekaṃ-sikā pi hi kho Poṭṭhapāda mayā dhammā desitā paññattā.|| ||</p>

					<p class="f4">Katame ca te Poṭṭhapāda mayā anekaṃ-sikā dhammā desitā paññattā?|| ||</p>

					<p class="f4">'Sassato loko' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Asassato loko' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Antavā loko' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Anantavā loko' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Taṃ jīvaṃ taṃ sarīran' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Aññaṃ jīvaṃ aññaṃ sarīran' ti  vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Hoti Tathāgato param maraṇā' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Na hoti Tathāgato param maraṇā' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'Hoti ca na ca hoti Tathāgato param maraṇā' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">'N'eva hoti na na hoti Tathāgato param maraṇā' ti vā kho Poṭṭhapāda mayā anekaṃ-siko dhammo desito paññatto.|| ||</p>

					<p class="f4">Kasmā ca te Poṭṭhapāda mayā anekaṃ-sikā dhammā desitā paññattā?|| ||</p>

					<p class="f4">Na h'ete Poṭṭhapāda attha-saṃhitā,||<br />
					na dhamma-saṃhitā,||<br />
					na ādiBrahma-cariyakā,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na Nibbānāya saṃvaṭṭanti.|| ||</p>

					<p class="f4">Tasmā te mayā anekaṃ-sikā dhammā desitā paññattā.|| ||</p>

					<p class="f4">Katame ca te Poṭṭhapāda mayā ekaṃ-sikā dhammā desitā paññattā?|| ||</p>

					<p class="f4">'Idaṃ dukkhan' ti kho Poṭṭhapāda mayā <a id="pg192"><span class="f2 g"><b>[192]</b></span></a> ekaṃ-siko dhammo desito paññatto.|| ||</p>

					<p class="f4">'Ayaṃ dukkha-samudayo' ti kho Poṭṭhapāda mayā ekaṃ-siko dhammo desito paññatto.|| ||</p>

					<p class="f4">'Ayaṃ dukkha-nirodho' ti kho Poṭṭhapāda mayā ekaṃ-siko dhammo desito paññatto.|| ||</p>

					<p class="f4">'Ayaṃ dukkha-nirodha-gāminī-paṭipadā' ti kho Poṭṭhapāda mayā ekaṃ-siko dhammo desito paññatto.|| ||</p>

					<p class="f4">Kasmā ca te Poṭṭhapāda mayā ekaṃ-sikā dhammā desitā paññattā?|| ||</p>

					<p class="f4">Ete Poṭṭhapāda attha-saṃhitā,||<br />
					ete dhamma-saṃhitā,||<br />
					ete ādiBrahma-cariyakā,||<br />
					ete nibbidāya virāgāya,||<br />
					nirodhāya,||<br />
					upasamāya,||<br />
					abhiññāya,||<br />
					sambodhāya,||<br />
					Nibbānāya saṃvaṭṭanti.|| ||</p>

					<p class="f4">Tasmā te mayā ekaṃ-sikā dhammā desitā paññattā.|| ||</p>

					<p class="f4">64. Santi kho Poṭṭhapāda eke samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Ekanta-sukhī attā hoti||<br />
					arogo param maraṇā' ti.|| ||</p>

					<p class="f4">Tyāhaṃ upasaṅkamitvā evaṃ vadāmi:|| ||</p>

					<p class="f4">'Saccaṃ kira tumhe āyasmanto evaṃ-vādino evaṃ-diṭṭhino:||<br />
					'Ekanta-sukhī attā hoti,||<br />
					arogo param maraṇā' ti?|| ||</p>

					<p class="f4">Te ce me evaṃ puṭṭhā 'āmo' ti paṭijānanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto ekanta-sukhaṃ lokaṃ jānaṃ passaṃ viharathā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api ca pana tumhe āyasmanto ekaṃ vā rattiṃ ekaṃ vā divasaṃ upaḍḍhaṃ vā rattiṃ upaḍḍhaṃ vā divasaṃ ekanta-sukhiṃ attāṇaṃ sañjānāthā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto jānātha:|| ||</p>

					<p class="f4">'Ayaṃ Maggo ayaṃ paṭipadā ekanta-sukhassa lokassa sacchi-kiriyāyā?' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto yā tā devatā ekanta-sukhaṃ lokaṃ upapannā,||<br />
					tāsaṃ bhāsa-mānānaṃ saddaṃ suṇātha:|| ||</p>

					<p class="f4">'Su-paṭipann'āttha mārisā,||<br />
					uju-paṭipann'āttha mārisā||<br />
					ekanta-sukhassa lokassa sacchi-kiriyāya.|| ||</p>

					<p class="f4">Mayam pi hi mārisā evam pi paṭipannā ekanta-sukhaṃ lokaṃ upapannā' <a id="pg193"><span class="f2 g"><b>[193]</b></span></a> ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Taṃ kiṃ maññasi Poṭṭhapāda?|| ||</p>

					<p class="f4">"Na nu evaṃ sante tesaṃ samaṇa-brāhmaṇānaṃ appāṭihīra-kataṃ bhāsitaṃ sampajjatī" ti?</p>

					<p class="f4">65. [<i>"Addhā kho bhante evaṃ sante tesaṃ samaṇa-brāhmaṇānaṃ appāṭihīra-kataṃ bhāsitaṃ sampajjatī" ti.|| ||</i>] — missing in PTS.</p>

					<p class="f4">"Seyyathā pi Poṭṭhapāda puriso evaṃ vadeyya:|| ||</p>

					<p class="f4">'Ahaṃ yā imasmiṃ jana-pade jana-pada-kalyāṇī,||<br />
					taṃ icchāmi,||<br />
					taṃ kāmemī' ti.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ambho purisaṃ yaṃ tvaṃ jana-pada-kalyāṇiṃ icchasi kāmesi,||<br />
					jānāsi taṃ jana-pada-kalyāṇiṃ Khatti vā,||<br />
					brāhmaṇī vā,||<br />
					Vessī vā,||<br />
					Suddī' vā ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">Ambho purisa yaṃ tvaṃ jana-pada-kalyāṇiṃ icchasi kāmesi,||<br />
					jānāsi taṃ jana-pada-kalyāṇiṃ evaṃ-nāmā evaṃ-gottā' ti vā,||<br />
					dīghā vā,||<br />
					rassā vā,||<br />
					majjhimā vā,||<br />
					kaḷī vā,||<br />
					sāmā vā,||<br />
					maṅgura-c-chavī vā' ti,||<br />
					'amukasmiṃ gāme vā,||<br />
					nigame vā,||<br />
					nagare vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ambho purisa yaṃ tvaṃ na jānāsi na passasi,||<br />
					taṃ tvaṃ icchasi kāmesī?' ti?|| ||</p>

					<p class="f4">Iti puṭṭho 'āmo' ti vadeyya.|| ||</p>

					<p class="f4">Taṃ kiṃ maññasi Poṭṭhapāda?|| ||</p>

					<p class="f4">Na nu evaṃ sante tassa purisassa appāṭihīra-kataṃ bhāsitaṃ sampajjatī" ti?</p>

					<p class="f4">"Addhā kho bhante, evaṃ sante tassa purisassa appāṭihīra-kataṃ bhāsitaṃ sampajjatī" ti.|| ||</p>

					<p class="f4">66. "Evam eva kho Poṭṭhapāda ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Ekanta-sukhī attā hoti arogo param maraṇā' ti,||<br />
					tyāhaṃ upasaṅkamitvā evaṃ vadāmi:|| ||</p>

					<p class="f4">'Saccaṃ kira tumhe āyasmanto evaṃ-vādino evaṃ-diṭṭhino:|| ||</p>

					<p class="f4">"Ekanta-sukhī attā hoti arogo param maraṇā" ti?|| ||</p>

					<p class="f4">Te ca me evaṃ puṭṭhā 'āmo' ti paṭijānanti.|| ||</p>

					<p class="f4">Tyāhaṃ evaṃ vadāmi:</p>

					<p class="f4">'Api pana tumhe āyasmanto ekanta-sukhaṃ lokaṃ jānaṃ passaṃ viharathā" ti?|| ||</p>

					<p class="f4"><a id="pg194"><span class="f2 g"><b>[194]</b></span></a> Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto ekaṃ vā,||<br />
					rattiṃ,||<br />
					ekaṃ vā divasaṃ,||<br />
					upaḍḍhaṃ vā rattiṃ,||<br />
					upaḍḍhaṃ vā divasaṃ,||<br />
					ekanta-sukhiṃ attāṇaṃ sañjānāthā' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto jānātha:|| ||</p>

					<p class="f4">'Ayaṃ Maggo ayaṃ paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto yā tā devatā ekanta-sukhaṃ lokaṃ upapannā,||<br />
					tāsaṃ bhāsa-mānānaṃ saddaṃ suṇātha:|| ||</p>

					<p class="f4">Su-paṭipann'āttha mārisā,||<br />
					uju-paṭipann'āttha mārisā,||<br />
					ekanta-sukhassa lokassa sacchi-kiriyāya.|| ||</p>

					<p class="f4">Mayam pi hi mārisā,||<br />
					evaṃ paṭipannā ekanta-sukhaṃ lokaṃ upapannā' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Taṃ kiṃ maññasi Poṭṭhapāda?|| ||</p>

					<p class="f4">Na nu evaṃ sante tesaṃ samaṇa-brāhmaṇānaṃ appāṭihīra-kataṃ bhāsitaṃ sampajjatī" ti?</p>

					<p class="f4">"Addhā kho bhante evaṃ sante tesaṃ samaṇa-brāhmaṇānaṃ appāṭihīra-kataṃ bhāsitaṃ sampajjatī" ti.|| ||</p>

					<p class="f4">67. Seyyathā pi Poṭṭhapāda puriso cātu-m-mahā-pathe nisseṇiṃ kareyya pāsādassa ārohaṇāya.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ambho purisa yassa tvaṃ pāsādassa ārohaṇāya nisseṇiṃ karosi.</p>

					<p class="f4">Jānāsi taṃ pāsādaṃ puratthimāya vā disāya,||<br />
					pacchimāya vā disāya||<br />
					uttārāya vā disāya,||<br />
					dakkhiṇāya vā disāya,||<br />
					ucco vā,||<br />
					nīco vā,||<br />
					majjhimo vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ambho purisa yan tvaṃ na jānāsi na passasi,||<br />
					tassa tvaṃ pāsādassa ārohaṇāya nisseṇiṃ karosī" ti?|| ||</p>

					<p class="f4">Iti puṭṭho 'āmā' ti vadeyya.|| ||</p>

					<p class="f4">Taṃ kiṃ maññasi Poṭṭhapāda?|| ||</p>

					<p class="f4">'Na nu evaṃ sante tassa purisassa appāṭihīra-kataṃ bhāsitaṃ sampajjatī" ti?</p>

					<p class="f4">"Addhā kho bhante evaṃ sante tassa purisassa appāṭihīra-kataṃ bhāsitaṃ sampajjatī" ti.|| ||</p>

					<p class="f4">68. "Evam eva kho Poṭṭhapāda ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Ekanta-sukhī attā hoti arogo param maraṇā' ti,||<br />
					tyāhaṃ upasaṅkamitvā evaṃ vadāmi:|| ||</p>

					<p class="f4">'Saccaṃ kira tumhe āyasmanto evaṃ-vādino evaṃ-diṭṭhino:|| ||</p>

					<p class="f4">'Ekanta-sukhī attā hoti arogo param <a id="pg195"><span class="f2 g"><b>[195]</b></span></a> maraṇā' ti?"|| ||</p>

					<p class="f4">Te ce me evaṃ puṭṭhā 'āmā' ti paṭijānanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto ekanta-sukhaṃ lokaṃ jānaṃ passaṃ viharathā" ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto ekaṃ vā rattiṃ||<br />
					ekaṃ vā divasaṃ||<br />
					upaḍḍhaṃ vā rattiṃ||<br />
					upaḍḍhaṃ vā divasaṃ||<br />
					ekanta-sukhiṃ attāṇaṃ sañjānāthā' ti?|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto jānātha:|| ||</p>

					<p class="f4">'Ayaṃ Maggo||<br />
					ayaṃ paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">Itipuṭṭhā 'no' ti vadanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Api pana tumhe āyasmanto yā tā devatā ekanta-sukhaṃ lokaṃ upapannā,||<br />
					tāsaṃ bhāsa-mānānaṃ saddaṃ suṇātha:|| ||</p>

					<p class="f4">Su-paṭipann'āttha mārisā,||<br />
					uju-paṭipann'āttha mārisā,||<br />
					ekanta-sukhassa lokassa sacchi-kiriyāya.|| ||</p>

					<p class="f4">Mayam pi hi mārisā,||<br />
					evaṃ paṭipannā ekanta-sukhaṃ lokaṃ upapannā' ti.|| ||</p>

					<p class="f4">Iti puṭṭhā 'no' ti vadanti.|| ||</p>

					<p class="f4">Taṃ kim maññasi Poṭṭhapāda?|| ||</p>

					<p class="f4">Na nu evaṃ sante tesaṃ samaṇa-brāhmaṇānaṃ appāṭihīra-kataṃ bhāsitaṃ sampajjatī" ti?</p>

					<p class="f4">"Addhā kho bhante evaṃ sante tesaṃ samaṇa-brāhmaṇānaṃ appāṭihīra-kataṃ bhāsitaṃ sampajjatī" ti.|| ||</p>

					<p class="f4">69. "Tayo kho'me Poṭṭhapāda atta-paṭilābhā: oḷāriko atta-paṭilābho,||<br />
					mano-mayo atta-paṭilābho,||<br />
					arūpo atta-paṭilābho' ti.|| ||</p>

					<p class="f4">Katamo ca poṭṭhāpāda oḷāriko atta-paṭilābho?|| ||</p>

					<p class="f4">Rūpī cātum-mahā-bhūtiko kabalīṅkār'āhāra-bhakkho,||<br />
					ayaṃ oḷāriko atta-paṭilābho.|| ||</p>

					<p class="f4">Katamo mano-mayo atta-paṭilābho?|| ||</p>

					<p class="f4">Rūpī mano-mayo sabbaṅga-paccaṅgī ahīn'indriyo,||<br />
					ayaṃ mano-mayo atta-paṭilābho.|| ||</p>

					<p class="f4">Katamo ca arūpo atta-paṭilābho?|| ||</p>

					<p class="f4">Arūpī saññā-mayo,||<br />
					ayaṃ arūpo atta-paṭilābho.|| ||</p>

					<p class="f4">70. Oḷārikassa kho ahaṃ Poṭṭhapāda atta-paṭilābhassa pahānāya Dhammaṃ desemi,||<br />
					yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe' <a id="pg196"><span class="f2 g"><b>[196]</b></span></a> va dhamme sayaṃ abhiññā sacchi-katvā upasampajja vihari-s-sathā ti.|| ||</p>

					<p class="f4">Siyā kho pana te Poṭṭhapāda evam assa:|| ||</p>

					<p class="f4">Saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja viharissati||<br />
					dukkho ca kho vihāro' ti.|| ||</p>

					<p class="f4">Na kho pan'etaṃ Poṭṭhapāda evaṃ daṭṭhabbaṃ.|| ||</p>

					<p class="f4">Saṅkilesikā c'eva dhammā pahiyi-s-santi,||<br />
					vodāniyā dhammā abhivaḍḍhi-s-santi||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja viharissati||<br />
					pāmujjañ c'eva bhavissati pīti ca||<br />
					passaddhi ca||<br />
					sati ca||<br />
					sampajaññañ ca,||<br />
					sukho ca vihāro.|| ||</p>

					<p class="f4">71. Mano-mayassa pi kho ahaṃ Poṭṭhapāda atta-paṭilābhassa pahānāya Dhammaṃ desemi yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullañ ca diṭṭhe'va dhamme sayaṃ abhiññā sacchi-katvā upasampajja vīhari-s-sathā' ti.|| ||</p>

					<p class="f4">Siyā kho pana te Poṭṭhapāda evam assa:|| ||</p>

					<p class="f4">Saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja viharissati||<br />
					dukkho ca kho vihāro cā' ti.|| ||</p>

					<p class="f4">Na kho pan'etaṃ Poṭṭhapāda evaṃ daṭṭhabbaṃ.|| ||</p>

					<p class="f4">Saṅkilesikā c'eva dhammā pahiyi-s-santi,||<br />
					vodāniyā dhammā abhivaḍḍhi-s-santi||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja viharissati||<br />
					pāmujjañ c'eva bhavissati pīti ca||<br />
					passaddhi ca||<br />
					sati sampajaññañ ca||<br />
					sukho ca vihāro.|| ||</p>

					<p class="f4">72. Arūpassa pi kho ahaṃ Poṭṭhapāda atta-paṭilābhassa pahānāya Dhammaṃ desemi yathā paṭipannānaṃ vo saṅkilesikā dhammā  pahiyi-s-santi,||<br />
					vodāniyā dhmamā <a id="pg197"><span class="f2 g"><b>[197]</b></span></a> abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā ti.|| ||</p>

					<p class="f4">Siyā kho pana te Poṭṭhapāda evam assa:|| ||</p>

					<p class="f4">'Saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja viharissati,||<br />
					Dukkho ca kho vihāro' ti.|| ||</p>

					<p class="f4">Na kho pan'etaṃ Poṭṭhapāda evaṃ daṭṭhabbaṃ.|| ||</p>

					<p class="f4">Saṅkilesikā c'eva dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja viharissati,||<br />
					pāmujjañc'eva bhavissati pīti ca,||<br />
					passaddhi ca,||<br />
					sati ca,||<br />
					sampajaññañ ca,||<br />
					sukho ca vihāro.|| ||</p>

					<p class="f4">73. Pare ce Poṭṭhapāda amhe evaṃ puccheyyuṃ:|| ||</p>

					<p class="f4">'Katamo pana so āvuso oḷāriko atta-paṭilābho yassa tumhe pahāṇāya dhammaṃ desetha yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā' ti?|| ||</p>

					<p class="f4">Tesaṃ mayaṃ evaṃ puṭṭhā evaṃ vyākaryoma:|| ||</p>

					<p class="f4">"Ayaṃ vā so āvuso oḷāriko atta-paṭilābho yassa mayaṃ pahānāya dhammaṃ desema yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā" ti.|| ||</p>

					<p class="f4">74. Pare ce Poṭṭhapāda amhe evaṃ puccheyyuṃ:|| ||</p>

					<p class="f4">'Katamo pana so āvuso mano-mayo atta-paṭilābho,||<br />
					yassa tumhe pahānāya dhammaṃ desetha yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā' ti?|| ||</p>

					<p class="f4">Tesaṃ mayaṃ puṭṭhā evaṃ vyākareyyāma:|| ||</p>

					<p class="f4">"Ayaṃ vā so āvuso mano-mayo atta-paṭilābho yassa mayaṃ pahānāya dhammaṃ desema yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhmamā <a id="pg198"><span class="f2 g"><b>[198]</b></span></a> abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā" ti.|| ||</p>

					<p class="f4">75. Pare ce Poṭṭhapāda amhe evaṃ puccheyyuṃ:|| ||</p>

					<p class="f4">'Katamo pana so āvuso arūpo atta-paṭilābho,||<br />
					yassa tumhe pahānāya dhammaṃ desetha yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā' ti?|| ||</p>

					<p class="f4">Tesaṃ mayaṃ puṭṭhā evaṃ vyākareyyāma:|| ||</p>

					<p class="f4">"Ayaṃ vā so āvuso arūpo atta-paṭilābho yassa mayaṃ pahānāya dhammaṃ desema,||<br />
					yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā" ti.|| ||</p>

					<p class="f4">Taṃ kim maññasi Poṭṭhapāda?|| ||</p>

					<p class="f4">'Na nu evaṃ sante sappāṭihīra-kataṃ bhāsitaṃ sampajjatī' ti?.|| ||</p>

					<p class="f4">"Addhā kho bhante evaṃ sante sappāṭihīra-kataṃ bhāsitaṃ sampajjatī" ti.|| ||</p>

					<p class="f4">76. Seyyathā pi Poṭṭhapāda puriso nisseṇiṃ kareyya pāsādassa ārohaṇāya,||<br />
					tass'eva pāsādassa heṭṭhā.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ambho purisa yassa tvaṃ pāsādassa ārohaṇāya nisseṇiṃ karosi,||<br />
					jānāsi taṃ pāsādaṃ puratthimāya vā disāya,||<br />
					dakkhiṇāya vā disāya,||<br />
					pacchimāya vā disāya,||<br />
					uttarāya vā disāya,||<br />
					ucco vā,||<br />
					nīco vā,||<br />
					majjhimo vā' ti?|| ||</p>

					<p class="f4">So ce evaṃ vadeyya:|| ||</p>

					<p class="f4">'Ayaṃ va so āvuso pāsādo,||<br />
					yassāhaṃ ārohaṇāya nisseṇiṃ karomi tass'eva pāsādassa heṭṭhā' ti.|| ||</p>

					<p class="f4">Taṃ kiṃ maññasi Poṭṭhapāda?|| ||</p>

					<p class="f4">Na nu evaṃ sante tassa purisassa sappāṭihīra-kataṃ bhāsitaṃ sampajjatī' ti?|| ||</p>

					<p class="f4">"Addhā kho bhante evaṃ sante tassa purisassa sappāṭihīra-kataṃ bhāsitaṃ sampajjatī" ti.|| ||</p>

					<p class="f4"><a id="pg199"><span class="f2 g"><b>[199]</b></span></a> 69. Evam eva kho Poṭṭhapāda pare ce amhe evaṃ puccheyyuṃ:|| ||</p>

					<p class="f4">'Katamo pana so āvuso oḷāriko atta-paṭilābho?|| ||</p>

					<p class="f4">Yassa tumhe pahāṇāya dhammaṃ desetha yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā' ti.|| ||</p>

					<p class="f4">Tesaṃ mayaṃ evaṃ puṭṭhā evaṃ vyākaryoma:</p>

					<p class="f4">Evam eva kho Poṭṭhapāda amhe evaṃ puccheyyuṃ:|| ||</p>

					<p class="f4">'Katamo pana so āvuso mano-mayo atta-paṭilābho?|| ||</p>

					<p class="f4">Yassa tumhe pahānāya dhammaṃ desetha yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā' ti.|| ||</p>

					<p class="f4">Tesaṃ mayaṃ puṭṭhā evaṃ vyākareyyāma:</p>

					<p class="f4">Evam eva kho Poṭṭhapāda amhe evaṃ puccheyyuṃ:|| ||</p>

					<p class="f4">'Katamo pana so āvuso arūpo atta-paṭilābho?|| ||</p>

					<p class="f4">Yassa tumhe pahānāya dhammaṃ desetha yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhammā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā' ti.|| ||</p>

					<p class="f4">Tesaṃ mayaṃ puṭṭhā evaṃ vyākareyyāma:</p>

					<p class="f4">"Ayaṃ vā so āvuso oḷāriko atta-paṭilābho yassa mayaṃ pahānāya dhammaṃ desema yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā" ti.|| ||</p>

					<p class="f4">"Ayaṃ vā so āvuso mano-mayo atta-paṭilābho yassa mayaṃ pahānāya dhammaṃ desema yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā" ti.|| ||</p>

					<p class="f4">"Ayaṃ vā so āvuso arūpo atta-paṭilābho yassa mayaṃ pahānāya dhammaṃ desema yathā paṭipannānaṃ vo saṅkilesikā dhammā pahiyi-s-santi,||<br />
					vodāniyā dhmamā abhivaḍḍhi-s-santi,||<br />
					paññā-pāripūriṃ vepullatañ ca diṭṭhe'va dhamme sayaṃ abhiññā sacchi-katvā upasampajja vihari-s-sathā" ti.|| ||</p>

					<p class="f4">Taṃ kim maññasi Poṭṭhapāda?|| ||</p>

					<p class="f4">Na nu evaṃ sante sappāṭihīra-kataṃ bhāsitaṃ sampajjatī" ti?|| ||</p>

					<p class="f4">"Addhā kho bhante evaṃ sante sappāṭihīra-kataṃ bhāsitaṃ sampajjatī" ti.|| ||</p>

					<p class="f4">77. Evaṃ vutte Citto Hatthi-Sāri-putto Bhagavantaṃ etad avoca:|| ||</p>

					<p class="f4">"Yasmiṃ bhante samaye oḷāriko atta-paṭilābho hoti,||<br />
					mogh'assa tasmiṃ samaye mano-mayo atta-paṭilābho hoti,||<br />
					mogho arūpo atta-paṭilābho hoti.|| ||</p>

					<p class="f4">Oḷāriko āssa atta-paṭilābho tasmiṃ samaye sacco hoti.|| ||</p>

					<p class="f4">Yasmiṃ bhante samaye mano-mayo atta-paṭilābho hoti,||<br />
					mogh'assa tasmiṃ samaye oḷāriko atta-paṭilābho hoti,||<br />
					mogho arūpo atta-paṭilābho hoti.|| ||</p>

					<p class="f4">Mano-mayo assa atta-paṭilābho tasmiṃ samaye sacco hoti.|| ||</p>

					<p class="f4">Arūpo assa atta-paṭilābho tasmiṃ samaye sacco hotī' ti.|| ||</p>

					<p class="f4">Yasmiṃ bhante samaye arūpo atta-paṭilābho hoti,||<br />
					mogh'assa tasmiṃ samaye oḷāriko atta-paṭilābho hoti,||<br />
					mogho mano-mayo atta-paṭilābho hoti.|| ||</p>

					<p class="f4">78. "Yasmiṃ Citta samaye oḷāriko atta-paṭilābho hoti,||<br />
					n'eva tasmiṃ samaye mano-mayo atta-paṭilābho' ti saṅkhaṃ <a id="pg200"><span class="f2 g"><b>[200]</b></span></a> gacchati,||<br />
					na 'arūpo atta-paṭilābho ti saṅkhaṃ gacchati.|| ||</p>

					<p class="f4">Oḷāriko atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">Yasmiṃ Citta samaye mano-mayo atta-paṭilābho hoti,||<br />
					n'eva tasmiṃ samaye oḷāriko atta-paṭilābho' ti saṅkhaṃ gacchati,||<br />
					na arūpo atta-paṭilābho ti saṅkhaṃ gacchati.|| ||</p>

					<p class="f4">Mano-mayo atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">Yasmiṃ Citta samaye arūpo atta-paṭilābho hoti,||<br />
					n'eva tasmiṃ samaye oḷāriko atta-paṭilābho' ti saṅkhaṃ gacchati,||<br />
					na mano-mayo atta-paṭilābho ti saṅkhaṃ gacchati.|| ||</p>

					<p class="f4">Arūpo atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">Sace taṃ Citta evaṃ puccheyyuṃ:|| ||</p>

					<p class="f4">Ahosi tvaṃ atītam addhānaṃ,||<br />
					na tvaṃ n-ā-hosi?|| ||</p>

					<p class="f4">Bhavissasi tvaṃ anāgatam addhānaṃ,||<br />
					na tvaṃ na bhavissasi?|| ||</p>

					<p class="f4">Atthi tvaṃ etarahi,||<br />
					na tvaṃ n'atthī ti?|| ||</p>

					<p class="f4">Evaṃ puṭṭho tvaṃ Citta kin ti vyākareyyāsī" ti?</p>

					<p class="f4">"Sace maṃ bhante evaṃ puccheyyuṃ:|| ||</p>

					<p class="f4">Ahosi tvaṃ atītam addhānaṃ na tvaṃ na ahosi?|| ||</p>

					<p class="f4">Bhavissasi tvaṃ anāgatam addhānaṃ,||<br />
					na tvaṃ na bhavissasi?|| ||</p>

					<p class="f4">Atthi tvaṃ etarahi,||<br />
					na tvaṃ n'atthī' ti?|| ||</p>

					<p class="f4">Evaṃ puṭṭho ahaṃ bhante evaṃ vyākareyyaṃ:|| ||</p>

					<p class="f4">Ahos'āhaṃ atītam addhānaṃ,||<br />
					n-ā-haṃ na ahosiṃ.|| ||</p>

					<p class="f4">Bhavissām'ahaṃ anāgatam addhānaṃ,||<br />
					n-ā-haṃ na bhavissāmi.|| ||</p>

					<p class="f4">Atthāhaṃ etarahi,||<br />
					n-ā-haṃ n'atthī' ti.|| ||</p>

					<p class="f4">Evaṃ puṭṭho ahaṃ bhante evaṃ vyākareyyan" ti.|| ||</p>

					<p class="f4">79. Sace pana taṃ Citta evaṃ puccheyyuṃ:|| ||</p>

					<p class="f4">Yo te ahosi atīto atta-paṭilābho,||<br />
					sveva te atta-paṭilābho sacco,||<br />
					mogho anāgato,||<br />
					mogho pacc'uppanno?|| ||</p>

					<p class="f4">Yo va te bhavissati anāgato atta-paṭilābho,||<br />
					sveva te atta-paṭilābho sacco,||<br />
					mogho anāgato,||<br />
					mogho pacc'uppanno?|| ||</p>

					<p class="f4">Yo vā te etarahi pacc'uppanno atta-paṭilābho,||<br />
					sveva te atta-paṭilābho sacco,||<br />
					mogho atīto,||<br />
					mogho anāgato' ti?|| ||</p>

					<p class="f4">Evaṃ puṭṭho tvaṃ Citta kin ti vyākareyyāsī" ti?</p>

					<p class="f4">Sace pana maṃ bhante evaṃ puccheyyuṃ:|| ||</p>

					<p class="f4">Yo te <a id="pg201"><span class="f2 g"><b>[201]</b></span></a> ahosi atīto atta-paṭilābho,||<br />
					sveva te atta-paṭilābho sacco,||<br />
					mogho anāgato,||<br />
					mogho pacc'uppanno?|| ||</p>

					<p class="f4">Yo vā te bhavissati anāgato atta-paṭilābho,||<br />
					sveva te atta-paṭilābho sacco,||<br />
					mogho atīto,||<br />
					mogho pacc'uppanno?|| ||</p>

					<p class="f4">Yo vā te etarahi pacc'uppanno atta-paṭilābho,||<br />
					sveva te atta-paṭilābho sacco,||<br />
					mogho atīto,||<br />
					mogho anāgato" ti?|| ||</p>

					<p class="f4">Evaṃ puṭṭho ahaṃ bhante evaṃ vyākareyyaṃ:|| ||</p>

					<p class="f4">Yo me ahosi atīto atta-paṭilābho,||<br />
					sveva me atta-paṭilābho tasmiṃ samaye sacco ahosi,||<br />
					mogho anāgato,||<br />
					mogho pacc'uppanno.|| ||</p>

					<p class="f4">Yo me bhavissati anāgato atta-paṭilābho,||<br />
					sveva me atta-paṭilābho tasmiṃ samaye sacco bhavissati,||<br />
					mogho pacc'uppanno.|| ||</p>

					<p class="f4">Yo me etarahi pacc'uppanno atta-paṭilābho,||<br />
					sveva me atta-paṭilābho sacco,||<br />
					mogho atīto,||<br />
					mogho anāgato' ti.|| ||</p>

					<p class="f4">Evaṃ puṭṭho ahaṃ bhante evaṃ vyākareyyan ti.|| ||</p>

					<p class="f4">80. "Evam eva kho Citta yasmiṃ samaye oḷāriko atta-paṭilābho hoti,||<br />
					n'eva tasmiṃ samaye mano-mayo atta-paṭilābho' ti saṅkhaṃ gacchati.|| ||</p>

					<p class="f4">Na arūpo atta-paṭilābho' ti saṅkhaṃ gacchati.|| ||</p>

					<p class="f4">Oḷāriko atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">Yasmiṃ Citta samaye mano-mayo atta-paṭilābho hoti,||<br />
					n'eva tasmiṃ samaye oḷāriko atta-paṭilābho' ti saṅkhaṃ gacchati.|| ||</p>

					<p class="f4">Na arūpo atta-paṭilābho' ti saṅkhaṃ gacchati.|| ||</p>

					<p class="f4">Mano-mayo atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">Yasmiṃ Citta samaye arūpo atta-paṭilābho hoti,||<br />
					n'eva tasmiṃ samaye oḷāriko atta-paṭilābho' ti saṅkhaṃ gacchati.|| ||</p>

					<p class="f4">Na mano-mayo atta-paṭilābho' ti saṅkhaṃ gacchati.|| ||</p>

					<p class="f4">Arūpo atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">81. Seyyathā pi Citta gavā khīraṃ,||<br />
					khīramhā dadhi,||<br />
					dadhimhā navanītaṃ,||<br />
					navanītamhā sappi,||<br />
					sappimhā sappi-maṇḍo,||<br />
					yasmiṃ samaye khīraṃ hoti,||<br />
					n'eva tasmiṃ samaye dadhīti saṅkhaṃ gacchati.|| ||</p>

					<p class="f4">Na navanītan ti saṅkhaṃ gacchati.|| ||</p>

					<p class="f4">Na sappī ti saṅkhaṃ gacchati.|| ||</p>

					<p class="f4">Na sappi-maṇḍo ti saṅkhaṃ gacchati.|| ||</p>

					<p class="f4">Khīraṃ tv'eva tasmiṃ samaye saṅkhaṃ gacchati.|| ||</p>

					<p class="f4">Yasmiṃ samaye dadhi hoti,||<br />
					n'eva tasmiṃ samaye navanītanti saṅkhaṃ gacchati.|| ||</p>

					<p class="f4">Na sappīti saṅkhaṃ gacchati.|| ||</p>

					<p class="f4">Na sappi-maṇḍoti saṅkhaṃ gacchati.|| ||</p>

					<p class="f4">Yasmiṃ samaye navanītaṃ hoti,||<br />
					n'eva tasmiṃ samaye sappinti saṅkhaṃ gacchati.|| ||</p>

					<p class="f4">Na sappi-maṇḍoti saṅkhaṃ gacchati.|| ||</p>

					<p class="f4">Na khīranti saṅkhaṃ gacchati.|| ||</p>

					<p class="f4">Yasmiṃ samaye sappi hoti,||<br />
					n'eva tasmiṃ samaye sappi-maṇḍoti saṅkhaṃ gacchati.|| ||</p>

					<p class="f4">Na khīranti saṅkhaṃ gacchati.|| ||</p>

					<p class="f4">Na dadhīti saṅkhaṃ gacchati.|| ||</p>

					<p class="f4">Yasmiṃ samaye sappi-maṇḍo hoti,||<br />
					n'eva tasmiṃ samaye khīranti saṅkhaṃ gacchati.|| ||</p>

					<p class="f4">Na dadhīti saṅkhaṃ gacchati.|| ||</p>

					<p class="f4">Na navanītanti saṅkhaṃ gacchati.|| ||</p>

					<p class="f4">'Sappi-maṇḍo tv'eva tasmiṃ samaye saṅkhaṃ gacchati.|| ||</p>

					<p class="f4"><a id="pg202"><span class="f2 g"><b>[202]</b></span></a> 74. Evam eva kho Citta yasmiṃ samaye oḷāriko atta-paṭilābho hoti,||<br />
					n'eva tasmiṃ samaye mano-mayo atta-paṭilābho' ti saṅkhaṃ gacchati.|| ||</p>

					<p class="f4">Na arūpo atta-paṭilābho' ti saṅkhaṃ gacchati.|| ||</p>

					<p class="f4">'Oḷāriko atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">Yasmiṃ Citta samaye mano-mayo atta-paṭilābho hoti,||<br />
					n'eva tasmiṃ samaye arūpo atta-paṭilābho' ti saṅkhaṃ gacchati.|| ||</p>

					<p class="f4">Na oḷāriko atta-paṭilābho' ti saṅkhaṃ gacchati.|| ||</p>

					<p class="f4">'Mano-mayo atta-paṭilābho tv'eva tasmiṃ samaye saṅkhaṃ gacchati.|| ||</p>

					<p class="f4">Yasmiṃ Citta samaye arūpo atta-paṭilābho hoti,||<br />
					n'eva tasmiṃ samaye oḷāriko atta-paṭilābho' ti saṅkhaṃ gacchati.|| ||</p>

					<p class="f4">Na mano-mayo atta-paṭilābho' ti saṅkhaṃ gacchati.|| ||</p>

					<p class="f4">'Arūpo atta-paṭilābho'tv'eva tasmiṃ samaye saṅkhaṃ gacchati.|| ||</p>

					<p class="f4">Imā kho Citta loka-samaññā loka-niruttiyo loka-vohārā loka-paññattiyo yāhi Tathāgato voharati aparāma-santi.|| ||</p>

					<p class="f4">82. Evaṃ vutte Poṭṭhapādo paribbājako Bhagavantaṃ etad avoca:|| ||</p>

					<p class="f4">"Abhi-k-kantaṃ bhante.|| ||</p>

					<p class="f4">Abhi-k-kantaṃ bhante.|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā maggaṃ ācikkheyya,||<br />
					andha-kāre vā tela-pajjotaṃ dhāreyya:||<br />
					'Cakkhu-manto rūpāni dakkhintī' ti.|| ||</p>

					<p class="f4">Evam eva bhante Bhagavatā aneka-pariyāyena dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsakaṃ maṃ bhante Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="f4">83. Citto pana Hatthi-Sāri-putto Bhagavantaṃ etad avoca:|| ||</p>

					<p class="f4">Abhi-k-kantaṃ bhante,||<br />
					abhikkantaṃ bhante.|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'Cakkhu-manto rūpāni dakkhintī' ti.|| ||</p>

					<p class="f4">Evam eva bhante Bhagavatā aneka-pariyāyena dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi Dhammañ ca bhikkhu-saṅghañ ca.|| ||</p>

					<p class="f4">Labheyyāhaṃ bhante Bhagavato santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">84. Alattha kho Citto Hatthi-Sāri-putto Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā Citto Hatthi-Sāri-putto eko vūpakaṭṭho appamatto ātāpī pahitto viharanto||<br />
					na cirass'eva yass'atthāya kula-puttā samma-d-eva agārasmā anagāriyaṃ <a id="pg203"><span class="f2 g"><b>[203]</b></span></a> pabbajanti tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattayā' ti abbhaññāsi.|| ||</p>

					<p class="f4">Aññataro ca kho pan'āyasmā Citto Hatthi-Sāri-putto arahataṃ ahosī ti.|| ||</p>

					<p class="ctr">Poṭṭhapāda Suttaṃ Niṭṭhitaṃ Navamaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>