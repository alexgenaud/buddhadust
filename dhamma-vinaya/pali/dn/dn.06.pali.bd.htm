<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 6, The Mahali Suttantam. In this Sutta we have discussed first the question of the ability to see heavenly sights and hear heavenly sounds where the Buddha says that it is not for the sake of acquiring such powers that people join the Order under him, then he gradually leads the questioner on to Arahatship, as the aim, along the Eightfold Path." />
<title>DN 6: Mahāli Suttaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />
<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p6">Sutta 6</a></h4>

					<h1>Mahāli Suttaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg150"><span class="f2 g"><b>[150]</b></span></a></p>

					<p class="f4"><span class="f3">[<a id="p1">1.</a>][<a href="../../../dhamma-vinaya/pts/dn/dn.06.rhyt.pts.htm#p1">pts</a>][<a href="../../../dhamma-vinaya/bd/dn/dn.06.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Tena kho pana samayena sambahulā Kosalakā ca brāhmaṇa-dūtā Māgadhakā ca brāhmaṇa-dūtā Vesāliyaṃ paṭivasanti kenacid'eva karaṇīyena.|| ||</p>

					<p class="f4">Assosuṃ kho te Kosalakā ca brāhmaṇa-dūtā Māgadhakā ca brāhmaṇa-dūtā:|| ||</p>

					<p class="f4">"Samaṇo khalu bho Gotamo Sakya-putto Sakya-kulā pabba-jito Vesāliyaṃ viharati Kūṭāgāra-sālāyaṃ.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇo kitti-saddo abbhu-g-gato:|| ||</p>

					<p class="f4">'Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā' ti.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ.|| ||</p>

					<p class="f4">Kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4">Atha kho te Kosalakā ca brāhmaṇa-dūtā Māgadhakā ca brāhmaṇa-dūtā yena Mahāvanaṃ Kūṭāgāra-sālaṃ ten'upasaṇkamiṃsu.|| ||</p>

					<p class="f4">Tena kho pana samayen'āyasmā Nāgito Bhagavato upaṭṭhāko hoti.|| ||</p>

					<p class="f4">Atha kho te Kosalakā ca brāhmaṇa-dūtā Māgadhakā ca brāhmaṇa-dūtā yen'āyasmā Nāgito ten'upasaṇkamiṃsu.|| ||</p>

					<p class="f4">Upasaṇkamitvā āyasmantaṃ Nāgitaṃ etad avocuṃ:|| ||</p>

					<p class="f4">"Kahaṃ nu kho bho Nāgita,||<br />
					etarahi so bhavaṃ Gotamo viharati?|| ||</p>

					<p class="f4">Dassana-kāmā hi mayaṃ taṃ bhavantaṃ Gotaman ti?"|| ||</p>

					<p class="f4"><a id="pg151"><span class="f2 g"><b>[151]</b></span></a> "Akālo kho āvuso Bhagavantaṃ dassanāya,||<br />
					paṭisallīno Bhagavā" ti.|| ||</p>

					<p class="f4">Atha kho te Kosalakā ca brāhmaṇa-dūtā Māgadhakā ca brāhmaṇa-dūtā tatth'eva eka-m-antaṃ nisīdiṃsu:|| ||</p>

					<p class="f4">"Disvā va mayaṃ taṃ Bhagavantaṃ Gotamaṃ gamissāmā" ti.|| ||</p>

					<p class="f4">Oṭṭhaddho pi Licchavī mahatiyā Licchavi-parisāya saddhiṃ yena Mahāvanaṃ Kūṭāgāra-sālaṃ yen'āyasmā Nāgito ten'upasaṇkami.|| ||</p>

					<p class="f4">Upasaṇkamitvā āyasmantaṃ Nāgitaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Oṭṭhaddho Licchavī āyasmantaṃ Nāgitaṃ etad avoca:|| ||</p>

					<p class="f4">"Kahaṃ nu kho bhante Nāgita,||<br />
					etarahi so Bhagavā viharati arahaṃ Sammā Sambuddho,||<br />
					dassana-kāmā hi mayaṃ taṃ Bhagavantaṃ Arahantaṃ Sammā-sam-Buddhan? ti."|| ||</p>

					<p class="f4">"Akālo kho Mahāli Bhagavantaṃ dassanāya,||<br />
					paṭisallīno Bhagavā" ti.|| ||</p>

					<p class="f4">Oṭṭhaddho pi Licchavī tatth'eva eka-m-antaṃ nisīdi:|| ||</p>

					<p class="f4">"Disvā v'ahaṃ taṃ Bhagavantaṃ gamissāmi Arahantaṃ Sammā-sam-Buddhan ti."|| ||</p>

					<p class="f4">Atha kho Sīho samaṇ'uddeso yen'āyasmā Nāgito ten'upasaṇkami.|| ||</p>

					<p class="f4">Upasaṇkamitvā āyasmantaṃ Nāgitaṃ abhivādetvā ekamnataṃ aṭṭhāsi.|| ||</p>

					<p class="f4">Eka-m-antaṃ ṭhito kho Sīho samaṇ'uddeso āyasmantaṃ Nāgitaṃ etad avoca:|| ||</p>

					<p class="f4">'Ete bhante Kassapa,||<br />
					sambahulā Kosalakā ca buhmaṇadūtā Māgadhakā ca brāhmaṇa-dūtā idh'ūpasaṇkantā Bhagavantaṃ dassanāya.|| ||</p>

					<p class="f4">Oṭṭhaddho pi Licchavi mahatiyā Licchavi-parisāya saddhiṃ idh'ūpasaṇkanto Bhagavantaṃ dassanāya.|| ||</p>

					<p class="f4">Sādhu bhante Kassapa labhataṃ esā janatā dassanāyā' ti.|| ||</p>

					<p class="f4">'Tena hi Sīha, tvaṃ yeva Bhagavato ārocehī' ti.|| ||</p>

					<p class="f4">'Evaṃ bhante' ti kho Sīho samaṇ'uddeso āyasmato Nāgitassa paṭi-s-sutvā yena Bhagavā ten'upasaṇkami,||<br />
					upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Sīho samaṇ'uddeso Bhagavantaṃ etad avoca:|| ||</p>

					<p class="f4">"Ete bhante sambahulā Kosalakā ca brāhmaṇa-dūtā Māgadhakā ca brāhmaṇa-dūtā idh'ūpasaṇkantā Bhagavantaṃ dassanāya.|| ||</p>

					<p class="f4">Oṭṭhaddho pi Licchavī mahatiyā <a id="pg152"><span class="f2 g"><b>[152]</b></span></a> Licchavi-parisāya saddhiṃ idh'ūpasaṇkanto Bhagavantaṃ dassanāya.|| ||</p>

					<p class="f4">Sādhu bhante labhataṃ esā janatā Bhagavantaṃ dassanāyā" ti.|| ||</p>

					<p class="f4">"Tena hi Sīha vihāra-pacchāyāyaṃ āsanaṃ paññāpehī" ti.|| ||</p>

					<p class="f4">"Evaṃ bhante" ti kho Sīho samaṇ'uddeso Bhagavato paṭi-s-sutvā vihāra-pacchāyāyaṃ āsanaṃ paññāpesi.|| ||</p>

					<p class="f4">Atha kho Bhagavā vihārā ni-k-khamma vihāra-pacchāyāyaṃ paññatte āsane nisīdi.|| ||</p>

					<p class="f4">Atha kho te Kosalakā ca brāhmaṇa-dūtā Māgadhakā ca brāhmaṇa-dūtā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavatā saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Oṭṭhaddho pi Licchavī mahatiyā Licchavi-parisāya saddhiṃ yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Oṭṭhaddho Licchavī Bhagavantaṃ etad avoca:|| ||</p>

					<p class="f4">"Purimāni bhante divasāni purimatarāni Sunakkhatto Licchavi-putto yenāhaṃ ten'upasaṇkami.|| ||</p>

					<p class="f4">Upasaṇkamitvā maṃ etad avoca:|| ||</p>

					<p class="f4">'Yad agge ahaṃ Mahāli,||<br />
					Bhagavantaṃ upanissāya viharissāmi na ciraṃ tīṇi vassāni,||<br />
					dibbāni hi kho rūpāni passāmi piya-rūpāni kām'ūpasaṃ-hitāni rajanīyāni.|| ||</p>

					<p class="f4">No ca kho dibbāni saddāni suṇāmi piya-rūpāni kām'ūpasaṃ-hitāni rajanīyāni' ti.|| ||</p>

					<p class="f4">Santān'eva nu kho bhante Sunakkhatto Licchavi-putto dibbāni saddāni nāssosi piya-rūpāni kām'ūpasaṃ-hitāni rajanīyāni,||<br />
					no udāhu asantānī" ti?|| ||</p>

					<p class="f4">"Santān'eva kho Mahāli Sunakkhatto Licchavi-putto dibbāni saddāni nāssosi piya-rūpāni kām'ūpasaṃ-hitāni rajanīyāni no asantānī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Ko nu kho bhante hetu ko paccayo,||<br />
					yena santān'eva Sunakkhatto Licchavi-putto||<br />
					dibbāni saddāni nāssosi piya-rūpāni kām'ūpasaṃ-hitāni rajanīyāni no asantānī" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg153"><span class="f2 g"><b>[153]</b></span></a> "Idha Mahāli bhikkhuno puratthimāya disāya ekaṃsa-bhāvito samādhi hoti dibabānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So puratthimāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Puratthimāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno puratthimāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno dakkhiṇāya disāya ekaṃsa-bhāvito samādhi hoti dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So dakkhiṇāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Dakkhiṇāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno dakkhiṇāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno pacchi-māya disāya ekaṃsa-bhāvito samādhi hoti dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So pacchi-māya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Pacchimāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno pacchi-māya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno uttarāya disāya ekaṃsa-bhāvito samādhi hoti dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uttarāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uttarāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno uttarāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Uddham-adho tiriyaṃ ekaṃsa-bhāvito samādhi hoti dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uddham-adho tiriyaṃ ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ|| ||</p>

					<p class="f4">Uddham-adho tiriyaṃ dibbāni rūpāni passati piya-rūpāni kām'ūpasaṃ-hitāni rajanīyāni||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Tiṃ kissa hetu?|| ||</p>

					<p class="f4">Evaṃ h'etaṃ Mahāli bhikkhuno uddham adho tiriyaṃ ekaṃsa-bhāvite samādhimhi dibbānaṃ rūpāni passati piya-rūpāni kām'ūpasaṃ-hitāni rajanīyāni||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evaṃ h'etaṃ Mahāli bhikkhuno puratthimāya disāya ekaṃsa-bhāvito samādhi hoti dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So puratthimāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Puratthimāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno puratthimāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno dakkhiṇāya disāya ekaṃsa-bhāvito samādhi hoti dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So dakkhiṇāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Dakkhiṇāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno dakkhiṇāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno pacchi-māya disāya ekaṃsa-bhāvito samādhi hoti dibabānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So pacchi-māya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Pacchimāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno pacchi-māya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno uttarāya disāya ekaṃsa-bhāvito samādhi hoti dibabānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uttarāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uttarāya disāya dibbāni rūpāni passati piya-rūpāni kām'ūpasaṃ-hitāni rajanīyāni,||<br />
					no ca kho dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno uttarāya disāya ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Uddham-adho tiriyaṃ ekaṃsa-bhāvito samādhi hoti dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uddham-adho tiriyaṃ ekaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg154"><span class="f2 g"><b>[154]</b></span></a></p>

					<p class="f4">Idha Mahāli bhikkhuno puratthimāya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So puratthimāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Puratthimāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno puratthimāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno dakkhiṇāya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So dakkhiṇāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Dakkhiṇāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno dakkhiṇāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno pacchi-māya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So pacchi-māya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Pacchimāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno pacchi-māya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno uttarāya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uttarāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uttarāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno uttarāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno uddham-adho tiriyaṃ ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uddham-adho tiriyaṃ ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uddham-adho tiriyaṃ dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno uddham-adho tiriyaṃ ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ||<br />
					kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ h'etaṃ Mahāli bhikkhuno puratthimāya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So puratthimāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Puratthimāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati piya-rūpānaṃ kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno puratthimāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli hoti bhikkhuno dakkhiṇāya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So dakkhiṇāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Dakkhiṇāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati piya-rūpānaṃ kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno dakkhiṇāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli hoti bhikkhuno pacchi-māya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So pacchi-māya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Pacchimāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati piya-rūpānaṃ kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno pacchi-māya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli hoti bhikkhuno uttarāya disāya ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uttarāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uttarāya disāya dibbāni saddāni suṇāti piya-rūpāni kām'ūpasaṃ-hitāni rajanīyāni,||<br />
					no ca kho dibbāni rūpāni passati piya-rūpānaṃ kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu? Evaṃ h'etaṃ Mahāli hoti bhikkhuno uttarāya disāya ekaṃsa-bhāvite samādhimhi dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Uddham-adho tiriyaṃ ekaṃsa-bhāvito samādhi hoti dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho dibbānaṃ rūpānaṃ dassanāya saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uddham-adho tiriyaṃ ekaṃsa-bhāvite samādhimhi dibbānaṃ dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ,||<br />
					no ca kho rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha Mahāli bhikkhuno puratthimāya disāya ubhayaṃsa-bhāvito samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					<a id="pg155"><span class="f2 g"><b>[155]</b></span></a> dibbānaṃ saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So puratthimāya disāya ubhayaṃsa-bhāvite samādhimhi dibbānaṃ rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Puratthimāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno puratthimāya disāya ubhayaṃsa-bhāvite samādhimhi dibbānaṃ saddānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno dakkhiṇāya disāya ubhayaṃsa-bhāvito samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So dakkhiṇāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Dakkhiṇāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno dakkhiṇāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno pacchi-māya disāya ubhayaṃsa-bhāvito samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So pacchi-māya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Pacchimāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno pacchi-māya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno uttarāya disāya ubhayaṃsa-bhāvito samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uttarāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uttarāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno uttarāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno uddham-adho tiriyaṃ ubhayaṃsa-bhāvito samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uddham-adho tiriyaṃ ubhayaṃsa-bhāvite samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uddham-adho tiriyaṃ disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno uddham-adho tiriyaṃ ubhayaṃsa-bhāvite samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ h'etaṃ Mahāli bhikkhuno puratthimāya disāya ubhayaṃsa-bhāvite samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So puratthimāya disāya ubhayaṃsa-bhāvite  samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Puratthimāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno puratthimāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno dakkhiṇāya disāya ubhayaṃsa-bhāvite samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So dakkhiṇāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Dakkhiṇāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno dakkhiṇāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno pacchi-māya disāya ubhayaṃsa-bhāvite samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So pacchi-māya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Pacchimāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno pacchi-māya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Puna ca paraṃ Mahāli bhikkhuno uttarāya disāya ubhayaṃsa-bhāvite samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uttarāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">Uttarāya disāya dibbāni ca rūpāni passati piya-rūpāni kām'ūpasaṃ-hitāni rajanīyāni,||<br />
					dibbāni ca saddāni suṇāti piya-rūpāni kām'ūpasaṃ-hitāni rajanīyāni.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ Mahāli hoti bhikkhuno uttarāya disāya ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Uddham-adho tiriyaṃ ubhayaṃsa-bhāvite samādhi hoti dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">So uddham-adho tiriyaṃ ubhayaṃsa-bhāvite samādhimhi dibbānañ ca rūpānaṃ dassanāya piya-rūpānaṃ kām'ūpasaṃ-hitānaṃ rajanīyānaṃ,||<br />
					dibbānañ ca saddānaṃ savaṇāya piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ayaṃ kho Mahāli hetu ayaṃ paccayo,||<br />
					yena santān'eva Sunakkhatto Licchavi-putto dibbāni saddāni nāssosi piya-rūpāni kām'ūpasaṃ-hitāni rajanīyāni no asantānī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Etāsaṃ nūna bhante samādhi-bhāvanānaṃ sacchi-kiriyā-hetu bhikkhu Bhagavati Brahma-cariyaṃ carantī" ti?|| ||</p>

					<p class="f4">Na kho Mahāli,||<br />
					etāsaṃ samādhi-bhāvanānaṃ sacchi-kiriyā-hetū <a id="pg156"><span class="f2 g"><b>[156]</b></span></a> bhikkhū mayi Brahma-cariyaṃ caranti.|| ||</p>

					<p class="f4">Atthi kho Mahāli,||<br />
					aññe ca dhammā uttaritarā ca paṇītatarā ca yesaṃ sacchi-kiriyā-hetu bhikkhū mayi Brahma-cariyaṃ carantī ti.|| ||</p>

					<p class="f4">Katame pana te bhante dhammā uttaritarā ca paṇītatarā ca,||<br />
					yesaṃ sacchi-kiriyā-hetu bhikkhū Bhagavati Brahma-cariyaṃ carantī ti?|| ||</p>

					<p class="f4">Idha Mahāli,||<br />
					bhikkhū tiṇṇaṃ saṃyojanānaṃ parikkhayā Sotāpanno hoti avinipāta-dhammo niyato sambodhi-parāyaṇo.|| ||</p>

					<p class="f4">Ayaṃ pi kho Mahāli,||<br />
					dhammo uttaritaro ca paṇītataro ca yassa sacchi-kiriyā-hetu bhikkhū mayi Brahma-cariyaṃ caranti.|| ||</p>

					<p class="f4">Puna ca paraṃ Mahāli,||<br />
					bhikkhū tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad'āgāmī hoti sakid eva imaṃ lokaṃ āgantvā dukkhass'antaṃ karoti.|| ||</p>

					<p class="f4">Ayam pi kho Mahāli,||<br />
					dhammo uttaritaro ca paṇītataro ca yassa sacchi-kiriyā-hetu bhikkhu mayi Brahma-cariyaṃ caranti.|| ||</p>

					<p class="f4">Puna ca paraṃ Mahāli,||<br />
					bhikkhu oram-bhāgiyānaṃ saṃyojanānaṃ parikkhayā opapātiko hoti tattha parinibbāyī anāvatti-dhammo tasmā lokā.|| ||</p>

					<p class="f4">Ayam pi kho Mahāli,||<br />
					dhammo uttaritaro ca paṇītataro ca yassa sacchi-kiriyā-hetu mayi Brahma-cariyaṃ caranti.|| ||</p>

					<p class="f4">Puna ca paraṃ Mahāli,||<br />
					bhikkhu āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ayam pi kho Mahāli,||<br />
					dhammo uttaritaro ca paṇītataro ca yassa sacchi-kiriyā-hetu bhikkhu mayi Brahma-cariyaṃ caranti.|| ||</p>

					<p class="f4">Ime kho te Mahāli dhammā uttaritarā ca paṇītatarā ca yesaṃ sacchi-kiriyā-hetu bhikkhū mayi Brahma-cariyaṃ carantī" ti.|| ||</p>

					<p class="f4">"Atthi pana bhante Maggo,||<br />
					atthi paṭipadā||<br />
					etesaṃ dhammānaṃ sacchi-kiriyāyā" ti?|| ||</p>

					<p class="f4">"Atthi kho Mahāli,||<br />
					atthi paṭipadā,||<br />
					etesaṃ dhammānaṃ sacchi-kiriyāyā" ti.|| ||</p>

					<p class="f4"><a id="pg157"><span class="f2 g"><b>[157]</b></span></a> "Katamo pana bhante Maggo,||<br />
					katamā paṭipadā,||<br />
					etesaṃ dhammānaṃ sacchi-kiriyāyā" ti?|| ||</p>

					<p class="f4">"Ayam eva Ariyo Aṭṭhaṇgiko Maggo,||<br />
					seyyath'īdaṃ:|| ||</p>

					<p class="f4">Sammā diṭṭhi||<br />
					sammā saṇkappo||<br />
					sammā vācā||<br />
					sammā kammanto||<br />
					sammā ājīvo||<br />
					sammā vāyāmo||<br />
					sammā sati||<br />
					sammā samādhi.|| ||</p>

					<p class="f4">Ayaṃ kho Mahāli Maggo ayaṃ paṭipadā,||<br />
					etesaṃ sacchi-kiriyāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ekaṃ idāhaṃ Mahāli samayaṃ Kosambīyaṃ viharāmi Ghositārāme.|| ||</p>

					<p class="f4">Atha kho dve pabba-jitā Maṇḍisso ca paribbājako Jāliyo ca dārupattik-antevāsī yenāhaṃ ten'upasaṇkamiṃsu.|| ||</p>

					<p class="f4">Upasaṇkamitvā mama saddhiṃ sammodiṃsu,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho te dve pabba-jitā maṃ etad avocuṃ.|| ||</p>

					<p class="f4">"Kin nu kho āvuso bho Gotama,||<br />
					taṃ jīvaṃ taṃ sarīraṃ udāhu||<br />
					aññaṃ jīvaṃ aññaṃ sarīran" ti?|| ||</p>

					<p class="f4">"Tena h'āvuso suṇātha sādhukaṃ manasi-karotha bhāsissāmī" ti.|| ||</p>

					<p class="f4">"Evam āvuso" ti kho te dve pabba-jitā mama paccassosuṃ c'ahaṃ etad avocaṃ:</p>

					<p class="f4">Idh'āvuso Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ,||<br />
					kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā.|| ||</p>

					<p class="f4">Na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṇkha-likhitaṃ Brahma-cariyaṃ carituṃ.|| ||</p>

					<p class="f4">Yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya,||<br />
					appaṃ vā ñāti-parivaṭṭaṃ pahāya mahantaṃ vā ñāti-parivaṭṭaṃ pahāya,||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno Pātimokkha-saṃvarat-saṃvuto viharati ācāra-gocara-sampanno aṇumattesu vajjesu bhaya-dassāvī.|| ||</p>

					<p class="f4">Samādāya sikkhati sikkhā-padesu kāya-kamma-vacī-kammena samannāgato kusalena.|| ||</p>

					<p class="f4">Parisuddhā-jīvo sīla-sampanno indriyesu gutta-dvāro bhojane matt'aññū sati-sampajaññena samannāgato santuṭṭho.|| ||</p>

					<p class="f4">Kathañ ca āvuso bhikkhu sīla-sampanno hoti?|| ||</p>

					<p class="f4">Idha bhikkhu pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho lajjī dayā-panno,||<br />
					sabba-pāṇa-bhūta-hit-ā-nukampī viharati.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Adinn'ādānaṃ pahāya adinn'ādānā paṭivirato hoti dinn'ādāyī dinna-pāṭikaṇkhī,||<br />
					athenena suci-bhūtena attanā virahati.|| ||</p>

					<p class="f4">Idam pi'ssa hoti sīlasmi.|| ||</p>

					<p class="f4">Abrahma-cariyaṃ pahāya brahma-cārī hoti ārā-cārī virato methunā gāma-dhammā.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Musā-vādaṃ pahāya musā-vādā paṭivirato hoti sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Pisuṇa-vācaṃ pahāya pisuṇāya vācāya paṭivirato hoti,||<br />
					ito sutvā na amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya.|| ||</p>

					<p class="f4">Iti bhinnānaṃ vā sandhātā,||<br />
					sahitānaṃ vā anuppadātā samagg'ārāmo samagga-rato samagga-nandī samagga-karaṇiṃ vācaṃ bhāsitā.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Pharusaṃ-vācaṃ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa-sukhā pemanīyā hadayaṃ-gamā porī bahu-jana-kantā bahujāna-manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Sampha-p-palāpaṃ pahāya sampha-p-palāpā paṭivirato hoti kāla-vādī bhūta-vādī attha-vādī dhamma-vādī vinaya-vādī,||<br />
					nidhāna-vatiṃ vācaṃ bhāsitā kālena sāpadesaṃ pariyanta-vatiṃ attha-sañhitaṃ.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Bīja-gāma-bhūta-gāma-samārambhā paṭivirato hoti.|| ||</p>

					<p class="f4">Eka-bhatatiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhusana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dañña-paṭi-g-gahaṇā paṭivirato hoti.|| ||</p>

					<p class="f4">Āmaka-maṃsa-paṭigaggahaṇā paṭivirato hoti.|| ||</p>

					<p class="f4">Itthi-kumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthi-gavassa-vaḷavā-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-paheṇa-gaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsa-kūṭa-māna-kūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākarā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ bījagāma-bhūta-gāma-samārambhaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Mūla-bījaṃ,||<br />
					khandha-bījaṃ,||<br />
					phalu-bījaṃ,||<br />
					agga-bījaṃ,||<br />
					bija-bījam eva pañcamaṃ.|| ||</p>

					<p class="f4">Iti eva-rūpā bījagāma-bhūta-gāma-samārambhā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ sannidhi-kāra-paribhogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Anna-sannidhiṃ,||<br />
					pāna-sannidhiṃ,||<br />
					vattha-sannidhiṃ,||<br />
					yāna-sannidhiṃ,||<br />
					sayana-sannidhiṃ,||<br />
					gandha-sannidhiṃ,||<br />
					āmisa-sannidhiṃ.|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato hoti.|| ||</p>

					<p class="f4">Idam pi'ssa hoti sīlassamiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ visukadassanaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Naccaṃ, gītaṃ, vāditaṃ, pekkhaṃ, akkhātaṃ, pāṇissaraṃ, vetālaṃ, kumbha-thūnaṃ, Sobha-nagarakaṃ, caṇḍālaṃ, vaṃsaṃ, dhopanaṃ, hatthi-yuddhaṃ, assa-yuddhaṃ, mahisa-yuddhaṃ, usabha-yuddhaṃ, aja-yuddhaṃ, meṇḍa-yuddhaṃ, kukkuṭa-yuddhaṃ, vaṭṭaka-yuddhaṃ, daṇḍa-yuddhaṃ, muṭṭhi-yuddhaṃ, nibbuddhaṃ uyyodhikaṃ balaggaṃ senā-byūhaṃ aṇīka-dassanaṃ.|| ||</p>

					<p class="f4">Iti vā iti eva-rūpā visūka-dassanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ jūta-ppamāda-ṭ-ṭhān'ānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Aṭṭha-padaṃ dasa-padaṃ ākāsaṃ parihāra-pathaṃ sannikaṃ khalikaṃ ghaṭikaṃ salāka-hatthaṃ akkhaṃ paṇgacīraṃ vaṇkakaṃ mokkha-cikaṃ ciṇgulikaṃ pattāḷhakaṃ rathakaṃ dhanukaṃ akkharikaṃ manesikaṃ yathā-vajjaṃ.|| ||</p>

					<p class="f4">Iti vā iti eva-rūpā jūta-ppamāda-ṭ-ṭhān'ānuyogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ uccā-sayana-mahā-sayanaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Āsandiṃ pallaṇkaṃ gonakaṃ cittakaṃ paṭikaṃ paṭalikaṃ tūlikaṃ vikatikaṃ udda-lomiṃ ekanta-lomiṃ kaṭṭhissaṃ koseyyaṃ kuttakaṃ hatth'attharaṃ ass'attharaṃ rath'attharaṃ ajinap-paveṇiṃ kādali-miga-pavara-paccattharaṇaṃ sa-uttara-c-chadaṃ ubhato-lohita-kūpadhānaṃ.|| ||</p>

					<p class="f4">Iti vā iti eva-rūpā uccā-sayana-mahā-sayanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ maṇḍana-vibhusana-ṭ-ṭhān'ānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Ucchādanaṃ parimaddanaṃ nahāpanaṃ sambāhanaṃ ādāsaṃ añjanaṃ mālā-vilepanaṃ mukkha-cuṇṇakaṃ mukhale-panaṃ hattha-bandhaṃ sikhā-bandhaṃ daṇḍakaṃ nāḷikaṃ khaggaṃ chattaṃ citrūpāhanaṃ uṇahīsaṃ maṇiṃ vāla-vījaniṃ odātāni vatthāni dīgha-dasāni.|| ||</p>

					<p class="f4">Iti vā iti eva-rūpā maṇḍana-vibhusana-ṭ-ṭhān'ānuyogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ tiracchāna-kathaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Rāja-kathaṃ cora-kathaṃ mahāmatta-kathaṃ senā-kathaṃ bhaya-kathaṃ yuddha-kathaṃ anna-kathaṃ pāna-kathaṃ vattha-kathaṃ sayana-kathaṃ mālā-kathaṃ gandha-kathaṃ ñāti-kathaṃ yāna-kathaṃ gāma-kathaṃ nigama-kathaṃ nagara-kathaṃ jana-pada-kathaṃ itthi-kathaṃ purisa-kathaṃ kumāra-kathaṃ kumāri-kathaṃ sūra-kathaṃ visikhā-kathaṃ kumbha-ṭ-ṭhāna-kathaṃ pubba-peta-kathaṃ nānatta-kathaṃ lok'akkhāyikaṃ samudda-khāyikaṃ iti-bhav-ā-bhava-kathaṃ.|| ||</p>

					<p class="f4">Iti vā iti eva-rūpāya tiracchāna-kathāya paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpā viggāhika-kathaṃ anuyuttā viharanti,||<br />
					seyyath'īdaṃ:|| ||</p>

					<p class="f4">"Na tvaṃ imaṃ Dhamma-Vinayaṃ ājānāsi.|| ||</p>

					<p class="f4">Ahaṃ imaṃ Dhamma-Vinayaṃ ājānāmi.|| ||</p>

					<p class="f4">Kiṃ tvaṃ imaṃ Dhamma-Vinayaṃ ājānissasi?|| ||</p>

					<p class="f4">Micchā-paṭipanno tvam asi.|| ||</p>

					<p class="f4">Aham asmi sammā-paṭipanno||<br />
					— Sahitaṃ me, asahitaṃ te —||<br />
					pure vacanīyaṃ pacchā avaca.|| ||</p>

					<p class="f4">Pacchā vacanīyaṃ pure avaca.|| ||</p>

					<p class="f4">Aviciṇṇan te viparāvattaṃ — āropito te vādo.|| ||</p>

					<p class="f4">Niggahīto tvam asi —||<br />
					cara vāda-ppamokkhāya.|| ||</p>

					<p class="f4">Nibbeṭhehi vā sace pahosī" ti.|| ||</p>

					<p class="f4">Iti vā iti eva-rūpāya viggahika-kathāya paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ dūteyya-pahiṇa-gamanānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Raññaṃ rāja-mahāmantānaṃ khattiyānaṃ brāhmaṇānaṃ gahapatikānaṃ kumārānaṃ|| ||</p>

					<p class="f4">"Idha gaccha.||<br />
					Amutrāgaccha.||<br />
					Idaṃ hara.||<br />
					Amutra idaṃ āharā" ti.|| ||</p>

					<p class="f4">Iti vā iti eva-rūpā dūteyya-pahiṇa-gaman-ā-nuyogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca honti lapakā ca nemittikā ca nippesikā ca lābhena ca lābhaṃ nijigiṃsitāro.|| ||</p>

					<p class="f4">Iti eva-rūpā kuhana-lapanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:|| ||</p>

					<p class="f4">Aṇgaṃ nimittaṃ uppātaṃ supiṇaṃ lakkhaṇaṃ mūsikacchinnaṃ aggi-homaṃ dabbi-homaṃ thusa-homaṃ kaṇa-homaṃ  taṇḍula-homaṃ sappi-homaṃ tela-homaṃ mukha-homaṃ lohita-homaṃ aṇga-vijjā vatthu-vijjā khatta-vijjā siva-vijjā bhūta-vijjā bhuri-vijjā ahi-vijjā visa-vijjā vicchika-vijjā mūsika-vijjā sakuṇa-vijjā vāyasa-vijjā pakkajjhānaṃ sara-parittānaṃ miga-cakkaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:|| ||</p>

					<p class="f4">Maṇi-lakkhaṇaṃ vattha-lakkhaṇaṃ daṇḍa-lakkhaṇaṃ asi-lakkhaṇaṃ usu-lakkhaṇaṃ dhanu-lakkhaṇaṃ āvudha-lakkhaṇaṃ itthi-lakkhaṇaṃ purisa-lakkhaṇaṃ kumāra-lakkhaṇaṃ kumāri-lakkhaṇaṃ dāsa-lakkhaṇaṃ dāsi-lakkhaṇaṃ hatthi-lakkhaṇaṃ assa-lakkhaṇaṃ mahisa-lakkhaṇaṃ usabha-lakkhaṇaṃ go-lakkhaṇaṃ aja-lakkhaṇaṃ meṇḍa-lakkhaṇaṃ kukkuṭa-lakkhaṇaṃ vaṭṭaka-lakkhaṇaṃ godhā-lakkhaṇaṃ kaṇṇikā-lakkhaṇaṃ kacchapa-lakkhaṇaṃ miga-lakkhaṇaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:|| ||</p>

					<p class="f4">Raññaṃ niyyānaṃ bhavissati,||<br />
					raññaṃ aniyyānaṃ bhavissati —||<br />
					abbhantarānaṃ raññaṃ upayānaṃ bhavissati,||<br />
					bāhirānaṃ raññaṃ apayānaṃ bhavissati —||<br />
					bāhirānaṃ raññaṃ upayānaṃ bhavissati,||<br />
					abbhantarānaṃ raññaṃ apayānaṃ bhavissati—||<br />
					abbhantarānaṃ raññaṃ jayo bhavissati,||<br />
					bāhirānaṃ raññaṃ parājayo bhavissati—||<br />
					bāhirānaṃ raññaṃ jayo bhavissati,||<br />
					abbhantarānaṃ raññaṃ parājayo bhavissati.|| ||</p>

					<p class="f4">Iti imassa jayo bhavissati||<br />
					imassa parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti.|| ||</p>

					<p class="f4">Seyyath'īdaṃ:|| ||</p>

					<p class="f4">Canda-ggāho bhavissati,||<br />
					suriya-ggāho bhavissati,||<br />
					nakkhatta-ggāho bhavissati,||<br />
					candima-suriyānaṃ patha-gamanaṃ bhavissati.|| ||</p>

					<p class="f4">Candima-suriyānaṃ patha-gamanaṃ bhavissati,||<br />
					candima-suriyānaṃ uppatha-gamanaṃ bhavissati,||<br />
					nakkhattāṇaṃ patha-gamanaṃ bhavissati,||<br />
					nakkhattāṇaṃ uppatha-gamanaṃ bhavissati.|| ||</p>

					<p class="f4">Ukkā-pāto bhavissati,||<br />
					dīsā-ḍāho bhavissati,||<br />
					bhūmi-cālo bhavissati,||<br />
					deva-dundūbhi bhavissati.|| ||</p>

					<p class="f4">Candima-suriya-nakkhattāṇaṃ uggamanaṃ ogamanaṃ saṇkilesaṃ vodānaṃ bhavissati.|| ||</p>

					<p class="f4">Evaṃ-vipāko canda-ggāho bhavissati,||<br />
					evaṃ-vipāko suriya-ggāho bhavissati,||<br />
					evaṃ-vipāko nakkhatta-ggāho bhavissati.,||<br />
					evaṃ-vipākaṃ candima-suriyānaṃ patha-gamanaṃ bhavissati,||<br />
					evaṃ-vipākaṃ candima-suriyānaṃ uppatha-gamanaṃ bhavissati,||<br />
					evaṃ-vipākaṃ nakkhattāṇaṃ patha-gamanaṃ bhavissati,||<br />
					evaṃ-vipākaṃ nakkhattāṇaṃ uppatha-gamanaṃ bhavissati,||<br />
					evaṃ-vipāko ukkā-pāto bhavissati,||<br />
					evaṃ-vipāko disā-ḍāho bhavissati,||<br />
					evaṃ-vipāko bhumivālo bhavissati,||<br />
					evaṃ-vipāko deva-dundūbhi bhavissati,||<br />
					evaṃ-vipāko candima-suriya-nakkhattāṇaṃ uggamanaṃ ogamanaṃ saṇkilesaṃ vodānaṃ bhavissati.|| ||</p>

					<p class="f4">Iti vā eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti —||<br />
					seyyath'īdaṃ:|| ||</p>

					<p class="f4">Su-b-buṭṭhikā bhavissati,||<br />
					du-b-buṭṭhikā bhavissati,||<br />
					subhikkhaṃ bhavissati,||<br />
					dubbhikkhaṃ bhavissati,||<br />
					khemaṃ bhavissati,||<br />
					bhayaṃ bhavissati,||<br />
					rogo bhavissati,||<br />
					ārogyaṃ bhavissati,||<br />
					muddā, gaṇanā, saṃkhānaṃ, kāveyyaṃ, lokāyataṃ.|| ||</p>

					<p class="f4">Iti vā iti eva-rūpāya tiracchāna-vijjāya micchā ājīvena paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā pana pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti —||<br />
					seyyath'īdaṃ:|| ||</p>

					<p class="f4">Āvāhanaṃ vivāhanaṃ saṃvadanaṃ vivadanaṃ saṃkiraṇaṃ vikiraṇaṃ subhaga-karaṇaṃ dubbhaga-karaṇaṃ viruddha-gabbha-karaṇaṃ jivhā-nittha-d-danaṃ hanusaṃhatanaṃ hatth-ā-bhijappanaṃ kaṇṇa-jappanaṃ ādāsa-pañhaṃ kumāri-pañhaṃ deva-pañhaṃ ādicc'upaṭṭhānaṃ mahat'upaṭṭhānaṃ abbhujjalanaṃ Sir'avhāyanaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti —||<br />
					seyyath'īdaṃ:|| ||</p>

					<p class="f4">Santi-kammaṃ paṇidhi-kammaṃ bhūta-kammaṃ bhuri-kammaṃ vassa-kammaṃ vossa-kammaṃ vatthu-kammaṃ vatthu-parikiraṇaṃ ācamanaṃ nahāpanaṃ juhanaṃ vamanaṃ virecanaṃ uddha-virecanaṃ adho-virecanaṃ sīsa-virecanaṃ kaṇṇa-telaṃ netta-tappanaṃ natthu-kammaṃ añjanaṃ paccañjanaṃ sālākiyaṃ salla-kattiyaṃ dāraka-tikicchā mūla-bhesajjānaṃ anuppadānaṃ osadhīnaṃ paṭimokkho.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Sa kho so āvuso bhikkhu evaṃ sīla-sampanno na kuto ci bhayaṃ samanupassati yad idaṃ sīla-saṃvaratto.|| ||</p>

					<p class="f4">Seyyathā pi āvuso khattiyo muddhā-vasitto nihata-paccāmitto na kuto ci bhayaṃ samanupassati yad idaṃ pacca-t-thikato,||<br />
					evam eva kho āvuso bhikkhu evaṃ sīla-sampanno na kuto ci bhayaṃ samanupassati yad idaṃ sīla-saṃvaratto.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">Evaṃ kho āvuso bhikkhu sīla-sampanno hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca āvuso bhikkhu indriyesu gutta-dvāro hoti?|| ||</p>

					<p class="f4">Idha āvuso bhikkhu cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ cakkhu'ndriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ tassa saṃvarāya paṭipajjati,||<br />
					rakkhati cakkhu'ndriyaṃ cakkhu'ndriye saṃvaratṃ āpajjati.|| ||</p>

					<p class="f4">Sotena saddaṃ sutvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ sot'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvassaveyyuṃ tassa saṃvarāya paṭipajjati,||<br />
					rakkhati sot'indriyaṃ sotendriye saṃvaratṃ āpajjati.|| ||</p>

					<p class="f4">Ghāṇena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ ghān'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvassaveyyuṃ tassa saṃvarāya paṭipajjati,||<br />
					rakkhati ghān'indriyaṃ ghān'indriye saṃvaratṃ āpajjati.|| ||</p>

					<p class="f4">Jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ jivh'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvassaveyyuṃ tassa saṃvarāya paṭipajjati,||<br />
					rakkhati jivh'indriyaṃ jivh'indriya saṃvaratṃ āpajjati.|| ||</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ kāy'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvassaveyyuṃ tassa saṃvarāya paṭipajjati,||<br />
					rakkhati kāy'indriyaṃ kāy'indriye saṃvaratṃ āpajjati.|| ||</p>

					<p class="f4">Manasā dhammaṃ viññāya na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ man'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvassaveyyuṃ tassa saṃvarāya paṭipajjati,||<br />
					rakkhati man'indriyaṃ man'indriye saṃvaratṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ avyāseka-sukhaṃ paṭisaṃvedeti.|| ||</p>

					<p class="f4">Evaṃ kho āvuso bhikkhu indriyesu gutta-dvāro hoti.|| ||</p>

					<p class="f4">[Note: Missing here is a section on eating in moderation as would follow from the list in § 18.</p>

					<p class="f4">Kathañ ca āvuso bhikkhu sati-sampajaññena samannāgato hoti?|| ||</p>

					<p class="f4">Idha āvuso bhikkhu abhikkante paṭikkante sampajāna-kārī hoti.|| ||</p>

					<p class="f4">Alokite vilokite sampajāna-kārī hoti.|| ||</p>

					<p class="f4">Samiñjite pasārite sampajāna-kārī hoti.|| ||</p>

					<p class="f4">Saṇghāṭi-patta-cīvara-dhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passāva-kamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaṃ kho āvuso bhikkhu sati-sampajaññena samannāgato hoti.|| ||</p>

					<p class="f4">Kathañ ca āvuso bhikkhu santuṭṭho hoti?|| ||</p>

					<p class="f4">Idha āvuso bhikkhu santuṭṭho hoti kāya-parihāriyena cīvarena kucchi-parihāriyena piṇḍa-pātena,||<br />
					so yena yen'eva pakkamati samādāy'eva pakkamati.|| ||</p>

					<p class="f4">Seyyathā pi āvuso pakkhī sakuṇo yena yen'eva ḍeti sa-patta-bhāro va ḍeti,||<br />
					evam eva kho āvuso bhikkhu santuṭṭho hoti kāya-parihāriyena cīvarena kucchi-parihāriyena piṇḍ-apātena,||<br />
					so yena yen'eva pakkamati samādāyeva pakkamati.|| ||</p>

					<p class="f4">Evaṃ kho āvuso bhikkhu santuṭṭho hoti.|| ||</p>

					<p class="f4">So iminā ca ariyena sīla-k-khandhena samannāgato,||<br />
					iminā ca ariyena indriya-saṃvarena samannāgato,||<br />
					iminā ca ariyena sati-sampajaññena samannāgato,||<br />
					imāya ca ariyāya santuṭṭhiyā samannāgato,||<br />
					vivittaṃ sen'āsanaṃ bhajati,||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palāla-puñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā ujuṃ kāyaṃ paṇīdhāya parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya avyāpanna-citto viharati,||<br />
					sabba-pāṇa-bhūta-hitānukampi,||<br />
					vyāpāda-padosā cittaṃ parisodheti.|| ||</p>

					<p class="f4">Thina-middhaṃ pahāya vigata-thina-middho viharati,||<br />
					āloka-saññī sato sampajāno,||<br />
					thina-middhā cittaṃ parisodheti.|| ||</p>

					<p class="f4">Uddhacca-kukkuccaṃ pahāya anuddhato viharati,||<br />
					ajjhattaṃ vūpasanna-citto,||<br />
					uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati,||<br />
					akathaṃ-kathī kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4">Seyyathā pi āvuso puriso iṇaṃ ādāya kammante payojeyya,||<br />
					tassa te kammantā samijjheyyuṃ,||<br />
					so yāni ca porāṇāni iṇa-mūlāni tāni ca vyantī-kareyya,||<br />
					siyā c'assa uttariṃ avasiṭṭhaṃ dārabharaṇāya.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe iṇaṃ ādāya kammante payojesiṃ.|| ||</p>

					<p class="f4">Tassa me te kammantā samijjhiṃsu.|| ||</p>

					<p class="f4">So'haṃ yāni ca poraṇāni iṇa-mūlāni tāni ca vyanti akāsiṃ,||<br />
					atthi ca me uttariṃ avasiṭṭhaṃ dārabharaṇāyā" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ.|| ||</p>

					<p class="f4">Seyyathā pi āvuso puriso ābādhiko assa dukkhito bāḷha-gilāno,||<br />
					bhattaṃ c'assa na c-chādeyya,||<br />
					na c'assa kāye balamattā.|| ||</p>

					<p class="f4">So aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe ābādhiko ahosiṃ dukkhito bāḷha-gilāno,||<br />
					bhattaṃ ca me na cchādesi,||<br />
					na ca me āsi kāye balamattā.|| ||</p>

					<p class="f4">So'mhi etarahi tamhā ābādhā mutto bhattañ ca me chādeti.|| ||</p>

					<p class="f4">Atthi ca kāye balamattā" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ.|| ||</p>

					<p class="f4">Seyyathā pi āvuso puriso bandhanāgāre baddho assa.|| ||</p>

					<p class="f4">So aparena samayena tamhā bandhanā mucceyya sotthinā avyayena,||<br />
					na c'assa kiñ ci bhogānaṃ vayo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe bandhanāgāre baddho ahosiṃ,||<br />
					so'mhi etarahi tamhā bandhanā mutto sotthinā avyayena,||<br />
					n'atthi ca me kiñ ci bhogānaṃ vayo" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ.|| ||</p>

					<p class="f4">Seyyathā pi āvuso puriso dāso assa anattadhīno parādhīno na yena kāmaṇ gamo,||<br />
					so aparena samayena tamhā dāsavyā mucceyya attādhīno aparādhīno bhujisso yena kāmaṇ gamo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe dāso ahosiṃ anattādhīno parādhīno na yena kāmaṇ gamo,||<br />
					so'mhi etarahi tamhā dāsavyā mutto attādhīno aparādhīno bhujisso yena kāmaṇ gamo" ti.|| ||</p>

					<p class="f4">So tato-nidānaṃ labhetha pāmojjaṃ,||<br />
					adhigacche somanassaṃ.|| ||</p>

					<p class="f4">Seyyathā pi āvuso puriso sadhano sabhogo kantāraddhāna-maggaṃ paṭipajjeyya dubbhikkhaṃ sappaṭi-bhayaṃ.|| ||</p>

					<p class="f4">So aparena samayena taṃ kantāraṃ nitthareyya,||<br />
					sotthinā gāmantaṃ anupāpuṇeyya khemaṃ appaṭibhayaṃ.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe sadhano sabhogo kantāraddhāna-maggaṃ paṭipajjiṃ dubbhikkhaṃ sappaṭi-bhayaṃ.|| ||</p>

					<p class="f4">So'mhi etarahi taṃ kantāraṃ nitthiṇṇo,||<br />
					sotthinā gāmantaṃ anuppatto khemaṃ appaṭibhayan" ti.|| ||</p>

					<p class="f4">So tato-nidānaṃ labhetha pāmojjaṃ adhigacche somanassaṃ.|| ||</p>

					<p class="f4">Evam eva kho āvuso bhikkhu,||<br />
					yathā iṇaṃ,||<br />
					yathā rogaṃ,||<br />
					yathā bandhanāgāraṃ,||<br />
					yathā dāsavyaṃ,||<br />
					yathā kantāraddhāna-maggaṃ,||<br />
					ime pañca nīvaraṇe appahīṇe attani samanupassati.|| ||</p>

					<p class="f4">Seyyathā pi āvuso ānaṇyaṃ,||<br />
					yathā ārogyaṃ,||<br />
					yathā bandhanā mokkhaṃ,||<br />
					yathā bhujissaṃ||<br />
					yathā khemanta-bhūmiṃ||<br />
					evam eva kho āvuso bhikkhu||<br />
					ime pañca nīvaraṇe pahīṇe attani samanupassati.|| ||</p>

					<p class="f4">Tass'ime pañca nīvaraṇe pahīṇe attani samanupassato pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">So vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharati.|| ||</p>

					<p class="f4">So imam eva kāyaṃ viveka-jena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa viveka-jena pīti-sukhena apphutaṃ hoti.|| ||</p>

					<p class="f4">Seyyathā pi āvuso dakkho nahāpako vā nahāpakantevāsī vā kaṃsa-thāle nahānīya-cuṇṇāni ākiritvā udakena paripphosakaṃ paripphosakaṃ sanneyya,||<br />
					sā'ssa nahānīya-piṇḍi||<br />
					sinehānugatā||<br />
					sineha-paretā||<br />
					santara-bāhirā phuṭā sinehena||<br />
					na ca paggharaṇīi;<br />
					evam eva kho āvuso bhikkhu imam eva kāyaṃ viveka-jena pīti-sukhena abhisandeti parisandeti paripūreti parippharati.|| ||</p>

					<p class="f4">N'āssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">Yo nu kho āvuso bhikkhu||<br />
					evaṃ jānāti evaṃ passati,||<br />
					kallaṃ nu kho tass'etaṃ vacanāya:|| ||</p>

					<p class="f4">"'Taṃ jīvaṃ taṃ sarīran' ti vā||<br />
					'aññaṃ jīvaṃ aññaṃ sarīran' ti vā?" ti?|| ||</p>

					<p class="f4">Yo so āvuso bhikkhu<br />
					evaṃ jānāti evaṃ passati,||<br />
					kallaṃ tass'etaṃ vacanāya:|| ||</p>

					<p class="f4">"'Taṃ jīvaṃ taṃ sarīran' ti vā||<br />
					'aññaṃ jīvaṃ aññaṃ sarīran' ti vā" ti?|| ||</p>

					<p class="f4">Ahaṃ kho pan'etaṃ āvuso||<br />
					evaṃ jānāmi evaṃ passāmi.|| ||</p>

					<p class="f4">Atha ca panāhaṃ na vadāmi:||<br />
					"'taṃ jīvaṃ taṃ sarīran' ti vā||<br />
					'aññaṃ jīvaṃ aññaṃ sarīran' ti vā" ti.|| ||</p>

					<p class="f4">Puna ca paraṃ āvuso bhikkhu vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiya-j-jhānaṃ upasampajja viharati.|| ||</p>

					<p class="f4">So imam eva kāyaṃ samādhi-jaṃ pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa samādhi-jaṃ pīti-sukhena apphutaṃ hoti.|| ||</p>

					<p class="f4">Seyyathā pi āvuso udaka-rahado ubbhidodako,||<br />
					tassa nev'assa puratthimāya disāya udakassa āya-mukhaṃ,||<br />
					na dakkhiṇāya disāya udakassa āya-mukhaṃ,||<br />
					na pacchi-māya disāya udakassa āya-mukhaṃ,||<br />
					na uttarāya disāya udakassa āya-mukhaṃ,||<br />
					devo ca na kālena kālaṃ sammā dhāraṃ anupaveccheyya,||<br />
					atha kho tamhā ca udaka-rahadā sītā vāridhārā ubbhijjitvā tam eva udaka-rahadaṃ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa vārinā sītena apphuṭaṃ assa-</p>

					<p class="f4">Evam eva kho āvuso bhikkhu imam eva kāyaṃ samādhijena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaṃ hoti.</p>

					<p class="f4">Yo nu kho āvuso bhikkhu evaṃ jānāti evaṃ passati,||<br />
					kallaṃ nu kho tass'etaṃ vacanāya taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti?|| ||</p>

					<p class="f4">Yo so āvuso bhikkhu evaṃ jānāti evaṃ passati,||<br />
					kallaṃ tass'etaṃ vacanāya taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti.|| ||</p>

					<p class="f4">Ahaṃ kho pan'etaṃ āvuso evaṃ jānāmi evaṃ passāmi.|| ||</p>

					<p class="f4">Atha ca panāhaṃ na vadāmi taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti.|| ||</p>

					<p class="f4">Puna ca paraṃ āvuso bhikkhu pītiyā ca virāgā||<br />
					upekkhako ca viharati||<br />
					sato sampajāno||<br />
					sukhañ ca kāyena paṭisaṃvedeti||<br />
					yaṃ taṃ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti||</p>

					<p class="f4">tatiyaṃ-jhānaṃ upasampajja viharati.|| ||</p>

					<p class="f4">So imam eva kāyaṃ nippītikena-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa nippītikena sukhena apphutaṃ hoti.|| ||</p>

					<p class="f4">Seyyathā pi āvuso||<br />
					uppaliniyaṃ vā paduminiyaṃ vā puṇḍarīkiniyaṃ vā||<br />
					appekaccāni uppalāni vā padumāni vā puṇḍarīkāni vā||<br />
					udake jātāni||<br />
					udake saṃvyūḷhāni||<br />
					udakānuggatāni||<br />
					anto-nimuggā-posīni tāni yāva caggā yāva ca mūlā||<br />
					sītena vārinā abhisannāni, parisannāni, paripūrāni, paripphuṭāni||<br />
					nāssā kiñci sabbā-vataṃ||<br />
					uppalānaṃ vā padumānaṃ vā puṇḍarīkānaṃ vā||<br />
					sītena vārinā apphuṭaṃ assa.</p>

					<p class="f4">Evam eva kho āvuso bhikkhu imam eva kāyaṃ nippītikena sukhena||<br />
					abhisandeti||<br />
					parisandeti||<br />
					paripūreti||<br />
					parippharati||<br />
					nāssa kiñci sabbā-vato kāyassa nippītikena sukhena apphuṭaṃ hoti.</p>

					<p class="f4">Yo nu kho āvuso bhikkhu evaṃ jānāti evaṃ passati,||<br />
					kallaṃ nu kho tass'etaṃ vacanāya taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti?|| ||</p>

					<p class="f4">Yo so āvuso bhikkhu evaṃ jānāti evaṃ passati,||<br />
					kallaṃ tass'etaṃ vacanāya taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti.|| ||</p>

					<p class="f4">Ahaṃ kho pan'etaṃ āvuso evaṃ jānāmi evaṃ passāmi.|| ||</p>

					<p class="f4">Atha ca panāhaṃ na vadāmi taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti.|| ||</p>

					<p class="f4">Puna ca paraṃ bhikkhu āvuso bhikkhu sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					<a id="pg158"><span class="f2 g"><b>[158]</b></span></a> catutthaṃ-jhānaṃ upasampajja viharati.|| ||</p>

					<p class="f4">So imam eva kāyaṃ parisuddhena cetasā pariyodātena pharitvā nisinno hoti,||<br />
					nāssa kiñci sabbā-vato kāyassa parisuddhena cetasā pariyodātena apphuṭaṃ hoti.</p>

					<p class="f4"><i>Seyyathā pi āvuso puriso odātena vatthena sasīsaṃ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaṃ assa.</i>|| ||</p>

					<p class="f4"><i>Evam eva kho āvuso bhikkhu imam'eva kāyaṃ parisuddhena cetasā pariyodātena pharitvā nisinno hoti,||<br />
					nāssa kiñci sabbā-vato kāyassa parisuddhena cetasā pariyodātena apphuṭaṃ hoti.</i></p>

					<p class="f4">Yo nu kho āvuso bhikkhu evaṃ jānāti evaṃ passati,||<br />
					kallaṃ nu kho tass'etaṃ vacanāya taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti?|| ||</p>

					<p class="f4">Yo so āvuso bhikkhu evaṃ jānāti evaṃ passati,||<br />
					kallaṃ tass'etaṃ vacanāya taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā ti.|| ||</p>

					<p class="f4">Ahaṃ kho pan'etaṃ āvuso evaṃ jānāmi evaṃ passāmi.|| ||</p>

					<p class="f4">Atha ca panāhaṃ na vadāmi taṃ jīvaṃ taṃ sarīran ti vā aññaṃ jīvaṃ aññaṃ sarīran ti vā.|| ||</p>

					<p class="f4">Puna ca paraṃ āvuso bhikkhu evaṃ samāhite citte parisuddhe pariyodāte an-aṇgaṇe vigatupakkilese mudu-bhūte kammaniye ṭhite ānejjappatte||<br />
					ñāṇa-dassanāya cittaṃ abhinīharati abhininnāmeti.|| ||</p>

					<p class="f4">So evaṃ pajānāti:|| ||</p>

					<p class="f4">"Ayaṃ kho me kāyo rūpī cātum-mahā-bhūtiko mātā-pettika-sambhavo odana-kummāsūpacayo anicc-ucchādana-parimaddana-bhedana-viddhaṃsana-dhammo.|| ||</p>

					<p class="f4">Idaṃ ca pana me viññāṇaṃ ettha sitaṃ ettha paṭibaddhan' ti.|| ||</p>

					<p class="f4">Evam eva kho āvuso bhikkhu evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhūte kammaniye ṭhite ānejjappatte āsavānaṃ khaya-ñāṇāya cittaṃ abhinīharati abhininnāmeti.|| ||</p>

					<p class="f4">So 'idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodh-agāminī paṭipadā' ti yathā-bhūtaṃ pajānāti.|| ||</p>

					<p class="f4">'Ime āsavā' ti yathā-bhūtaṃ pajānāti.|| ||</p>

					<p class="f4">'Ayaṃ āsavā-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati.|| ||</p>

					<p class="f4">'Bhav'āsavā' pi cittaṃ vimuccati.|| ||</p>

					<p class="f4">'Avijj'āsavā' pi cittaṃ vimuccati.|| ||</p>

					<p class="f4">Vimuttasmiṃ vimuttam iti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattayā' ti pajānāti.|| ||</p>

					<p class="f4">Seyyathā pi āvuso pabbata-saṃkhepe udaka-rahado accho vi-p-pasanno anāvilo, tattha cakkhumā puriso tīre ṭtito passeyya sippi-sambukam pi sakkhara-kaṭhalam pi maccha-gumbam pi carantam pi tiṭṭhantam pi.|| ||</p>

					<p class="f4">Tassa evam assa:|| ||</p>

					<p class="f4">Ayaṃ kho udaka-rahado accho vi-p-pasanno anāvilo, tatr'ime sippi-sambukam pi sakkhara-kaṭhalam pi maccha-gumbam pi carantam pi tiṭṭhantam pi.|| ||</p>

					<p class="f4">Evam eva kho āavuso bhikkhu samāhite citte parisuddhe pariyodāte an-aṇgaṇe vigat'ūpakkilese mudu-bhūte kammaniye ṭhite ānejjappatte āsavānaṃ khaya-ñāṇāya cittaṃ abhinīharati abhininnāmeti.|| ||</p>

					<p class="f4">So 'idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodh-agāminī paṭipadā' ti yathā-bhūtaṃ pajānāti.|| ||</p>

					<p class="f4">'Ime āsavā' ti yathā-bhūtaṃ pajānāti.|| ||</p>

					<p class="f4">'Ayaṃ āsavā-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati.|| ||</p>

					<p class="f4">Bhav'āsavā pi cittaṃ vimuccati.|| ||</p>

					<p class="f4">Avijj'āsavā pi cittaṃ vimuccati.|| ||</p>

					<p class="f4">Vimuttasmiṃ vimuttam iti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattayā' ti pajānāti.|| ||</p>

					<p class="f4">Yo nu kho āvuso bhikkhu evaṃ jānāti evaṃ passati,||<br />
					kallan nu kho tass'etaṃ vacanāya taṃ jīvaṃ taṃ sarīran ti vā aññaṃ jīvaṃ aññaṃ sarīran' ti vā" ti?|| ||</p>

					<p class="f4">"Yo so āvuso bhikkhu evaṃ jānāti evaṃ passati,||<br />
					na kallaṃ tass'etaṃ vacanāya||<br />
					'taṃ jīvaṃ taṃ sarīran' ti vā||<br />
					'aññaṃ jīvaṃ aññaṃ sarīran' ti vā" ti.|| ||</p>

					<p class="f4">Ahaṃ kho pan'etaṃ āvuso evaṃ jānāmi evaṃ passāmi.|| ||</p>

					<p class="f4">Atha ca panāhaṃ na vadāmi||<br />
					'taṃ jīvaṃ taṃ sarīran' ti vā||<br />
					'aññaṃ jīvaṃ aññaṃ sarīran' ti vā" ti</p>

					<p class="f4">Idam avoca Bhagavā.|| ||</p>

					<p class="f4">Attamano Oṭṭhaddho Licchavī Bhagavato bhāsitaṃ abhinandī.|| ||</p>

					<p class="ctr">Mahālī Suttaṃ</p>

					<p>&nbsp;</p>

					<hr class="demi" />

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>