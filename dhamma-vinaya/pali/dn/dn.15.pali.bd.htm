<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 15, The Mahā-Nidāna Suttaṃ." />
<title>DN 15: Mahā-Nidāna Suttanta</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />
<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><a id="pI">Dīgha Nikāya</a></h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p15">Sutta 15</a></h4>

					<h1>Mahā-Nidāna Suttantaṃ</h1>
					
					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg55"><span class="f2 g"><b>[55]</b></span></a></p>

					<p class="f4"><span class="f3">[<a href="../../../dhamma-vinaya/wrrn/dn/dn.15.wrrn.htm#p1">wrrn</a>][<a href="../../../dhamma-vinaya/pts/dn/dn.15.rhyt.pts.htm#p1">pts</a>][<a href="../../../dhamma-vinaya/wp/dn/dn.15.wlsh.wp.htm#p1">bodh</a>][<a href="../../../dhamma-vinaya/ati/dn/dn.15.than.ati.htm#p1">than</a>][<a href="../../../dhamma-vinaya/bd/dn/dn.15.olds.bd.htm#p1">olds</a>]</span><br />
					{1} Evaṃ me sutaṃ.</p>

					<p class="f4">Ekaṃ samayaṃ Bhagavā Kurūsu viharati.|| ||</p>
					
					<p class="f4">Kammāsadammaṃ nāma Kurūnaṃ nigamo.|| ||</p>

					<p class="f4">Atha kho āyasmā Ānando yena Bhagavā ten'upasaṃkami,||<br />
					upasaṃkamitvā Bhagavantaṃ||<br />
					abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					āyasmā Ānando Bhagavantaṃ etad avoca:|| ||</p>

					<p class="f4">"Acchariyaṃ bhante,||<br />
					abbhutaṃ bhante!|| ||</p>
					
					<p class="f4">Yāva gambhīro c'āyaṃ bhante,||<br />
					paṭicca-samuppādo,||<br />
					gambhīrāvabhāso ca.|| ||</p>

					<p class="f4">Atha ca pana me uttāna-kuttānako||<br />
					viya khāyatī" ti.|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/wrrn/dn/dn.15.wrrn.htm#p2">wrrn</a>][<a href="../../../dhamma-vinaya/pts/dn/dn.15.rhyt.pts.htm#p2">pts</a>][<a href="../../../dhamma-vinaya/wp/dn/dn.15.wlsh.wp.htm#p2">bodh</a>][<a href="../../../dhamma-vinaya/ati/dn/dn.15.than.ati.htm#p2">than</a>][<a href="../../../dhamma-vinaya/bd/dn/dn.15.olds.bd.htm#p2">olds</a>]<br />
					{2}</span> "Mā h'evaṃ Ānanda avaca!|| ||</p>
					
					<p class="f4">Mā h'evaṃ Ānanda avaca!|| ||</p>

					<p class="f4">Gambhīro c'āyaṃ Ānanda,||<br />
					paṭicca-samuppādo,||<br />
					gambhīrāvabhāso ca.|| ||</p>

					<p class="f4">Etassa Ānanda dhammassa||<br />
					ananubodhā||<br />
					appaṭivedhā||<br />
					evam ayaṃ pajā tantākulaka-jātā||<br />
					guḷā-guṇṭhika-jātā||<br />
					muñja-babbaja-bhūtā||<br />
					apāyaṃ duggatiṃ vinipātaṃ||<br />
					saṃsāraṃ nāti-vattati.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/wrrn/dn/dn.15.wrrn.htm#p3">wrrn</a>][<a href="../../../dhamma-vinaya/pts/dn/dn.15.rhyt.pts.htm#p3">pts</a>][<a href="../../../dhamma-vinaya/wp/dn/dn.15.wlsh.wp.htm#p3">bodh</a>][<a href="../../../dhamma-vinaya/ati/dn/dn.15.than.ati.htm#p3">than</a>][<a href="../../../dhamma-vinaya/bd/dn/dn.15.olds.bd.htm#p3">olds</a>]<br />
					{3}</span> [<b>1</b>] 'Atthi ida-p-paccayā jarā-maraṇan' ti?|| ||</p>

					<p class="f4">Iti puṭṭhena satā Ānanda,||<br />
					<a id="pg56"><span class="f2 g"><b>[56]</b></span></a> 'Atthī' ti'ssa vacanīyaṃ.|| ||</p>

					<p class="f4">'Kim paccayā jarā-maraṇan' ti?|| ||</p>
					
					<p class="f4">Iti ce vadeyya,||<br />
					'Jāti-paccayā jarā-maraṇan' ti||<br />
					icc assa vacanīyaṃ.|| ||</p>

					<p class="f4">[<b>2</b>] 'Atthi ida-p-paccayā jātī' ti?|| ||</p>

					<p class="f4">Iti puṭṭhena satā Ānanda,||<br />
					'Atthī' ti'ssa vacanīyaṃ.|| ||</p>

					<p class="f4">'Kim paccayā jātī' ti?|| ||</p>

					<p class="f4">Iti ce vadeyya,||<br />
					'Bhava-paccayā jātī' ti||<br />
					icc assa vacanīyaṃ.|| ||</p>

					<p class="f4">[<b>3</b>] 'Atthi ida-p-paccayā bhavo' ti?|| ||</p>

					<p class="f4">Iti puṭṭhena satā Ānanda,||<br />
					'Atthī' ti'ssa vacanīyaṃ.|| ||</p>

					<p class="f4">'Kim paccayā bhavo' ti?|| ||</p>

					<p class="f4">Iti ce vadeyya||<br />
					'Upādāna-paccayā bhavo' ti||<br />
					icc assa vacanīyaṃ.|| ||</p>

					<p class="f4">[<b>4</b>] 'Atthi ida-p-paccayā upādānan' ti?|| ||</p>

					<p class="f4">Iti puṭṭhena satā Ānanda,||<br />
					'Atthī' ti'ssa vacanīyaṃ.|| ||</p>

					<p class="f4">'Kim paccayā upādānan' ti?|| ||</p>
					
					<p class="f4">Iti ce vadeyya,||<br />
					'Taṇhā-paccayā upādānan' ti||<br />
					icc assa vacanīyaṃ.|| ||</p>

					<p class="f4">[<b>5</b>] 'Atthi ida-p-paccayā taṇhā' ti?|| ||</p>
					
					<p class="f4">Iti puṭṭhena satā Ānanda||<br />
					'Atthī' ti'ssa vacanīyaṃ.|| ||</p>

					<p class="f4">'Kim paccayā taṇhā' ti?|| ||</p>
					
					<p class="f4">Iti ce vadeyya,||<br />
					'Vedanā-paccayā taṇhā' ti||<br />
					Icc assa vacanīyaṃ.|| ||</p>

					<p class="f4">[<b>6</b>] 'Atthi ida-p-paccayā vedanā' ti?|| ||</p>
					
					<p class="f4">Iti puṭṭhena satā Ānanda||<br />
					'Atthī' ti'ssa vacanīyaṃ.|| ||</p>

					<p class="f4">'Kim paccayā vedanā' ti?|| ||</p>
					
					<p class="f4">Iti ce vadeyya,||<br />
					'Phassa-paccayā vedanā' ti||<br />
					icc assa vacanīyaṃ.|| ||</p>

					<p class="f4">[<b>7</b>] 'Atthi ida-p-paccayā phasso' ti?|| ||</p>
					
					<p class="f4">Iti puṭṭhena satā Ānanda||<br />
					'Atthī' ti'ssa vacanīyaṃ.|| ||</p>

					<p class="f4">'Kim paccayā phasso' ti?|| ||</p>
					
					<p class="f4">Iti ce vadeyya,||<br />
					'Nāma-rūpa-paccayā phasso' ti||<br />
					icc assa vacanīyaṃ.|| ||</p>

					<p class="f4">[<b>8</b>] 'Atthi ida-p-paccayā nāma-rūpan' ti?|| ||</p>
					
					<p class="f4">Iti puṭṭhena satā Ānanda||<br />
					'Atthī' ti'ssa vacanīyaṃ.</p>

					<p class="f4">'Kim paccayā nāma-rūpan' ti?|| ||</p>
					
					<p class="f4">Iti ce vadeyya,||<br />
					'Viññāṇa-paccayā Nāma-rūpan' ti||<br />
					icc assa vacanīyaṃ.|| ||</p>

					<p class="f4">[<b>9</b>] 'Atthi ida-p-paccayā viññāṇan' ti?|| ||</p>
					
					<p class="f4">Iti puṭṭhena satā Ānanda||<br />
					'Atthī' ti'ssa vacanīyaṃ.|| ||</p>

					<p class="f4">'Kim paccayā viññāṇan' ti?|| ||</p>
					
					<p class="f4">Iti ce vadeyya,||<br />
					'Nāma-rūpa-paccayā viññāṇan' ti||<br />
					icc assa vacanīyaṃ.|| ||</p>

					<p class="f4"><span class="f3">{4}</span> 'Iti kho Ānanda, nāma-rūpa-paccayā viññāṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					jarā-maraṇa-paccayā
					soka- <a id="pg57"><span class="f2 g"><b>[57]</b></span></a> parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/wrrn/dn/dn.15.wrrn.htm#p4">wrrn</a>][<a href="../../../dhamma-vinaya/pts/dn/dn.15.rhyt.pts.htm#p4">pts</a>][<a href="../../../dhamma-vinaya/wp/dn/dn.15.wlsh.wp.htm#p4">bodh</a>][<a href="../../../dhamma-vinaya/ati/dn/dn.15.than.ati.htm#p4">than</a>][<a href="../../../dhamma-vinaya/bd/dn/dn.15.olds.bd.htm#p4">olds</a>]<br />
					{5}</span> [<b>1</b>] 'Jāti-paccayā jarā-maraṇan' ti||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā jāti-paccayā jarā-maraṇaṃ.|| ||</p>

					<p class="f4">Jāti va hi Ānanda nābhavissa||<br />
					sabbena sabbaṃ||<br />
					sabbathā sabbaṃ||<br />
					kassaci kimhici,||<br />
					seyyath'īdaṃ:||<br />
					devānaṃ vā devattāya,||<br />
					Gandhabbānaṃ vā gandhabbattāya,||<br />
					Yakkhānaṃ vā yakkhattāya,||<br />
					bhūtānaṃ vā bhūtattāya,||<br />
					manussānaṃ vā manussattāya,||<br />
					catu-p-padānaṃ vā catu-p-padattāya,||<br />
					pakkhinaṃ vā pakkhittāya,||<br />
					siriṃsapānaṃ vā siriṃsapattāya,||<br />
					tesaṃ tesaṃ va hi Ānanda||<br />
					sattāṇaṃ tathattāya jāti nābhavissa,||<br />
					sabbaso jātiyā asati||<br />
					jāti-nirodhā api nu kho||<br />
					jarā-maraṇaṃ paññāyethā?" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo jarā-maraṇassa,||<br />
					yadidaṃ jāti.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/wrrn/dn/dn.15.wrrn.htm#p5">wrrn</a>][<a href="../../../dhamma-vinaya/pts/dn/dn.15.rhyt.pts.htm#p5">pts</a>][<a href="../../../dhamma-vinaya/wp/dn/dn.15.wlsh.wp.htm#p5">bodh</a>][<a href="../../../dhamma-vinaya/ati/dn/dn.15.than.ati.htm#p5">than</a>][<a href="../../../dhamma-vinaya/bd/dn/dn.15.olds.bd.htm#p5">olds</a>]<br />
					{6}</span> [<b>2</b>] 'Bhava-paccayā jātī' ti ||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā bhava-paccayā jāti.|| ||</p>

					<p class="f4">Bhavo va hi Ānanda nābhavissa||<br />
					sabbena sabbaṃ||<br />
					sabbathā sabbaṃ||<br />
					kassaci kimhici||<br />
					seyyath'īdaṃ:||<br />
					kāma-bhavo||<br />
					rūpa-bhavo||<br />
					arūpa-bhavo, vā||<br />
					sabbaso bhave asati||<br />
					bhava-nirodhā api nu kho||<br />
					jāti paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo jātiyā||<br />
					yadidaṃ bhavo.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/wrrn/dn/dn.15.wrrn.htm#p6">wrrn</a>][<a href="../../../dhamma-vinaya/pts/dn/dn.15.rhyt.pts.htm#p6">pts</a>][<a href="../../../dhamma-vinaya/wp/dn/dn.15.wlsh.wp.htm#p6">bodh</a>][<a href="../../../dhamma-vinaya/ati/dn/dn.15.than.ati.htm#p6">than</a>][<a href="../../../dhamma-vinaya/bd/dn/dn.15.olds.bd.htm#p6">olds</a>]<br />
					{7}</span> [<b>3</b>] 'Upādāna-paccayā bhavo' ti||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā upādāna-paccayā bhavo.|| ||</p>

					<p class="f4">Upādānaṃ va hi Ānanda nābhavissa||<br />
					sabbena sabbaṃ,||<br />
					sabbathā sabbaṃ,||<br />
					kassaci <a id="pg58"><span class="f2 g"><b>[58]</b></span></a> kimhici||<br />
					seyyath'īdaṃ:||<br />
					kām'ūpadānaṃ vā,||<br />
					diṭṭh'ūpadānaṃ vā,||<br />
					sīla-b-bat'ūpādānaṃ vā,||<br />
					atta-vād'ūpādānaṃ vā,||<br />
					sabbaso upādāne asati||<br />
					upādāna-nirodhā api nu kho||<br />
					bhavo papaññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo bhavassa,||<br />
					yadidaṃ upādānaṃ.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/wrrn/dn/dn.15.wrrn.htm#p7">wrrn</a>][<a href="../../../dhamma-vinaya/pts/dn/dn.15.rhyt.pts.htm#p7">pts</a>][<a href="../../../dhamma-vinaya/wp/dn/dn.15.wlsh.wp.htm#p7">bodh</a>][<a href="../../../dhamma-vinaya/ati/dn/dn.15.than.ati.htm#p7">than</a>][<a href="../../../dhamma-vinaya/bd/dn/dn.15.olds.bd.htm#p7">olds</a>]<br />
					{8}</span> [<b>4</b>] [<b>1</b>] 'Taṇhā-paccayā upādānan' ti||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā taṇhā-paccayā upādānaṃ.|| ||</p>

					<p class="f4">Taṇhā va hi Ānanda nābhavissa||<br />
					sabbena sabbaṃ||<br />
					sabbathā sabbaṃ||<br />
					kassaci kimhici||<br />
					seyyath'īdaṃ:||<br />
					rūpa-taṇhā||<br />
					sadda-taṇhā||<br />
					gandha-taṇhā||<br />
					rasa-taṇhā||<br />
					phoṭṭhabba-taṇhā||<br />
					dhamma-taṇhā||<br />
					sabbaso taṇhāya asati||<br />
					taṇhā-nirodhā api nu kho||<br />
					upādānaṃ paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo upādānassa,||<br />
					yadidaṃ taṇhā.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/wrrn/dn/dn.15.wrrn.htm#p8">wrrn</a>][<a href="../../../dhamma-vinaya/pts/dn/dn.15.rhyt.pts.htm#p8">pts</a>][<a href="../../../dhamma-vinaya/wp/dn/dn.15.wlsh.wp.htm#p8">bodh</a>][<a href="../../../dhamma-vinaya/ati/dn/dn.15.than.ati.htm#p8">than</a>][<a href="../../../dhamma-vinaya/bd/dn/dn.15.olds.bd.htm#p8">olds</a>]<br />
					{9}</span> [<b>5</b>] 'Vedanā-paccayā taṇhā' ti||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā vedanā-paccayā taṇhā.|| ||</p>

					<p class="f4">Vedanā va hi Ānanda nābhavissa||<br />
					sabbena sabbaṃ||<br />
					sabbathā sabbaṃ||<br />
					kassaci kimhici,||<br />
					seyyath'īdaṃ:||<br />
					cakkhu-samphassajā vedanā,||<br />
					sota-samphassajā vedanā,||<br />
					ghāna-sampassajā vedanā,||<br />
					kāya-samphassajā vedanā,||<br />
					mano-samphassajā vedanā,||<br />
					sabbaso vedanāya asati||<br />
					vedanā-nirodhā api nu kho||<br />
					taṇhā paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo taṇhāya||<br />
					yadidaṃ vedanā.|| ||</p>

						<p class="f4 in2"><span class="f3">[<a id="p9">9</a>][<a href="../../../dhamma-vinaya/pts/dn/dn.15.rhyt.pts.htm#p9">pts</a>][<a href="../../../dhamma-vinaya/wp/dn/dn.15.wlsh.wp.htm#p9">bodh</a>][<a href="../../../dhamma-vinaya/ati/dn/dn.15.than.ati.htm#p9">than</a>][<a href="../../../dhamma-vinaya/bd/dn/dn.15.olds.bd.htm#p9">olds</a>]<br />
						{10}</span> Iti kho Ānanda vedanaṃ paṭicca taṇhā,||<br />
						<span class="f2 r"><b>[5.1]</b></span> taṇhaṃ paṭicca pariyesanā,||<br />
						<span class="f2 r"><b>[5.2]</b></span> pariyesanaṃ paṭicca lābho,||<br />
						<span class="f2 r"><b>[5.3]</b></span> lābhaṃ paṭicca vinicchayo,||<br />
						<span class="f2 r"><b>[5.4]</b></span> vinicchayaṃ paṭicca chanda-rāgo,||<br />
						<span class="f2 r"><b>[5.5]</b></span> chanda-rāgaṃ paṭicca ajjhosānaṃ,||<br />
						<span class="f2 r"><b>[5.6]</b></span> ajjhosānaṃ paṭicca pariggaho,||<br />
						<span class="f2 r"><b>[5.7]</b></span> pariggahaṃ paṭicca macchariyaṃ,||<br />
						<span class="f2 r"><b>[5.8]</b></span> macchariyaṃ paṭicca ārakkho,||<br />
						<span class="f2 r"><b>[5.9]</b></span> ārakkh-ā-dhikaraṇaṃ paṭicca||<br />
						daṇḍ'ādāna-||<br />
						satth'ādāna-||<br />
						kalaha-||<br />
						viggaha-||<br />
						vivāda-||<br />
						tuvantuva-||<br />
						pesuñña-||<br />
						musā-vādā||<br />
						aneke pāpakā akusalā dhammā sambhavanti.|| ||</p>

						<p class="f4 in2"><span class="f3">[<a id="p10">10</a>][<a href="../../../dhamma-vinaya/pts/dn/dn.15.rhyt.pts.htm#p10">pts</a>][<a href="../../../dhamma-vinaya/wp/dn/dn.15.wlsh.wp.htm#p10">bodh</a>][<a href="../../../dhamma-vinaya/ati/dn/dn.15.than.ati.htm#p10">than</a>][<a href="../../../dhamma-vinaya/bd/dn/dn.15.olds.bd.htm#p10">olds</a>]<br />
						{11}</span> <span class="f2 r"><b>[5.9]</b></span> 'Ārakkh-ā-dhikaraṇaṃ paṭicca||<br />
						daṇḍ'ādāna-||<br />
						satth'ādāna-||<br />
						kalaha-||<br />
						viggaha-||<br />
						vivāda-||<br />
						tuvantuva-||<br />
						pesuñña-||<br />
						musā-vādā||<br />
						aneke pāpakā akusalā dhammā sambhavanti' ti||<br />
						iti kho pan'etaṃ vuttaṃ,||<br />
						tad Ānanda iminā p'etaṃ pariyāyena veditabbaṃ,||<br />
						yathā ārakkh-ā-dhikaraṇaṃ paṭicca||<br />
						daṇḍ'ādāna-||<br />
						satth'ādāna-||<br />
						kalaha-||<br />
						viggaha-||<br />
						vivāda-||<br />
						tuvantuva-||<br />
						pesuñña-||<br />
						musā-vādā||<br />
						aneke pāpakā akusalā dhammā sambhavanti.|| ||</p>

						<p class="f4 in2">Ārakkho va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						sabbaso ārakkhe asati||<br />
						ārakkha-nirodhā||<br />
						api nu kho||<br />
						daṇḍ'ādāna-||<br />
						satth'ādāna-||<br />
						kalaha-||<br />
						viggaha-||<br />
						vivāda-||<br />
						tuvantuva-||<br />
						pesuñña-||<br />
						musā-vādā||<br />
						aneke pāpakā akusalā dhammā sambhaveyyun" ti?|| ||</p>

						<p class="f4 in2">"No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo daṇḍ'ādāna-||<br />
						satth'ādāna-||<br />
						kalaha-||<br />
						viggaha-||<br />
						vivāda-||<br />
						tuvantuva-||<br />
						pesuñña-||<br />
						musā-vādānaṃ||<br />
						anekesaṃ pāpakānaṃ akusalānaṃ dhammānaṃ sambhavāya||<br />
						yadidaṃ ārakkho.|| ||</p>

						<p class="f4 in2"><span class="f3">[<a id="p11">11</a>][<a href="../../../dhamma-vinaya/pts/dn/dn.15.rhyt.pts.htm#p11">pts</a>][<a href="../../../dhamma-vinaya/wp/dn/dn.15.wlsh.wp.htm#p11">bodh</a>][<a href="../../../dhamma-vinaya/ati/dn/dn.15.than.ati.htm#p11">than</a>][<a href="../../../dhamma-vinaya/bd/dn/dn.15.olds.bd.htm#p11">olds</a>]<br />
						{12}</span> <span class="f2 r"><b>[5.8]</b></span> 'Macchariyaṃ paṭicca ārakkho' ti||<br />
						iti kho pan'etaṃ vuttaṃ|<br />
						tad Ānanda iminā p'etaṃ pariyāyena veditabbaṃ,||<br />
						yathā macchariyaṃ paṭicca ārakkho.|| ||</p>

						<p class="f4 in2">Macchariyaṃ va hi Ānanda nābhavissa|<br />
						sabbena sabbaṃ|<br />
						sabbathā sabbaṃ|<br />
						kassaci kimhici,||<br />
						sabbaso macchariye asati||<br />
						macchariya-nirodhā api nu kho||<br />
						ārakkho paññāyethā" ti?|| ||</p>

						<p class="f4 in2">"No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo ārakkhassa,||<br />
						yadidaṃ macchariyaṃ.|| ||</p>

						<p class="f4 in2"><span class="f3">[<a id="p12">12</a>][<a href="../../../dhamma-vinaya/pts/dn/dn.15.rhyt.pts.htm#p12">pts</a>][<a href="../../../dhamma-vinaya/wp/dn/dn.15.wlsh.wp.htm#p12">bodh</a>][<a href="../../../dhamma-vinaya/ati/dn/dn.15.than.ati.htm#p12">than</a>][<a href="../../../dhamma-vinaya/bd/dn/dn.15.olds.bd.htm#p12">olds</a>]<br />
						{13}</span> <span class="f2 r"><b>[5.7]</b></span> 'Pariggahaṃ paṭicca macchariyan' ti||<br />
						iti kho pan'etaṃ vuttaṃ,||<br />
						tad Ānanda iminā p'etaṃ pariyāyena veditabbaṃ,||<br />
						yathā pariggahaṃ paṭicca macchariyaṃ.|| ||</p>

						<p class="f4 in2"><a id="pg60"><span class="f2 g"><b>[60]</b></span></a> Pariggaho va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						sabbaso pariggahe asati||<br />
						pariggaha-nirodhā api nu kho||<br />
						macchariyaṃ paññāyethā" ti?|| ||</p>

						<p class="f4 in2">"No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo macchariyassa,||<br />
						yadidaṃ pariggaho.|| ||</p>

						<p class="f4 in2"><span class="f3">[<a id="p13">13</a>][<a href="../../../dhamma-vinaya/pts/dn/dn.15.rhyt.pts.htm#p13">pts</a>][<a href="../../../dhamma-vinaya/wp/dn/dn.15.wlsh.wp.htm#p12">bodh</a>][<a href="../../../dhamma-vinaya/ati/dn/dn.15.than.ati.htm#p12">than</a>][<a href="../../../dhamma-vinaya/bd/dn/dn.15.olds.bd.htm#p13">olds</a>]<br />
						{14}</span> <span class="f2 r"><b>[5.6]</b></span> 'Ajjhosānaṃ paṭicca pariggaho' ti||<br />
						iti kho pan'etaṃ vuttaṃ,||<br />
						tad Ānanda iminā p'etaṃ pariyāyena veditabbaṃ,||<br />
						yathā ajjhosānaṃ paṭicca paṭiggaho.|| ||</p>

						<p class="f4 in2">Ajjhosānaṃ va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						sabbaso ajjhosāne asati||<br />
						ajjhosāna-nirodhā api nu kho||<br />
						pariggaho paññāyethā" ti?|| ||</p>

						<p class="f4 in2">"No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo pariggahassa,||<br />
						yadidiṃ ajjhosānaṃ.|| ||</p>

						<p class="f4 in2"><span class="f3">[<a id="p14">14</a>][<a href="../../../dhamma-vinaya/pts/dn/dn.15.rhyt.pts.htm#p14">pts</a>][<a href="../../../dhamma-vinaya/wp/dn/dn.15.wlsh.wp.htm#p12">bodh</a>][<a href="../../../dhamma-vinaya/ati/dn/dn.15.than.ati.htm#p12">than</a>][<a href="../../../dhamma-vinaya/bd/dn/dn.15.olds.bd.htm#p14">olds</a>]<br />
						{15}</span> <span class="f2 r"><b>[5.5]</b></span> 'Chanda-rāgaṃ paṭicca ajjhosānan" ti||<br />
						iti kho pan'etaṃ vuttaṃ,||<br />
						tad Ānanda iminā p'etaṃ pariyāyena veditabbaṃ,||<br />
						yathā chanda-rāgaṃ paṭicca ajjhosānaṃ.|| ||</p>

						<p class="f4 in2">Chanda-rāgo va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						sabbaso chanda-rāge asati||<br />
						chanda-rāga-nirodhā api nu kho||<br />
						ajjhosānaṃ paññāyethā?' ti."|| ||</p>

						<p class="f4 in2">"No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo ajjhosānassa,||<br />
						yadidaṃ chanda-rāgo.|| ||</p>

						<p class="f4 in2"><span class="f3">[<a id="p15">15</a>][<a href="../../../dhamma-vinaya/pts/dn/dn.15.rhyt.pts.htm#p15">pts</a>][<a href="../../../dhamma-vinaya/wp/dn/dn.15.wlsh.wp.htm#p12">bodh</a>][<a href="../../../dhamma-vinaya/ati/dn/dn.15.than.ati.htm#p12">than</a>][<a href="../../../dhamma-vinaya/bd/dn/dn.15.olds.bd.htm#p15">olds</a>]<br />
						{16}</span> <span class="f2 r"><b>[5.4]</b></span> 'Vinicchayaṃ paṭicca chanda-rāgo' ti||<br />
						iti kho pan'etaṃ vuttaṃ,||<br />
						tad Ānanda iminā p'etaṃ pariyāyena veditabbaṃ,||<br />
						yathā vinicchayaṃ paṭicca chanda-rāgo.|| ||</p>

						<p class="f4 in2">Vinicchayo va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						sabbaso vinicchaye asati vinicchaya-nirodhā||<br />
						api nu kho||<br />
						chanda-rāgo paññāyethā" ti?|| ||</p>

						<p class="f4 in2"><a id="pg61"><span class="f2 g"><b>[61]</b></span></a> "No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo chanda-rāgassa,||<br />
						yadidaṃ vinicchayo.|| ||</p>

						<p class="f4 in2"><span class="f3">[<a id="p16">16</a>][<a href="../../../dhamma-vinaya/pts/dn/dn.15.rhyt.pts.htm#p16">pts</a>][<a href="../../../dhamma-vinaya/wp/dn/dn.15.wlsh.wp.htm#p12">bodh</a>][<a href="../../../dhamma-vinaya/ati/dn/dn.15.than.ati.htm#p12">than</a>][<a href="../../../dhamma-vinaya/bd/dn/dn.15.olds.bd.htm#p16">olds</a>]<br />
						{17}</span> <span class="f2 r"><b>[5.3]</b></span> 'Lābhaṃ paṭicca vinicchayo' ti||<br />
						iti kho pan'etaṃ vuttaṃ||<br />
						tad Ānanda iminā p'etaṃ pariyāyena veditabbaṃ,||<br />
						yathā lābhaṃ paṭicca vinicchayo.|| ||</p>

						<p class="f4 in2">Lābho va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						sabbaso lābhe asati lābha-nirodhā||<br />
						api nu kho vinicchayo paññāyethā" ti?|| ||</p>

						<p class="f4 in2">"No h'etaṃ bhante"|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo vinicchayassa,||<br />
						yadidaṃ lābho.|| ||</p>

						<p class="f4 in2"><span class="f3">[<a id="p17">17</a>][<a href="../../../dhamma-vinaya/pts/dn/dn.15.rhyt.pts.htm#p17">pts</a>][<a href="../../../dhamma-vinaya/wp/dn/dn.15.wlsh.wp.htm#p12">bodh</a>][<a href="../../../dhamma-vinaya/ati/dn/dn.15.than.ati.htm#p12">than</a>][<a href="../../../dhamma-vinaya/bd/dn/dn.15.olds.bd.htm#p17">olds</a>]<br />
						{18}</span> <span class="f2 r"><b>[5.2]</b></span> 'Pariyesanaṃ paṭicca lābho' ti||<br />
						iti kho pan'etaṃ vuttaṃ,||<br />
						tad Ānanda iminā p'etaṃ pariyāyena veditabbaṃ,||<br />
						yathā pariyesanaṃ paṭicca lābho.|| ||</p>

						<p class="f4 in2">Pariyesanā va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						sabbaso pariyesanāya asati||<br />
						pariyesanā-nirodhā api nu kho||<br />
						lābho paññāyethā" ti?|| ||</p>

						<p class="f4 in2">"No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo lābhassa||<br />
						yadidaṃ pariyesanā.|| ||</p>

						<p class="f4 in2"><span class="f3">[<a id="p18">18</a>][<a href="../../../dhamma-vinaya/pts/dn/dn.15.rhyt.pts.htm#p18">pts</a>][<a href="../../../dhamma-vinaya/wp/dn/dn.15.wlsh.wp.htm#p18">bodh</a>][<a href="../../../dhamma-vinaya/ati/dn/dn.15.than.ati.htm#p18">than</a>][<a href="../../../dhamma-vinaya/bd/dn/dn.15.olds.bd.htm#p18">olds</a>]<br />
						{19}</span> <span class="f2 r"><b>[5.1]</b></span> 'Taṇhaṃ paṭicca pariyesanā' ti||<br />
						iti kho pan'etaṃ vuttaṃ,||<br />
						tad Ānanda iminā p'etaṃ pariyāyena veditabbaṃ,||<br />
						yathā taṇhaṃ paṭicca pariyesanā.|| ||</p>

						<p class="f4 in2">Taṇhā va hi Ānanda nābhavissa||<br />
						sabbena sabbaṃ||<br />
						sabbathā sabbaṃ||<br />
						kassaci kimhici,||<br />
						seyyath'īdaṃ:||<br />
						kāma-taṇhā||<br />
						bhava-taṇhā||<br />
						vibhava-taṇhā,||<br />
						sabbaso taṇhā asati||<br />
						taṇhā-nirodhā api nu kho||<br />
						pariyesanā paññāyethā" ti?|| ||</p>

						<p class="f4 in2">"No h'etaṃ bhante."|| ||</p>

						<p class="f4 in2">"Tasmāt ih'Ānanda es'eva hetu||<br />
						etaṃ nidānaṃ||<br />
						esa samudayo||<br />
						esa paccayo pariyesanāya,||<br />
						yadidaṃ taṇhā.|| ||</p>

						<p class="f4 in2">Iti kho Ānanda ime dve dhammā dvayena vedanāya eka-samosaraṇā bhavanti.|| ||</p>

					<p class="f4"><a id="pg62"><span class="f2 g"><b>[62]</b></span></a> <span class="f3">[<a id="p19">19</a>][<a href="../../../dhamma-vinaya/wrrn/dn/dn.15.wrrn.htm#p19">wrrn</a>][<a href="../../../dhamma-vinaya/pts/dn/dn.15.rhyt.pts.htm#p19">pts</a>][<a href="../../../dhamma-vinaya/wp/dn/dn.15.wlsh.wp.htm#p19">bodh</a>][<a href="../../../dhamma-vinaya/ati/dn/dn.15.than.ati.htm#p19">than</a>][<a href="../../../dhamma-vinaya/bd/dn/dn.15.olds.bd.htm#p19">olds</a>]<br />
					{20}</span> [<b>6</b>] 'Phassa-paccayā vedanā' ti||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā phassa-paccayā vedanā.|| ||</p>

					<p class="f4">Phasso va hi Ānanda nābhavissa||<br />
					sabbena sabbaṃ||<br />
					sabbathā sabbaṃ||<br />
					kassaci kimhici,||<br />
					seyyath'īdaṃ:||<br />
					cakkhu-samphasso||<br />
					sota-samphasso||<br />
					ghāna-samphasso||<br />
					jivhā-samphasso||<br />
					kāya-samphasso||<br />
					mano-samphasso,||<br />
					sabbaso phasse asati||<br />
					phassa-nirodhā api nu kho||<br />
					vedanā paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo vedanāya||<br />
					yadidaṃ phasso.|| ||</p>

					<p class="f4"><span class="f3">[<a id="p20">20</a>][<a href="../../../dhamma-vinaya/wrrn/dn/dn.15.wrrn.htm#p20">wrrn</a>][<a href="../../../dhamma-vinaya/pts/dn/dn.15.rhyt.pts.htm#p20">pts</a>][<a href="../../../dhamma-vinaya/wp/dn/dn.15.wlsh.wp.htm#p20">bodh</a>][<a href="../../../dhamma-vinaya/ati/dn/dn.15.than.ati.htm#p20">than</a>][<a href="../../../dhamma-vinaya/bd/dn/dn.15.olds.bd.htm#p20">olds</a>]<br />
					{21}</span> [<b>7</b>] 'Nāma-rūpa-paccayā phasso' ti||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā nāma-rūpa-paccayā phasso.|| ||</p>

					<p class="f4">Ye hi Ānanda ākārehi||<br />
					yehi liṇgehi||<br />
					yehi nimittehi||<br />
					yehi uddesehi||<br />
					nāma-kāyassa paññatti hoti,||<br />
					tesu ākāresu||<br />
					tesu liṇgesu||<br />
					tesu nimittesu||<br />
					tesu uddesesu asati,||<br />
					api nu kho rūpa-kāye||<br />
					adhivacana-samphasso paññāyethā" ti.|| ||</p>

					<p class="f4">"No h'etaṃ bhante."|| ||</p>

					<p class="f4">"Ye hi Ānanda ākārehi||<br />
					yehi liṇgehi||<br />
					yehi nimittehi||<br />
					yehi uddesehi||<br />
					rūpa-kāyassa paññatti hoti,||<br />
					tesu ākāresu||<br />
					tesu liṇgesu||<br />
					tesu nimittesu||<br />
					tesu uddesesu asati,||<br />
					api nu kho nāma-kāye||<br />
					paṭigha-samphasso paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Ye hi Ānanda ākārehi||<br />
					yehi liṇgehi||<br />
					yehi nimittehi||<br />
					yehi uddesehi||<br />
					nāma-kāyassa ca||<br />
					rūpa-kāyassa ca||<br />
					paññatti hoti,||<br />
					tesu ākāresu||<br />
					tesu liṇgesu||<br />
					tesu nimittesu||<br />
					tesu uddesesu asati,||<br />
					api nu kho adhivacana-samphasso vā||<br />
					paṭigha-samphasso vā||<br />
					paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Ye hi Ānanda ākārehi||<br />
					yehi liṇgehi||<br />
					yehi nimittehi||<br />
					yehi uddesehi||<br />
					nāma-rūpassa paññatti hoti,||<br />
					tesu ākāresu||<br />
					tesu liṇgesu||<br />
					tesu nimittesu||<br />
					tesu uddesesu asati,||<br />
					api nu kho phasso paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo phassassa,||<br />
					yadidaṃ nāma-rūpaṃ.|| ||</p>

					<p class="f4"><span class="f3">[<a id="p21">21</a>][<a href="../../../dhamma-vinaya/wrrn/dn/dn.15.wrrn.htm#p21">wrrn</a>][<a href="../../../dhamma-vinaya/pts/dn/dn.15.rhyt.pts.htm#p21">pts</a>][<a href="../../../dhamma-vinaya/wp/dn/dn.15.wlsh.wp.htm#p21">bodh</a>][<a href="../../../dhamma-vinaya/ati/dn/dn.15.than.ati.htm#p21">than</a>][<a href="../../../dhamma-vinaya/bd/dn/dn.15.olds.bd.htm#p21">olds</a>]<br />
					{22}</span> [<b>8</b>] 'Viññāṇa-paccayā nāma-rūpan' ti||<br />
					iti kho pan'etaṃ <a id="pg63"><span class="f2 g"><b>[63]</b></span></a> vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā viññāṇa-paccayā nāma-rūpaṃ.|| ||</p>

					<p class="f4">Viññāṇaṃ va hi Ānanda mātu kucchiṃ na okkamissatha,||<br />
					api nu kho nāma-rūpaṃ mātu kucchismiṃ samuccissathā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Viññāṇaṃ va hi Ānanda mātu kucchiṃ okkamitvā vokkamissatha,||<br />
					api nu kho nāma-rūpaṃ itthattāya abhinibbattissathā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Viññāṇaṃ va hi Ānanda daharass'eva sato vocchijjissatha kumārakassa vā||<br />
					kumārikāya vā,||<br />
					api nu kho nāma-rūpaṃ vuddhiṃ virūḷhiṃ vepullaṃ āpajjissathā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda es'eva hetu||<br />
					etaṃ nidānaṃ||<br />
					esa samudayo||<br />
					esa paccayo nāma-rūpassa,||<br />
					yadidaṃ viññāṇaṃ.|| ||</p>

					<p class="f4"><span class="f3">[<a id="p22">22</a>][<a href="../../../dhamma-vinaya/wrrn/dn/dn.15.wrrn.htm#p22">wrrn</a>][<a href="../../../dhamma-vinaya/pts/dn/dn.15.rhyt.pts.htm#p22">pts</a>][<a href="../../../dhamma-vinaya/wp/dn/dn.15.wlsh.wp.htm#p22">bodh</a>][<a href="../../../dhamma-vinaya/ati/dn/dn.15.than.ati.htm#p22">than</a>][<a href="../../../dhamma-vinaya/bd/dn/dn.15.olds.bd.htm#p22">olds</a>]<br />
					{23}</span> [<b>9</b>] 'Nāma-rūpa-paccayā viññāṇan' ti||<br />
					iti kho pan'etaṃ vuttaṃ,||<br />
					tad Ānanda iminā p'etaṃ pariyāyena veditabbaṃ,||<br />
					yathā nāma-rūpa-paccayā viññāṇaṃ.|| ||</p>

					<p class="f4">Viññāṇaṃ va hi Ānanda nāma-rūpe patiṭṭhaṃ na labhi'ssatha,||<br />
					api nu kho āyati jāti-jarā-maraṇaṃ dukkha-samudaya-sambhavo paññāyethā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda, es'eva hetu||<br />
					etaṃ nidānaṃ||<br />
					esa samudayo||<br />
					esa paccayo viññāṇassa,||<br />
					yadidaṃ nāma-rūpaṃ.|| ||</p>

					<p class="f4"><span class="f3">{24}</span> <b>Ettāvatā kho Ānanda jāyetha vā||<br />
					jīyetha vā||<br />
					mīyetha vā||<br />
					cavetha vā||<br />
					upapajjetha vā,||<br />
					ettāvatā adhivacana-patho,||<br />
					ettāvatā nirutti-patho,||<br />
					ettāvatā paññatti-patho,||<br />
					ettāvatā paññā'vacaraṃ,||<br />
					ettāvatā vaṭṭaṃ vattati,||<br />
					<a id="pg64"><span class="f2 g"><b>[64]</b></span></a> itthattaṃ paññapanāya,||<br />
					yadidaṃ nāma-rūpaṃ saha viññāṇena" ti.</b>|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p23">23</a>][<a href="../../../dhamma-vinaya/wrrn/dn/dn.15.wrrn.htm#p23">wrrn</a>][<a href="../../../dhamma-vinaya/pts/dn/dn.15.rhyt.pts.htm#p23">pts</a>][<a href="../../../dhamma-vinaya/wp/dn/dn.15.wlsh.wp.htm#p23">bodh</a>][<a href="../../../dhamma-vinaya/ati/dn/dn.15.than.ati.htm#p23">than</a>][<a href="../../../dhamma-vinaya/bd/dn/dn.15.olds.bd.htm#p23">olds</a>]<br />
					{25}</span> "'Kittāvatā ca Ānanda attāṇaṃ paññapento paññapeti?|| ||</p>

					<p class="f4">[<b>1</b>] Rūpiṃ vā hi Ānanda parittaṃ attāṇaṃ paññapento,||<br />
					paññapeti||<br />
					'Rūpī me paritto attā' ti.|| ||</p>

					<p class="f4">[<b>2</b>] Rūpiṃ vā hi Ānanda anantaṃ attāṇaṃ paññapento,||<br />
					paññapeti||<br />
					'Rūpī me ananto attā' ti.|| ||</p>

					<p class="f4">[<b>3</b>] Arūpiṃ vā hi Ānanda parittaṃ attāṇaṃ paññapento,||<br />
					paññapeti||<br />
					'Arūpī me paritto attā' ti.|| ||</p>

					<p class="f4">[<b>4</b>] Arūpiṃ vā hi Ānanda anantaṃ attāṇaṃ paññapento,||<br />
					paññapeti||<br />
					'Arūpī me ananto attā' ti.|| ||</p>

					<p class="f4"><span class="f3">[<a id="p24">24</a>][<a href="../../../dhamma-vinaya/pts/dn/dn.15.rhyt.pts.htm#p24">pts</a>][<a href="../../../dhamma-vinaya/wp/dn/dn.15.wlsh.wp.htm#p24">bodh</a>][<a href="../../../dhamma-vinaya/ati/dn/dn.15.than.ati.htm#p24">than</a>][<a href="../../../dhamma-vinaya/bd/dn/dn.15.olds.bd.htm#p24">olds</a>]<br />
					{26}</span> [<b>1</b>] Tatr'Ānanda yo so rūpiṃ parittaṃ attāṇaṃ paññapento paññapeti,||<br />
					etarahi vā so rūpiṃ parittaṃ attāṇaṃ paññapento paññapeti,||<br />
					tattha bhāviṃ vā so rūpiṃ parittaṃ attāṇaṃ paññapento paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā pan'assa hoti.|| ||</p>

					<p class="f4">Evaṃ santaṃ kho Ānanda rūpiṃ 'parittattānudiṭṭhi anusetī' ti icc ālaṃ vacanāya.|| ||</p>

					<p class="f4">[<b>2</b>] Tatr'Ānanda yo so rūpiṃ anantaṃ attāṇaṃ paññapento paññapeti,||<br />
					etarahi vā so rūpiṃ anantaṃ attāṇaṃ paññapento paññapeti,||<br />
					tattha bhāviṃ vā so rūpiṃ anantaṃ attāṇaṃ paññapento paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā pan'assa hoti.|| ||</p>

					<p class="f4">Evaṃ santaṃ kho Ānanda rūpiṃ 'anattattānudiṭṭhi anusetī' ti icc ālaṃ vacanāya.|| ||</p>

					<p class="f4">[<b>3</b>] Tatr'Ānanda yo so arūpiṃ parittaṃ attāṇaṃ paññapento paññapeti,||<br />
					etarahi vā so arūpiṃ parittaṃ attāṇaṃ paññapento paññapeti,||<br />
					tattha bhāviṃ vā so arūpiṃ parittaṃ attāṇaṃ paññapento paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā pan'assa hoti.|| ||</p>

					<p class="f4">Evaṃ santaṃ kho Ānanda arūpiṃ 'parittattānudiṭṭhi anusetī' ti icc ālaṃ vacanāya.|| ||</p>

					<p class="f4">[<b>4</b>] Tatr'Ānanda yo so arūpiṃ anantaṃ attāṇaṃ paññapento paññapeti,||<br />
					etarahi vā so arūpiṃ anantaṃ attāṇaṃ paññapento paññapeti,||<br />
					tattha bhāviṃ vā so arūpiṃ anantaṃ attāṇaṃ paññapento paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā <a id="pg65"><span class="f2 g"><b>[65]</b></span></a> pan'assa hoti.|| ||</p>

					<p class="f4">Evaṃ santaṃ kho Ānanda arūpiṃ 'anattattānudiṭṭhi anusetī' ti icc ālaṃ vacanāya.|| ||</p>

					<p class="f4">Ettāvatā kho Ānanda attāṇaṃ paññapento paññapeti.|| ||</p>

					<p class="f4"><span class="f3">[<a id="p25">25</a>][<a href="../../../dhamma-vinaya/pts/dn/dn.15.rhyt.pts.htm#p25">pts</a>][<a href="../../../dhamma-vinaya/wp/dn/dn.15.wlsh.wp.htm#p25">bodh</a>][<a href="../../../dhamma-vinaya/ati/dn/dn.15.than.ati.htm#p25">than</a>][<a href="../../../dhamma-vinaya/bd/dn/dn.15.olds.bd.htm#p25">olds</a>]<br />
					{27}</span> Kittāvatā ca Ānanda attāṇaṃ||<br />
					na paññapento||<br />
					na paññapeti?|| ||</p>

					<p class="f4">[<b>1</b>] Rūpiṃ vā hi Ānanda parittaṃ attāṇaṃ||<br />
					na paññapento||<br />
					na paññapeti||<br />
					'Rūpī me paritto attā' ti.|| ||</p>

					<p class="f4">[<b>2</b>] Rūpiṃ vā hi Ānanda anantaṃ attāṇaṃ||<br />
					na paññapento||<br />
					na paññapeti||<br />
					'Rūpī me ananto attā' ti.|| ||</p>

					<p class="f4">[<b>3</b>] Arūpiṃ vā hi Ānanda parittaṃ attāṇaṃ||<br />
					na paññapento||<br />
					na paññapeti||<br />
					'Arūpī me paritto attā' ti.|| ||</p>

					<p class="f4">[<b>4</b>] Arūpiṃ vā hi Ānanda anantaṃ attāṇaṃ||<br />
					na paññapento||<br />
					na paññapeti||<br />
					'Arūpī me ananto attā' ti.|| ||</p>

					<p class="f4"><span class="f3">[<a id="p26">26</a>][<a href="../../../dhamma-vinaya/pts/dn/dn.15.rhyt.pts.htm#p26">pts</a>][<a href="../../../dhamma-vinaya/wp/dn/dn.15.wlsh.wp.htm#p25">bodh</a>][<a href="../../../dhamma-vinaya/ati/dn/dn.15.than.ati.htm#p26">than</a>][<a href="../../../dhamma-vinaya/bd/dn/dn.15.olds.bd.htm#p26">olds</a>]<br />
					{28}</span> [<b>1</b>] Tatr'Ānanda yo so rūpiṃ parittaṃ attāṇaṃ||<br />
					na paññapento||<br />
					na paññapeti,||<br />
					etarahi vā so rūpiṃ parittaṃ attāṇaṃ||<br />
					na paññapento||<br />
					na paññapeti,||<br />
					tattha bhāviṃ vā so rūpiṃ parittaṃ attāṇaṃ||<br />
					na paññapento||<br />
					na paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā pan'assa na hoti.|| ||</p>

					<p class="f4">Evaṃ santaṃ kho Ānanda||<br />
					'rūpiṃ parittattānudiṭṭhi nānusetī' ti||<br />
					icc ālaṃ vacanāya.|| ||</p>

					<p class="f4">[<b>2</b>] Tatr'Ānanda, yo so rūpiṃ anantaṃ attāṇaṃ||<br />
					na paññapento||<br />
					na paññapeti,||<br />
					etarahi vā so rūpiṃ anantaṃ attāṇaṃ||<br />
					na paññapento||<br />
					na paññapeti,||<br />
					tattha bhāviṃ vā so rūpiṃ anantaṃ attāṇaṃ||<br />
					na paññapento||<br />
					na paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā pan'assa na hoti.|| ||</p>

					<p class="f4">Evaṃ santaṃ kho Ānanda||<br />
					'rūpiṃ anattattānudiṭṭhi nānusetī' ti||<br />
					icc ālaṃ vacanāya.|| ||</p>

					<p class="f4">[<b>3</b>] Tatr'Ānanda, yo so arūpiṃ parittaṃ attāṇaṃ||<br />
					na paññapento||<br />
					na paññapeti,||<br />
					etarahi vā so arūpiṃ parittaṃ attāṇaṃ||<br />
					na paññapento||<br />
					na paññapeti,||<br />
					tattha bhāviṃ vā so arūpiṃ parittaṃ attāṇaṃ||<br />
					na paññapento||<br />
					na paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā pan'assa na hoti.|| ||</p>

					<p class="f4">Evaṃ santaṃ kho Ānanda||<br />
					'arūpiṃ parittattānudiṭṭhi nānusetī' ti||<br />
					icc ālaṃ vacanāya.|| ||</p>

					<p class="f4">[<b>4</b>] Tatr'Ānanda, yo so arūpiṃ anantaṃ attāṇaṃ||<br />
					na paññapento||<br />
					na paññapeti,||<br />
					etarahi mā so arūpiṃ anantaṃ attāṇaṃ||<br />
					na paññapento||<br />
					na paññapeti,||<br />
					tattha bhāviṃ vā so arūpiṃ anantaṃ attāṇaṃ||<br />
					na paññapento||<br />
					na paññapeti,||<br />
					'Atathaṃ vā pana santaṃ tathattāya upakappessāmī' ti||<br />
					iti vā pan'assa <a id="pg66"><span class="f2 g"><b>[66]</b></span></a> na hoti.|| ||</p>

					<p class="f4">Evaṃ santaṃ kho Ānanda,||<br />
					'arūpiṃ anattattānudiṭṭhi nānusetī' ti||<br />
					icc ālaṃ vacanāya.|| ||</p>

					<p class="f4">Ettāvatā kho Ānanda attāṇaṃ||<br />
					na paññapento||<br />
					na paññapeti.|| ||</p>

					<p class="f4"><span class="f3">[<a id="p27">27</a>][<a href="../../../dhamma-vinaya/pts/dn/dn.15.rhyt.pts.htm#p27">pts</a>][<a href="../../../dhamma-vinaya/wp/dn/dn.15.wlsh.wp.htm#p27">bodh</a>][<a href="../../../dhamma-vinaya/ati/dn/dn.15.than.ati.htm#p27">than</a>][<a href="../../../dhamma-vinaya/bd/dn/dn.15.olds.bd.htm#p27">olds</a>]<br />
					{29}</span> Kittāvatā ca Ānanda attāṇaṃ||<br />
					samanupassamāno||<br />
					samanupassati?|| ||</p>

					<p class="f4">[<b>1</b>] Vedanaṃ vāhi Ānanda attāṇaṃ||<br />
					samanupassamāno||<br />
					samanupassati.|| ||</p>

					<p class="f4">'Vedanā me attā' ti.|| ||</p>

					<p class="f4">[<b>2</b>] 'Na h'eva kho me vedanā attā,||<br />
					appaṭisaṃvedano me attā' ti.|| ||</p>
					
					<p class="f4">Iti vā hi Ānanda attāṇaṃ||<br />
					samanupassamāno||<br />
					samanupassati.|| ||</p>

					<p class="f4">[<b>3</b>] 'Na h'eva kho me vedanā attā,||<br />
					no pi appaṭisaṃvedano me attā,||<br />
					attā me vedayati vedanā-dhammo hi me attā' ti||<br />
					iti vā hi Ānanda, attāṇaṃ||<br />
					samanupassamāno||<br />
					samanupassati.|| ||</p>

					<p class="f4"><span class="f3">[<a id="p28">28</a>][<a href="../../../dhamma-vinaya/wrrn/dn/dn.15.wrrn.htm#p28">wrrn</a>][<a href="../../../dhamma-vinaya/pts/dn/dn.15.rhyt.pts.htm#p28">pts</a>][<a href="../../../dhamma-vinaya/wp/dn/dn.15.wlsh.wp.htm#p28">bodh</a>][<a href="../../../dhamma-vinaya/ati/dn/dn.15.than.ati.htm#p28">than</a>][<a href="../../../dhamma-vinaya/bd/dn/dn.15.olds.bd.htm#p28">olds</a>]<br />
					{30}</span> Tatr'Ānanda, yo so evam āha||<br />
					[<b>1</b>] 'Vedanā, me attā' ti,||<br />
					so evam assa vacanīyo||<br />
					'Tisso kho imā āvuso vedanā,||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imāsaṃ tvaṃ tissannaṃ vedanānaṃ||<br />
					katamaṃ attato samanupassasī' ti?|| ||</p>

					<p class="f4">Yasmiṃ Ānanda samaye sukhaṃ vedanaṃ vedeti,||<br />
					n'eva tasmiṃ samaye dukkhaṃ vedanaṃ vedeti,||<br />
					na adukkha-m-asukhaṃ vedanaṃ vedeti,||<br />
					sukhaṃ yeva tasmiṃ samaye vedanaṃ vedeti.|| ||</p>

					<p class="f4">Yasmiṃ Ānanda, samaye dukkhaṃ vedanaṃ vedeti,||<br />
					n'eva tasmiṃ samaye sukhaṃ vedanaṃ vedeti,||<br />
					na adukkha-m-asukhaṃ vedanaṃ vedeti,||<br />
					dukkhaṃ yeva tasmiṃ samaye vedanaṃ vedeti.|| ||</p>

					<p class="f4">Yasmiṃ Ānanda, samaye adukkha-m-asukhaṃ vedanaṃ vedeti,||<br />
					n'eva tasmiṃ samaye sukhaṃ vedanaṃ vedeti,||<br />
					na dukkhaṃ vedanaṃ vedeti,||<br />
					adukkha-m-asukhaṃ yeva tasmiṃ samaye vedanaṃ vedeti.|| ||</p>

					<p class="f4"><span class="f3">[<a id="p29">29</a>][<a href="../../../dhamma-vinaya/wrrn/dn/dn.15.wrrn.htm#p29">wrrn</a>][<a href="../../../dhamma-vinaya/pts/dn/dn.15.rhyt.pts.htm#p29">pts</a>][<a href="../../../dhamma-vinaya/wp/dn/dn.15.wlsh.wp.htm#p29">bodh</a>][<a href="../../../dhamma-vinaya/ati/dn/dn.15.than.ati.htm#p29">than</a>][<a href="../../../dhamma-vinaya/bd/dn/dn.15.olds.bd.htm#p29">olds</a>]<br />
					{31}]</span> Sukhā pi kho Ānanda, vedanā||<br />
					aniccā||<br />
					saṇkhatā||<br />
					paṭicca-samuppannā||<br />
					khaya-dhammā||<br />
					vaya-dhammā||<br />
					virāga-dhammā||<br />
					nirodha-dhammā.|| ||</p>

					<p class="f4">Dukkhā pi kho Ānanda vedanā||<br />
					aniccā||<br />
					saṇkhatā||<br />
					paṭicca-samuppannā||<br />
					khaya-dhammā||<br />
					vaya-dhammā||<br />
					virāga-dhammā||<br />
					nirodha-dhammā.|| ||</p>

					<p class="f4">Adukkha-m-asukhā pi kho Ānanda vedanā||<br />
					aniccā||<br />
					saṇkhatā||<br />
					paṭicca-samuppannā||<br />
					khaya-dhammā||<br />
					<a id="pg67"><span class="f2 g"><b>[67]</b></span></a> vaya-dhammā||<br />
					virāga-dhammā||<br />
					nirodha-dhammā.|| ||</p>

					<p class="f4">Tassa sukhaṃ vedanaṃ vediya-mānassa||<br />
					'Eso me attā' ti hoti,||<br />
					tassā yeva sukhāya vedanāya nirodhā||<br />
					'Vyāgā me attā' ti hoti.|| ||</p>

					<p class="f4">Dukkhaṃ vedanaṃ vediya-mānassa||<br />
					'Eso me attā' ti hoti,||<br />
					tassā yeva dukkhāya vedanāya nirodhā||<br />
					'Vyāgā me attā' ti hoti.|| ||</p>

					<p class="f4">Adukkha-m-asukhaṃ vedanaṃ vediya-mānassa||<br />
					'Eso me attā' ti hoti,||<br />
					tassā yeva adukkha-m-asukhāya vedanāya nirodhā||<br />
					'Vyaggo me attā' ti hoti.|| ||</p>

					<p class="f4">Iti so diṭṭhe'va dhamme aniccaṃ sukha-dukkhaṃ-vokiṇṇaṃ||<br />
					uppāda-vaya-dhammaṃ attāṇaṃ||<br />
					samanupassamāno||<br />
					samanupassati||<br />
					yo so evam āha||<br />
					'Vedanā me attā' ti.|| ||</p>

					<p class="f4">Tasmāt ih'Ānanda, etena p'etaṃ nakkhamati||<br />
					'Vedanā me attā' ti||<br />
					samanupassituṃ.|| ||</p>

					<p class="f4"><span class="f3">[<a id="p30">30</a>][<a href="../../../dhamma-vinaya/wrrn/dn/dn.15.wrrn.htm#p30">wrrn</a>][<a href="../../../dhamma-vinaya/pts/dn/dn.15.rhyt.pts.htm#p30">pts</a>][<a href="../../../dhamma-vinaya/wp/dn/dn.15.wlsh.wp.htm#p30">bodh</a>][<a href="../../../dhamma-vinaya/ati/dn/dn.15.than.ati.htm#p30">than</a>][<a href="../../../dhamma-vinaya/bd/dn/dn.15.olds.bd.htm#p30">olds</a>]<br />
					{32}</span> Tatr'Ānanda, yo so evam āha||<br />
					[<b>2</b>] 'Na h'eva kho me vedanā attā,||<br />
					appaṭi-saṃvedano me attā' ti,||<br />
					so evam assa vacanīyo||<br />
					'Yattha pan'āvuso sabbaso vedayitaṃ n'atthi,||<br />
					api nu kho tattha||<br />
					"Asmī" ti||<br />
					iyā' ti?"|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda, etena p'etaṃ nakkhamati||<br />
					'Na h'eva kho me vedanā attā,||<br />
					appaṭi-saṃvedano me attā' ti||<br />
					samanupassituṃ.|| ||</p>

					<p class="f4"><span class="f3">[<a id="p31">31</a>][<a href="../../../dhamma-vinaya/wrrn/dn/dn.15.wrrn.htm#p31">wrrn</a>][<a href="../../../dhamma-vinaya/pts/dn/dn.15.rhyt.pts.htm#p31">pts</a>][<a href="../../../dhamma-vinaya/wp/dn/dn.15.wlsh.wp.htm#p31">bodh</a>][<a href="../../../dhamma-vinaya/ati/dn/dn.15.than.ati.htm#p31">than</a>][<a href="../../../dhamma-vinaya/bd/dn/dn.15.olds.bd.htm#p31">olds</a>]<br />
					{33}</span> Tatr'Ānanda, yo so evam āha||<br />
					[<b>3</b>] 'Na h'eva kho me vedanā attā,||<br />
					no pi appaṭi-saṃvedano me attā,||<br />
					attā me vedeti,||<br />
					vedanā-dhammo hi me attā' ti,||<br />
					so evam assa vacanīyo:||<br />
					'Vedanā ca hi āvuso||<br />
					sabbena sabbaṃ||<br />
					sabbathā sabbaṃ||<br />
					aparisesā nirujjheyyuṃ,||<br />
					sabbaso vedanāya asati||<br />
					vedanā-nirodhā api nu kho tattha||<br />
					"Ayam aham asmī" ti iyā' ti?"|| ||</p>

					<p class="f4">"No h'etaṃ bhante."|| ||</p>

					<p class="f4">"Tasmāt ih'Ānanda, etena p'etaṃ nakkhamati||<br />
					'Na h'eva <a id="pg68"><span class="f2 g"><b>[68]</b></span></a> kho me vedanā attā,||<br />
					no pi appaṭisaṃvedano attā,||<br />
					attā me vedayati,||<br />
					vedanā-dhammo hi me attā' ti||<br />
					samanupassituṃ.|| ||</p>

					<p class="f4"><span class="f3">[<a id="p32">32</a>][<a href="../../../dhamma-vinaya/wrrn/dn/dn.15.wrrn.htm#p32">wrrn</a>][<a href="../../../dhamma-vinaya/pts/dn/dn.15.rhyt.pts.htm#p32">pts</a>][<a href="../../../dhamma-vinaya/wp/dn/dn.15.wlsh.wp.htm#p32">bodh</a>][<a href="../../../dhamma-vinaya/ati/dn/dn.15.than.ati.htm#p32">than</a>][<a href="../../../dhamma-vinaya/bd/dn/dn.15.olds.bd.htm#p32">olds</a>]<br />
					{34}</span> Yato kho Ānanda, bhikkhu n'eva||<br />
					'vedanaṃ attāṇaṃ'
					samanupassati,||<br />
					'no pi appaṭi-saṃvedanaṃ attāṇaṃ'
					samanupassati,||<br />
					'no pi attā me vedayati,||<br />
					vedanā-dhammo hi me attā' ti||<br />
					samanupassati,||<br />
					so evaṃ asamanupassanto na kiñci loke upādiyati,||<br />
					anupādiyaṃ na paritassati,||<br />
					aparitassaṃ paccattaṃ yeva parinibkhāyati.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ,||<br />
					itthattāyā' ti pajānāti.|| ||</p>

					<p class="f4"><span class="f3">{35}</span> Evaṃ vimutta-cittaṃ kho Ānanda,||<br />
					bhikkhuṃ yo evaṃ vadeyya:|| ||</p>
					
					<p class="f4">'Hoti Tathāgato param maraṇā' ti,||<br />
					iti sa diṭṭhi tad akallaṃ;|| ||</p>

					<p class="f4">'Na hoti Tathāgato param maraṇā' ti,||<br />
					iti sa diṭṭhi tad akallaṃ;|| ||</p>

					<p class="f4">'Hoti ca na ca hoti Tathāgato param maraṇā' ti,||<br />
					iti sa diṭṭhi tad akallaṃ;|| ||</p>

					<p class="f4">'N'eva hoti na na hoti Tathāgato param maraṇā' ti,||<br />
					iti sa diṭṭhi tad akallaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Yāvatā'Ānanda adhivacanaṃ,||<br />
					yāvata adhivacana-patho,||<br />
					yāvatā nirutti yāvatā nirutti-patho,||<br />
					yāvatā paññatti,||<br />
					yāvatā paññatti-patho,||<br />
					yāvatā paññā||<br />
					yāvatā paññā'vacaraṃ,||<br />
					yāvatā vaṭṭaṃ||<br />
					yāvatā vaṭṭati||<br />
					tad abhiññā vimutto.|| ||</p>
					
					<p class="f4"><span class="f3">{36}</span> Bhikkhu tad abhiññā vimutto||<br />
					bhikkhu na jānāti na passati||<br />
					iti sa diṭṭhi tad akallaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p33">33</a>][<a href="../../../dhamma-vinaya/pts/dn/dn.15.rhyt.pts.htm#p33">pts</a>][<a href="../../../dhamma-vinaya/wp/dn/dn.15.wlsh.wp.htm#p33">bodh</a>][<a href="../../../dhamma-vinaya/ati/dn/dn.15.than.ati.htm#p33">than</a>][<a href="../../../dhamma-vinaya/bd/dn/dn.15.olds.bd.htm#p33">olds</a>]<br />
					{37}</span> Satta kho imā Ānanda,||<br />
					viññāṇa-ṭhitiyo,||<br />
					dve āyatanāni.|| ||</p>

					<p class="f4">Katamā satta?|| ||</p>

					<p class="f4">[<b>1</b>] Sant'Ānanda sattā||<br />
					nānātta-kāyā||<br />
					<a id="pg69"><span class="f2 g"><b>[69]</b></span></a>nānatta-saññino||<br />
					seyyathā pi:||<br />
					manussā||<br />
					ekacce ca devā||<br />
					ekacce ca vinipātikā.|| ||</p>

					<p class="f4">Ayaṃ paṭhamā viññāṇa-ṭ-ṭhiti.|| ||</p>

					<p class="f4">[<b>2</b>] Sant'Ānanda, sattā||<br />
					nānatta-kāyā||<br />
					ekatta-saññino||<br />
					seyyathā pi:||<br />
					devā Brahma-kāyikā paṭhamābhinibbattā.|| ||</p>

					<p class="f4">Ayaṃ dutiyā viññāṇa-ṭ-ṭhiti.|| ||</p>

					<p class="f4">[<b>3</b>] Sant'Ānanda, sattā||<br />
					ekatta-kāyā||<br />
					nānatta-saññino||<br />
					seyyathā pi:||<br />
					devā Ābhassarā.|| ||</p>

					<p class="f4">Ayaṃ tatiyā viññāṇa-ṭ-ṭhiti.|| ||</p>

					<p class="f4">[<b>4</b>] Sant'Ānanda, satta||<br />
					ekatta-kāyā||<br />
					ekatta-saññino,||<br />
					seyyathā pi:||<br />
					devā Subhakiṇṇā.|| ||</p>

					<p class="f4">Ayaṃ catutthā viññāṇa-ṭ-ṭhiti.|| ||</p>

					<p class="f4">[<b>5</b>] Sant'Ānanda, sattā||<br />
					sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsānañcāyatanūpagā.|| ||</p>

					<p class="f4">Ayaṃ pañcamī viññāṇa-ṭ-ṭhiti.|| ||</p>

					<p class="f4">[<b>6</b>] Sant'Ānanda, sattā||<br />
					sabbaso Ākāsanañcāyatanaṃ samatikkamma||<br />
					'Anantaṃ viññāṇan' ti||<br />
					Viññāṇañcāyatanūpagā.|| ||</p>

					<p class="f4">Ayaṃ chaṭṭhā viññāṇa-ṭ-ṭhiti.|| ||</p>

					<p class="f4">[<b>7</b>] Sant'Ānanda, sattā||<br />
					sabbaso Viññāṇañcāyatanaṃ samatikkamma||<br />
					'N'atthi kiñcī' ti||<br />
					Ākiñcaññāyatanūpagā.|| ||</p>

					<p class="f4">Ayaṃ sattamī viññāṇa-ṭ-ṭhiti.|| ||</p>

					<p class="f4">[<b>1</b>] Asañña-sattāyatanaṃ,||<br />
					[<b>2</b>] n'eva-saññā-nāsaññāyatanam||<br />
					eva dutiyaṃ.|| ||</p>

					<p class="f4"><span class="f3">[<a id="p34">34</a>][<a href="../../../dhamma-vinaya/pts/dn/dn.15.rhyt.pts.htm#p34">pts</a>][<a href="../../../dhamma-vinaya/wp/dn/dn.15.wlsh.wp.htm#p34">bodh</a>][<a href="../../../dhamma-vinaya/ati/dn/dn.15.than.ati.htm#p34">than</a>][<a href="../../../dhamma-vinaya/bd/dn/dn.15.olds.bd.htm#p34">olds</a>]<br />
					{38}</span> [<b>1</b>] Tatr'Ānanda, yā'yaṃ paṭhamā viññāṇa-ṭ-ṭhiti||<br />
					nānatta-kāyā||<br />
					nānatta-saññino||<br />
					seyyathā pi:||<br />
					manussā||<br />
					ekacce ca devā||<br />
					ekacce ca vinipātikā,||<br />
					yo nu kho Ānanda,||<br />
					tañ ca pajānāti,||<br />
					tassā ca samudayaṃ pajānāti,||<br />
					tassā ca atthaṇgamaṃ pajānāti,||<br />
					tassā ca assādaṃ pajānāti,||<br />
					tassā ca ādīnavaṃ pajānāti,||<br />
					tassā ca nissaraṇaṃ pajānāti,||<br />
					kallaṃ nu kho tena tad abhinanditun" ti?|| ||</p>

					<p class="f4"><a id="pts70"></a><a id="pg70"><span class="f2 g"><b>[70]</b></span></a> "No h'etaṃ bhante."|| ||</p>

					<p class="f4">[<b>2</b>] "Tatr'Ānanda, yā'yaṃ dutiyā viññāṇa-ṭ-ṭhiti||<br />
					nānatta-kāyā||<br />
					ekatta-saññino||<br />
					seyyathā pi devā Brahma-kāyikā paṭham-ā-bhini-b-battā,||<br />
					yo nu kho Ānanda,||<br />
					tañ ca pajānāti,||<br />
					tassā ca samudayaṃ pajānāti,||<br />
					tassā ca atthaṇgamaṃ pajānāti,||<br />
					tassā ca assādaṃ pajānāti,||<br />
					tassā ca ādīnavaṃ pajānāti,||<br />
					tassā ca nissaraṇaṃ pajānāti,||<br />
					kallaṃ nu kho tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">[<b>3</b>] "Tatr'Ānanda, yā'yaṃ tatiyā viññāṇa-ṭ-ṭhiti||<br />
					ekatta-kāyā||<br />
					nānatta-saññino||<br />
					seyyathā pi devā Ābhassarā,||<br />
					yo nu kho Ānanda,||<br />
					tañ ca pajānāti,||<br />
					tassā ca samudayaṃ pajānāti,||<br />
					tassā ca atthaṇgamaṃ pajānāti,||<br />
					tassā ca assādaṃ pajānāti,||<br />
					tassā ca ādīnavaṃ pajānāti,||<br />
					tassā ca nissaraṇaṃ pajānāti,||<br />
					kallaṃ nu kho tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">[<b>4</b>] "Tatr'Ānanda, yā'yaṃ catutthā viññāṇa-ṭ-ṭhiti||<br />
					ekatt-akāyā||<br />
					ekatta-saññino||<br />
					seyyathā pi devā Subhakiṇṇā,||<br />
					yo nu kho Ānanda,||<br />
					tañ ca pajānāti,||<br />
					tassā ca samudayaṃ pajānāti,||<br />
					tassā ca atthaṇgamaṃ pajānāti,||<br />
					tassā ca assādaṃ pajānāti,||<br />
					tassā ca ādīnavaṃ pajānāti,||<br />
					tassā ca nissaraṇaṃ pajānāti,||<br />
					kallaṃ nu tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">[<b>5</b>] "Tatr'Ānanda, yā'yaṃ pañcamā viññāṇa-ṭ-ṭhiti||<br />
					sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsānañcāyatanūpagā,||<br />
					yo nu kho Ānanda,||<br />
					tañ ca pajānāti,||<br />
					tassā ca samudayaṃ pajānāti,||<br />
					tassā ca atthaṇgamaṃ pajānāti,||<br />
					tassā ca assādaṃ pajānāti,||<br />
					tassā ca ādīnavaṃ pajānāti,||<br />
					tassā ca nissaraṇaṃ pajānāti,||<br />
					kallaṃ nu kho tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">[<b>6</b>] "Tatr'Ānanda, yā'yaṃ chaṭṭhā viññāṇa-ṭ-ṭhiti||<br />
					sabbaso Ākāsanañcāyatanaṃ samatikkamma||<br />
					'Anantaṃ viññāṇan' ti||<br />
					Viññāṇañcāyatanūpagā,||<br />
					yo nu kho Ānanda,||<br />
					tañ ca pajānāti,||<br />
					tassā ca samudayaṃ pajānāti,||<br />
					tassā ca atthaṇgamaṃ pajānāti,||<br />
					tassā ca assādaṃ pajānāti,||<br />
					tassā ca ādīnavaṃ pajānāti,||<br />
					tassā ca nissaraṇaṃ pajānāti,||<br />
					kallaṃ nu kho tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">[<b>7</b>] "Tatr'Ānanda, yā'yaṃ sattamā viññāṇa-ṭ-ṭhiti||<br />
					sabbaso Viññāṇañcāyatanaṃ samatikkamma||<br />
					'N'atthi kiñci' ti||<br />
					Ākiñcaññāyatanūpagā,||<br />
					yo nu kho Ānanda, tañ ca pajānāti,||<br />
					tassā ca samudayaṃ pajānāti,||<br />
					tassā ca atthaṇgamaṃ pajānāti,||<br />
					tassā ca assādaṃ pajānāti,||<br />
					tassā ca ādīnavaṃ pajānāti,||<br />
					tassā ca nissaraṇaṃ pajānāti,||<br />
					kallaṃ nu tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">[<b>1</b>] "Tatr'Ānanda, yam idaṃ Asaññasattāyatanaṃ||<br />
					yo nu kho Ānanda,||<br />
					tañ ca pajānāti,||<br />
					tassa ca samudayaṃ pajānāti,||<br />
					tassa ca atthaṇgamaṃ pajānāti,||<br />
					tassa ca assādaṃ pajānāti,||<br />
					tassa ca ādīnavaṃ pajānāti,||<br />
					tassa ca nissaraṇaṃ pajānāti,||<br />
					kallaṃ nu kho tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">[<b>2</b>] "Tatr'Ānanda, yam idaṃ n'eva-saññā-nāsaññāyatanaṃ,||<br />
					yo nu kho Ānanda,||<br />
					tañ ca pajānāti,||<br />
					tassa ca samudayaṃ pajānāti,||<br />
					tassa ca atthaṇgamaṃ pajānāti,||<br />
					tassa ca assādaṃ pajānāti,||<br />
					tassa ca ādīnavaṃ pajānāti,||<br />
					tassa ca nissaraṇaṃ pajānāti,||<br />
					kallaṃ nu kho tena tad abhinanditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Yato kho Ānanda,||<br />
					bhikkhu imāsañ ca||<br />
					sattannaṃ viññāṇa-ṭhitinaṃ imesañ ca||<br />
					dvinnaṃ āyatanānaṃ samudayañ ca||<br />
					atthaṇgamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā anupādā vimutto hoti,||<br />
					ayaṃ vuccati Ānanda,||<br />
					bhikkhu paññā-vimutto.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p35">35</a>][<a href="../../../dhamma-vinaya/pts/dn/dn.15.rhyt.pts.htm#p35">pts</a>][<a href="../../../dhamma-vinaya/wp/dn/dn.15.wlsh.wp.htm#p35">bodh</a>][<a href="../../../dhamma-vinaya/ati/dn/dn.15.than.ati.htm#p35">than</a>][<a href="../../../dhamma-vinaya/bd/dn/dn.15.olds.bd.htm#p35">olds</a>]<br />
					{39}</span> "Aṭṭha kho ime Ānanda vimokkhā.|| ||</p>

					<p class="f4">Katame aṭṭha?|| ||</p>

					<p class="f4">[<b>1</b>] Rūpī rūpāni passati.|| ||</p>

					<p class="f4">Ayaṃ paṭhamo vimokkho.|| ||</p>

					<p class="f4">[<b>2</b>] Ajjhattaṃ arūpa-saññī bahiddhā rūpāni passati.|| ||</p>

					<p class="f4">Ayaṃ dutiyo vimokkho.|| ||</p>

					<p class="f4">[<b>3</b>] <a id="pg71"><span class="f2 g"><b>[71]</b></span></a> 'Subhan'-'t'eva adhimutto hoti.|| ||</p>

					<p class="f4">Ayaṃ tatiyo vimokkho.|| ||</p>

					<p class="f4">[<b>4</b>] Sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañcāyatanaṃ upasampajja viharati.|| ||</p>

					<p class="f4">Ayaṃ catuttho vimokkho.|| ||</p>

					<p class="f4">[<b>5</b>] Sabbaso Ākāsanañcāyatanaṃ samatikkamma||<br />
					'Anantaṃ viññāṇan' ti||<br />
					Viññāṇañcāyatanaṃ upasampajja viharati.|| ||</p>

					<p class="f4">Ayaṃ pañcamo vimokkho.|| ||</p>

					<p class="f4">[<b>6</b>] Sabbaso Viññāṇañcāyatanaṃ samatikkamma||<br />
					'N'atthi kiñcī' ti Ākiñcaññāyatanaṃ upasampajja viharati.|| ||</p>

					<p class="f4">Ayaṃ chaṭṭho vimokkho,|| ||</p>

					<p class="f4">[<b>7</b>] Sabbaso Ākiñcaññāyatanaṃ samatikkamma||<br />
					N'eva-saññā-nāsaññāyatanaṃ upasampajja viharati.|| ||</p>

					<p class="f4">Ayaṃ sattamo vimokkho.|| ||</p>

					<p class="f4">[<b>8</b>] Sabbaso N'eva-saññā-nāsaññāyatanaṃ samatikkamma||<br />
					saññā-vedayita-nirodhaṃ upasampajja viharati.|| ||</p>

					<p class="f4">Ayaṃ aṭṭhamo vimokkho.|| ||</p>

					<p class="f4">Ime kho Ānanda, aṭṭha vimokkhā.|| ||</p>

					<p class="f4"><span class="f3">[<a id="p36">36</a>][<a href="../../../dhamma-vinaya/pts/dn/dn.15.rhyt.pts.htm#p36">pts</a>][<a href="../../../dhamma-vinaya/wp/dn/dn.15.wlsh.wp.htm#p36">bodh</a>][<a href="../../../dhamma-vinaya/ati/dn/dn.15.than.ati.htm#p36">than</a>][<a href="../../../dhamma-vinaya/bd/dn/dn.15.olds.bd.htm#p36">olds</a>]<br />
					{40}</span> Yato kho Ānanda,||<br />
					bhikkhu ime aṭṭha vimokkhe||<br />
					anulomam pi samāpajjati,||<br />
					paṭilomam pi samāpajjati,||<br />
					anuloma-paṭilomam pi samāpajjati,||<br />
					yatth'icchakaṃ||<br />
					yad'icchakaṃ||<br />
					yāvad'icchakaṃ samāpajjati pi||<br />
					vuṭṭhāti pi,||<br />
					āsavānañ ca khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā upasampajja viharati,||<br />
					ayaṃ vuccat Ānanda,||<br />
					bhikkhu ubhato-bhāga-vimutto,||<br />
					imāya ca Ānanda ubhato-bhāga-vimuttiyā aññā ubhato-bhāga-vimutti uttarītarā vā||<br />
					paṇītatarā vā||<br />
					n'atthi" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaṃ abhinandīti.|| ||</p>

					<p class="f4">Mahānidāna Suttaṃ niṭṭhitaṃ dutiyaṃ.|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>