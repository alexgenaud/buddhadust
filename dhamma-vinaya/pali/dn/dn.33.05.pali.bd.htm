<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṅgīti Suttantaɱm, Fives." />
<title>DN 33.5: Saṅgīti Suttantaɱ: Pancatam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṅgīti Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p> <a id="pg233"><span class="f2 g"><b>[233]</b></span></a> </p>

					<p class="f4">Atthi kho āvuso tena Bhagavatā jānatā passatā arahatā Sammā Sambuddhena pañcadhammā sammad-akkhāto. Tattha sabbeh'eva saṅgāyitabbaɱ na vivaditabbaɱ, yatha-yidaɱ Brahma-cariyaɱ addhaniyaɱ assa cira-ṭ-ṭhitikaɱ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaɱ.</p>

					<p class="f4"><span class="f3">[<a id="p5.01">5.01</a>][<a href="../../../dhamma-vinaya/pts/dn/dn.33.05.rhyt.pts.htm#p5.01">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.01">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.01">olds</a>]</span> Pañca-k-khandhā:<br />
					Rūpa-k-khandho, vedanā-k-khandho, saññā-k-khandho, saṅkhāra-k-khandho, viññāṇa-k-khandho.</p>

					<p class="f4"><span class="f3">[<a id="p5.02">5.02</a>][<a href="../../../dhamma-vinaya/pts/dn/dn.33.05.rhyt.pts.htm#p5.02">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.02">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.02">olds</a>]</span> Pañcupādāna-k-khandhā:<br />
					Rūp'ūpādāna-k-khandho, <span class="f3"><a id="pg234"><span class="f2 g"><b>[234]</b></span></a></span> vedan'ūpādāna-k-khandho, saññ'ūpādāna-k-khandho, saṅkhār'ūpādāna-k-khandho, viññāṇ'ūpādāna-k-khandho.</p>

					<p class="f4"><span class="f3">[<a id="p5.03">5.03</a>][<a href="../../../dhamma-vinaya/pts/dn/dn.33.05.rhyt.pts.htm#p5.03">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.03">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.03">olds</a>]</span> Pañca kāma-guṇā:<br />
					Cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā.<br />
					Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā.<br />
					Ghāṇa-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā.<br />
					Jivhā-viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā.<br />
					Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā.</p>

					<p class="f4"><span class="f3">[<a id="p5.04">5.04</a>][<a href="../../../dhamma-vinaya/pts/dn/dn.33.05.rhyt.pts.htm#p5.04">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.04">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.04">olds</a>]</span> Pañca gatiyo:<br />
					Nirayo, tiracchāna-yoni, petti-visayo, manussā, devā.</p>

					<p class="f4"><span class="f3">[<a id="p5.05">5.05</a>][<a href="../../../dhamma-vinaya/pts/dn/dn.33.05.rhyt.pts.htm#p5.05">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.05">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.05">olds</a>]</span> Pañca macchariyāni:<br />
					āvāsa-macchariyaɱ, kula-macchariyaɱ, lābha-macchariyaɱ, vaṇṇa-macchariyaɱ, dhamma-macchariyaɱ.</p>

					<p class="f4"><span class="f3">[<a id="p5.06">5.06</a>][<a href="../../../dhamma-vinaya/pts/dn/dn.33.05.rhyt.pts.htm#p5.06">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.06">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.06">olds</a>]</span> Pañca nīvaraṇāni:<br />
					Kāma-c-chanda-nīvaraṇaɱ, vyāpāda-nīvaranaɱ, thīna-middha-nīvaraṇaɱ, uddhacca-kukkucca-nīvaraṇaɱ, vicikicchā-nīvaraṇaɱ.</p>

					<p class="f4"><span class="f3">[<a id="p5.07">5.07</a>][<a href="../../../dhamma-vinaya/pts/dn/dn.33.05.rhyt.pts.htm#p5.07">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.07">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.07">olds</a>]</span> Pañc'ora-m-bhāgiyāni saɱyojanānā:<br />
					Sakkāya-diṭṭhi, vicikicchā, sīla-b-bata-parāmāso, kāma-c-chando, vyāpādo.</p>

					<p class="f4"><span class="f3">[<a id="p5.08">5.08</a>][<a href="../../../dhamma-vinaya/pts/dn/dn.33.05.rhyt.pts.htm#p5.08">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.08">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.08">olds</a>]</span> Pañcuddham-bhāgiyāni saɱyojanāni:<br />
					 rūpa-rāgo, arūpa-rāgo, māno, uddhaccaɱ, avijjā.</p>

					<p class="f4"><span class="f3"><a id="pg235"><span class="f2 g"><b>[235]</b></span></a>[<a id="p5.09">5.09</a>][<a href="../../../dhamma-vinaya/pts/dn/dn.33.05.rhyt.pts.htm#p5.09">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.09">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.09">olds</a>]</span> pañca sikkhā-padāni:<br />
					pāṇ-ā-tipātā veramaṇī, adinn'ādānā veramaṇī, kāmesu micchācārā veramaṇī, musā-vādā veramaṇī, surā-meraya-majja-pamādaṭṭhanā veramaṇī.</p>

					<p class="f4"><span class="f3">[<a id="p5.10">5.10</a>][<a href="../../../dhamma-vinaya/pts/dn/dn.33.05.rhyt.pts.htm#p5.10">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.10">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.10">olds</a>]</span> Pañca abhabba-ṭ-ṭhānāni:<br />
					Abhabbo āvuso khīṇ'āsavo bhikkhu sañcicca pāṇaɱ jīvitā voropetuɱ.<br />
					Abhabbo khīṇ'āsavo bhikkhu adinnaɱ theyya-saṅkhātaɱ ādātuɱ.<br />
					Abhabbo khīṇ'āsavo bhikkhu methunaɱ dhammaɱ paṭisevituɱ.<br />
					Abhabbo khīṇ'āsavo bhikkhu sampajāna-musā bhāsituɱ.<br />
					Abhabbo khīṇ'āsavo bhikkhu sannidhi-kārakaɱ kāme paribhuñjituɱ seyyathā pi pubbe agāriya-bhūto.</p>

					<p class="f4"><span class="f3">[<a id="p5.11">5.11</a>][<a href="../../../dhamma-vinaya/pts/dn/dn.33.05.rhyt.pts.htm#p5.11">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.11">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.11">olds</a>]</span> Pañca vyasanāni:<br />
					Ñāti-vyasanaɱ, bhoga-vyasanaɱ, roga-vyasanaɱ, sīla-vyasanaɱ, diṭṭhi-vyasanaɱ.<br />
					N'āvuso sattā ñāti-vyasana-hetu vā bhoga-vyasana-hetu vā roga-vyasana-hetu vā kāyassa bhedā param-maraṇā apāyaɱ duggatiɱ vinipātaɱ Nirayaɱ upapajjanti.<br />
					Sīla-vyasana-hetu vā āvuso sattā diṭṭhi-vyasana-hetu vā kāyassa bhedā param-maraṇā apāyaɱ duggatiɱ vinīpātaɱ Nirayaɱ upapajjanti.</p>

					<p class="f4"><span class="f3">[<a id="p5.12">5.12</a>][<a href="../../../dhamma-vinaya/pts/dn/dn.33.05.rhyt.pts.htm#p5.12">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.12">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.12">olds</a>]</span> Pañca sampadā:<br />
					Ñāti-sampadā, bhoga-sampadā, ārogya-sampadā, sīla-sampadā, diṭṭhi-sampadā.<br />
					N'āvuso sattā ñāti-sampadā-hetu vā bhoga-sampadā-hetu vā ārogya-sampadā-hetu vā kāyassa bhedā param maraṇā sugatiɱ saggaɱ lokaɱ upapajjanti.<br />
					Sīla-sampadā-hetu vā āvuso sattā diṭṭhi-sampadā-hetu vā kāyassa bhedā param maraṇā sugatiɱ saggaɱ lokaɱ upapajjanti.</p>

					<p class="f4"><span class="f3">[<a id="p5.13">5.13</a>][<a href="../../../dhamma-vinaya/pts/dn/dn.33.05.rhyt.pts.htm#p5.13">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.13">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.13">olds</a>]</span> Pañca ādīnāvā du-s-sīlassa sīla-vipattiyā:<br />
					Idh' <span class="f3"><a id="pg236"><span class="f2 g"><b>[236]</b></span></a></span> āvuso du-s-sīlo sīla-vipanno pamādādhikaraṇaɱ mahatiɱ bhoga-jāniɱ nigacchati. Ayaɱ paṭhamo ādīnavo du-s-sīlassa sīla-vipattiyā.<br />
					Puna ca paraɱ āvuso du-s-sīlassa sīla-vipannassa pāpako kitti-saddo abbhu-g-gacchati. Ayaɱ dutiyo ādīnāvo du-s-sīlassa sīla-vipattiyā.<br />
					Puna ca paraɱ āvuso du-s-sīlo sīla-vipanno yaɱ yad eva parisaɱ upasaɱkamati yadi khattiya-parisaɱ yadi brāmhaṇa-parisaɱ yadi gahapati-parisaɱ yadi samaṇa-parisaɱ avisārado upasaɱkamati maṅku-bhūto. Ayaɱ tatiyo ādīnavo du-s-sīlassa sīla-vipattiyā.<br />
					Puna ca paraɱ āvuso du-s-sīlo sīla-vipanno sammūḷho kālaɱ karoti. Ayaɱ catuttho ādīnavo du-s-sīlassa sīla-vipattiyā.<br />
					Puna ca paraɱ āvuso du-s-sīlo sila-vipanno kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati. Ayaɱ pañcamo ādīnavo du-s-sīlassa sīla-vipattiyā.</p>

					<p class="f4"><span class="f3">[<a id="p5.14">5.14</a>][<a href="../../../dhamma-vinaya/pts/dn/dn.33.05.rhyt.pts.htm#p5.14">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.14">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.14">olds</a>]</span> Pañca ānisaɱsā sīla-vato sīla-sampadāya:<br />
					Idh'āvuso sīlavā sīla-sampanno appamādādhikaraṇaɱ mahantaɱ bhoga-k-khandhaɱ adhigacchati. Ayaɱ paṭhamo ānisaɱso sīla-vato sīla-sampadāya.<br />
					Puna ca paraɱ āvuso sīla-vato sīla-sampannassa kaḷyāṇo kitti-saddo ababhuggacchati. Ayaɱ dutiyo ānisaɱso sīla-vato sīla-sampadāya.<br />
					Puna ca paraɱ āvuso sīlavā sīla-sampanno yaɱ yad eva parisaɱ upasaɱkamati yadi khattiya-parisaɱ yadi brāhmaṇa-parīsaɱ yadi gahapati-parisaɱ yadi samaṇa-parisaɱ visārado upasaɱkamati amaṅku-bhūto. Ayaɱ tatiyo ānisaɱso sīla-vato sīla-sampadāya.<br />
					Puna ca paraɱ āvuso sīlavā sīla-sampanno asa-m-mūḷho kālaɱ karoti. Ayaɱ catuttho ānisaɱso sīla-vato sīla-sampadāya.<br />
					Puna ca paraɱ āvuso sīlavā sīla-sampanno kāyassa bhedā param maraṇā sugatiɱ saggaɱ lokaɱ uppajjati. Ayaɱ pañcamo ānisaɱso sīla-vato sīla-sampadāya.</p>

					<p class="f4"><span class="f3">[<a id="p5.15">5.15</a>][<a href="../../../dhamma-vinaya/pts/dn/dn.33.05.rhyt.pts.htm#p5.15">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.15">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.15">olds</a>]</span> Codakena āvuso bhikkhunā paraɱ codetu-kāmena pañca dhamme ajjhattaɱ upaṭṭhepetvā paro codetabbo:<br />
					'Kālena vakkhāmi no akālena, bhūtena vakkhāmi no abhūtena,<br />
					saṇhena vakkhāmi no pharusena,<br />
					attha-saɱhitena <span class="f3"><a id="pg237"><span class="f2 g"><b>[237]</b></span></a></span> vakkhāmi no anattha-saɱhitena,<br />
					metta-cittena vakkhāmi no dos'antarenā' ti.<br />
					Codakena āvuso bhikkhunā paraɱ codetu-kāmena ime pañca dhamme ajjhattaɱ upaṭṭha-petvā paro codetabbo.</p>

					<p class="f4"><span class="f3">[<a id="p5.16">5.16</a>][<a href="../../../dhamma-vinaya/pts/dn/dn.33.05.rhyt.pts.htm#p5.16">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.16">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.16">olds</a>]</span> Pañca padhāniy-aṅgāni:<br />
					Idh'āvuso bhikkhu saddho hoti, sadda-hati Tathāgatassa bodhiɱ: 'Iti pi so Bhagavā arahaɱ Sammā-SamBuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā' ti.<br />
					Appābādho hoti appātaṅko sama-vepākiniyā gahaṇiyā samannāgato nāti-sītāya nāccuṇhāya majjhimāya padhāna-kkhamāya.<br />
					Asaṭho hoti amāyāvī yathā-bhūtaɱ attāṇaɱ āvikattā Satthari vā viññūsu vā sabrahma-cārīsu.<br />
					Āraddha-viriyo viharati akusalānaɱ dhammānaɱ pahānāya kusalānaɱ dhammānaɱ upasampadāya thāmavā daḷha-parakkamo anikkhitta-dhuro kusalesu dhammesu.<br />
					Paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-kkhaya-gāminiyā.</p>

					<p class="f4"><span class="f3">[<a id="p5.17">5.17</a>][<a href="../../../dhamma-vinaya/pts/dn/dn.33.05.rhyt.pts.htm#p5.17">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.17">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.17">olds</a>]</span> Pañca Suddhāvāsā:<br />
					Avihā, atappā, sudassā, sudassī, akaniṭṭhā.</p>

					<p class="f4"><span class="f3">[<a id="p5.18">5.18</a>][<a href="../../../dhamma-vinaya/pts/dn/dn.33.05.rhyt.pts.htm#p5.18">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.18">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.18">olds</a>]</span> Pañca Anāgāmino:<br />
					Antarā-parinibbāyī, upahacca-parinibbāyī, a-saṅkhāra-parinibbāyī, sa-saṅkhāra-paribbāyī, uddhaɱ-soto Akaniṭṭha-gāmī.</p>

					<p class="f4"><span class="f3">[<a id="p5.19">5.19</a>][<a href="../../../dhamma-vinaya/pts/dn/dn.33.05.rhyt.pts.htm#p5.19">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.19">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.19">olds</a>]</span> Pañca ceto-khīlā:<br />
					Idh'āvuso bhikkhu Satthari <span class="f3"><a id="pg238"><span class="f2 g"><b>[238]</b></span></a></span> kaṅkhati vicikicchati nādhi-muccati na sampasīdati. Yo so āvuso bhikkhu Satthari kaṅkhati vicikicchati nādhi-muccati na sampasīdati, tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sātaccayā padhānāya ayaɱ paṭhamo ceto-khīlo.<br />
					Puna ca paraɱ āvuso bhikkhu Dhamme kaṅkhāti vicikicchati, nādhi-muccati na sampasīdati. Yo so āvuso bhikkhu Dhamme kaṅkhati vicikicchati nādhi-muccati na sampasīdati tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya sāta-c-cāya padhānāya. Ayaɱ dutiyo ceto-khīlo.<br />
					Puna ca paraɱ āvuso bhikkhu Saṅghe kaṅkhati vicikicchati nādhi-muccati na sampasīdati. Yo so āvuso bhikkhu Saṅghe kaṅkhati vicikicchati nādhi-muccati na sampasīdati tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya sāta-c-cāya padhānāya. Ayaɱ tatiyo ceto-khīlo.<br />
					Puna ca paraɱ āvuso bhikkhu sikkhāya kaṅkhati vicikicchati nādhi-muccati na sampasīdati. Yo so āvuso bhikkhu sikkhāya kaṅkhati vicikicchati nādhi-muccati na sampasīdati tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sāta-c-cāya padhānāya. Ayaɱ catuttho cotokhīlo.<br />
					Puna ca paraɱ āvuso bhikkhu sabrahma-cārīsu kupito hoti anatta-mano āhata-citto khīla-jāto. Yo so āvuso bhikkhu sabrahma-cārīsu kupito hoti anatta-mano āhata-citto khīla-jāto, tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sāta-c-cāya padhānāya. Ayaɱ pañcamo ceto-khīlo.</p>

					<p class="f4"><span class="f3">[<a id="p5.20">5.20</a>][<a href="../../../dhamma-vinaya/pts/dn/dn.33.05.rhyt.pts.htm#p5.20">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.20">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.20">olds</a>]</span> Pañca cetaso vinibandhā:<br />
					Idh'āvuso bhikkhu kāme avigata-rāgo hoti avigata-chando avigata-pemo avigata-pipāso avigata-pariḷāho avigata-taṇho. Yo so āvuso bhikkhu kāme avigata-rāgo hoti avigata-chando avigata-pemo avigata-pipāso avigata-pariḷāho avigata-taṇho, tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sāta-c-cāya padhānāya, ayaɱ paṭhamo cetaso vinibavdho.<br />
					Puna ca para āvuso bhikkhu kāye avigata-rāgo hoti avigata-chando avigata-pemo avigata-pipāso avigata-pariḷāho avigata-taṇho. Yo so āvuso bhikkhu kāye avigata-rāgo hoti avigata-chando avigata-pemo avigata-pipāso avigata-pariḷāho avigata-taṇho, tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sāta-c-cāya padhānāya, ayaɱ dutiyo cetaso vinibandho.<br />
					Puna ca paraɱ āvuso bhikkhu rūpe avigata-rāgo hoti avigata-chando avigata-pemo avigata-pipāso avigata-pariḷāho avigata-taṇho. Yo so āvuso bhikkhu rūpe avigata-rāgo hoti avigata-chando avigata-pemo avigata-pipāso avigata-pariḷāho avigata-taṇho, tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sāta-c-cāya padhānāya, ayaɱ tatiyo cetaso vinibandho.<br />
					Puna ca paraɱ āvuso bhikkhu yāva-datthaɱ udarāvahehakaɱ bhuñjitvā seyya-sukhaɱ phassa-sukhaɱ middha-sukhaɱ anuyutto viharati. Yo so āvuso bhikkhu yāva-datthaɱ udarāvahedakaɱ bhuñjitvā seyya-sukhaɱ phassa-sukhaɱ middha-sukhaɱ anuyutto viharati, tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sāta-c-cāya padhānāya, ayaɱ catuttho cetaso vinibandho.<br />
					Puna ca paraɱ āvuso <span class="f3"><a id="pg239"><span class="f2 g"><b>[239]</b></span></a></span> bhikkhu aññataraɱ deva-nikāyaɱ paṇidhāya Brahma-cariyaɱ carati: 'Iminā'haɱ vatena vā sīlena vā tapena vā brahma-cariyena vā devo vā bhavissāmī deva-ñ-ñataro vā'ti. Yo so āvuso bhikkhu aññataraɱ deva-nikāyaɱ paṇidhāya Brahma-cariyaɱ carati: 'Iminā'haɱ vatena vā sīlena vā tapena vā brahma-cariyena vā devo vā bhavissāmi deva-ñ-ñataro vā'ti, tassa cittaɱ na namati ātappāya anuyogāya sāta-c-cāya padhānāya. Yassa cittaɱ na namati ātappāya anuyogāya sāta-c-cāya padhānāya, ayaɱ pañcamo cetaso vinibandho.</p>

					<p class="f4"><span class="f3">[<a id="p5.21">5.21</a>][<a href="../../../dhamma-vinaya/pts/dn/dn.33.05.rhyt.pts.htm#p5.21">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.21">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.21">olds</a>]</span> Pañc'indriyāni:<br />
					Cakkhu'ndriyaɱ, sot'indriyaɱ, ghān'indriyaɱ, jivah'indriyaɱ, kāy'indriyaɱ.</p>

					<p class="f4"><span class="f3">[<a id="p5.22">5.22</a>][<a href="../../../dhamma-vinaya/pts/dn/dn.33.05.rhyt.pts.htm#p5.22">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.22">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.22">olds</a>]</span> Aparāni'pi pañc'indriyāni:<br />
					Sukh'indriyaɱ, dukkh'indriyaɱ, somanass'indriyaɱ, demanassindriyaɱ, upekkh'indriyaɱ.</p>

					<p class="f4"><span class="f3">[<a id="p5.23">5.23</a>][<a href="../../../dhamma-vinaya/pts/dn/dn.33.05.rhyt.pts.htm#p5.23">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.23">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.23">olds</a>]</span> Aparāni'pi pañc'indriyāni:<br />
					Saddh'indriyaɱ, viriy'indriyaɱ, sat'indriyaɱ, samādh'indriyaɱ, paññindiyaɱ.</p>

					<p class="f4"><span class="f3">[<a id="p5.24">5.24</a>][<a href="../../../dhamma-vinaya/pts/dn/dn.33.05.rhyt.pts.htm#p5.24">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.24">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.24">olds</a>]</span> Pañca nissaraṇiyā dhātuyo:<br />
					Idh'āvuso bhikkhuno kāme mana-sikaroto kāmesu cittaɱ na pakkhandati na-p-pasīdati na santiṭṭhati na vimuccati nekkhammaɱ kho pan'assa mana-sikaroto nekkhamme cittaɱ pakkhandati pasīdati santiṭṭhati vimuccati, tassa taɱ cittaɱ Sugataɱ <span class="f3"><a id="pg240"><span class="f2 g"><b>[240]</b></span></a></span> subhāvitaɱ suvuṭṭhitaɱ su-vimuttaɱ visaɱyuttaɱ kāmehi, ye ca kāma-paccayā uppajjanti āsavā vighātā pariḷāhā, mutto so tehi, na so taɱ vedanaɱ vedeti, idam akkhātaɱ kāmānaɱ nissaraṇaɱ.<br />
					Puna ca paraɱ āvuso bhikkhuno vyāpadaɱ mana-sikaroto vyāpāde cittaɱ na pakkhandati na-p-pasīdati na santiṭṭhati na vimuccati, avyāpādaɱ kho pan'assa mana-sikaroto avyāpade cittaɱ pakkhandati pasīdati santiṭṭhati vimuccati, tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ vyāpādena, ye ca vyāpāda-paccayā uppajjanti āsavā vighātā pariḷāhā mutto so tehi, na so taɱ vedanaɱ vedeti, idam akkhātaɱ vyāpādassa nissaraṇaɱ.<br />
					Puna ca paraɱ āvuso bhikkhuno vihesaɱ mana-sikaroto vihesāya cittaɱ na pakkhandati na-p-pasīdati na santiṭṭhati na vimuccati, avihesaɱ kho pan'assa mana-sikaroto avihesāya cittaɱ pakkhandati pasīdati santiṭṭhati vimuccati, tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ vihesāya, ye ca vibhesa-paccayā uppajjanti āsavā vighātā pariḷāhā mutto so tehi, na so taɱ vedanaɱ vedeti, idam akkhātaɱ vihesāya nissaraṇaɱ.<br />
					Puna ca paraɱ āvuso bhikkhuno rūpaɱ mana-sikaroto rūpesu cittaɱ na pakkhandati na-p-pasīdati na santiṭṭhati na vimuccati, arūpaɱ kho pan'assa mana-sikaroto arūpesu cittaɱ pakkhandati pasīdati santiṭṭhati vimuccati, tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ rūpehi, ye ca rūpa-paccayā uppajjanti āsavā vighātā pariḷāhā mutto so tehi, na so taɱ vedanaɱ vedeti, idam akkhātaɱ rūpānaɱ nissaraṇaɱ.<br />
					Puna ca paraɱ āvuso bhikkhuno sakkāyaɱ mana-sikaroto sakkāye cittaɱ na pakkhandati na-p-pasīdati na santiṭṭhati na vimuccati, sakkāya-nirodhaɱ kho pan'assa mana-sikaroto sakkāya-nirodho cittaɱ pakkhandati pasīdati santiṭṭhati vimuccati, tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ sakkāyena, ye ca sakkāya-paccayā uppajjanti āsavā vighātā pariḷāhā mutto <span class="f3"><a id="pg241"><span class="f2 g"><b>[241]</b></span></a></span> so tehi, na so taɱ vedanaɱ vedeti, idam akkhātaɱ sakkāya-nissaraṇaɱ.</p>

					<p class="f4"><span class="f3">[<a id="p5.25">5.25</a>][<a href="../../../dhamma-vinaya/pts/dn/dn.33.05.rhyt.pts.htm#p5.25">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.25">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.25">olds</a>]</span> Pañca vimutt'āyatanāni:<br />
					Idh'āvuso bhikkhuno Satthā dhammaɱ deseti aññataro vā garu-ṭ-ṭhāniko sabrahma-cārī. Yathā yathā āvuso bhikkhuno Satthā dhammaɱ deseti aññataro vā garu-ṭ-ṭhāniko sabrahma-cārī, tathā tathā so tasmiɱ dhamme attha-paṭisaɱvedī ca hoti dhamma-paṭisaɱvedī ca. Tassa attha-ppaṭisaɱvedino dhamma-paṭisaɱvedino pāmujjaɱ jāyati, pamuditassa pīti jāyati, pīti-manassa kāyo passambhati, pa-s-saddha-kāyo sukhaɱ vedeti, sukhino cittaɱ samādhiyati. Idaɱ paṭhamaɱ vimutt'āyatanaɱ.<br />
					Puna ca paraɱ āvuso bhikkhuno na h'eva kho Satthā dhammaɱ deseti aññataro vā garu-ṭ-ṭhāniko sabrahma-cārī, api ca kho yathā-sutaɱ yathā-pariyattaɱ dhammaɱ vitthārena paresaɱ deseti. Yathā yathā āvuso bhikkhu yathā-sutaɱ yathā-pariyattaɱ dhammaɱ vitthārena paresaɱ deseti, tathā tathā so tasmiɱ dhamme attha-paṭisaɱvedī ca hoti  dhamma-paṭisaɱvedī ca. Tassa attha-paṭisaɱvedino dhamma-paṭisaɱvedino pāmujjaɱ jāyati, pamuditassa pīti jāyati, pīti-manassa kāyo passambhati, pa-s-saddha-kāyo sukhaɱ vedeti, sukhino cittaɱ samādhiyati. Idaɱ dutiyaɱ vimutt'āyatanaɱ<br />
					Puna ca paraɱ āvuso bhikkhuno na h'eva kho Satthā dhammaɱ deseti aññataro vā garu-ṭ-ṭhāniko sabrahma-cārī, nā pi yathā-sutaɱ yathā-pariyattaɱ dhammaɱ vitthārena paresaɱ deseti, api ca kho yathā-sutaɱ yathā-pariyattaɱ dhammaɱ vitthārena sajjhāyaɱ karoti. Yathā yath'vuso bhikkhu yathā-sutaɱ yathā-pariyattaɱ dhammaɱ vitthārena sajjhāyaɱ karoti, tatā tathā so tasmiɱ dhamme attha-paṭisaɱvedī ca hoti dhamma-paṭisaɱvedī ca. Tassa attha-paṭisaɱvedino dhamma-paṭisaɱvedino pāmujjaɱ jāyati, pamuditassa pīti jāyati, pīti-manassa kāyo passambhati, <span class="f3"><a id="pg242"><span class="f2 g"><b>[242]</b></span></a></span> pa-s-saddha-kāyo sukhaɱ vedeti, sukhino cittaɱ samādhiyati. Idaɱ tatiyaɱ vimutt'āyatanaɱ.<br />
					Puna ca paraɱ āvuso bhikkhuno na h'eva kho Satthā dhammaɱ deseti aññataro vā garu-ṭ-ṭhāniko sabrahma-cārī, nā pi yathā-sutaɱ yathā-pariyattaɱ dhammaɱ vitthārena paresaɱ deseti, nā pi yathā-sutaɱ yathā-pariyattaɱ dhammaɱ vitthārena sajjhāyaɱ karoti, api ca kho yathā-sutaɱ yathā-pariyattaɱ cetasā anuvitakketi anuvicāreti manasā'nupekkhati. Yathā yath'vuso bhikkhu yathā-sutaɱ yathā-pariyattaɱ dhammaɱ cetasā anuvitakketi anuvicāreti manasā'nupekkhati, tathā tathā so tasmiɱ dhamme attha-paṭisaɱvedī ca hoti dhamma-paṭisaɱvedī ca. Tassa attha-paṭisaɱvedino dhamma-paṭisaɱvedino pāmujjaɱ jāyati, pamuditassa pīti jāyati pīti-manassa kāyo passambhati, pa-s-saddha-kāyo sukhaɱ vedeti, sukhino cittaɱ samādhiyati. Idaɱ catutthaɱ vimutt'āyatanaɱ.<br />
					Puna ca paraɱ āvuso bhikkhuno na h'eva kho Satthā dhammaɱ deseti aññataro vā garu-ṭ-ṭhāniko sabrahma-cārī, nā pi yathā-sutaɱ yathā-pariyattaɱ dhammaɱ vitthārena paresaɱ deseti, nā pi yathā-sutaɱ yathā-pariyattaɱ dhammaɱ vitthārena sajjhāyaɱ karoti, nā pi yathā-sutaɱ yathā-pariyattaɱ dhammaɱ cetasā anuvitakketi anuvicāreti manasā'nupekkhati, api ca kho assa aññataraɱ samādhi-nimittaɱ suggahitaɱ hoti sumana-sikataɱ, sūpadhāritaɱ su-p-paṭividdhaɱ paññāya. Yathā yathā āvuso bhikkhuno aññataraɱ samādhi-nimittaɱ suggahitaɱ hoti sumana-sikataɱ sūpadhāritaɱ su-p-paṭividdhaɱ paññāya, tathā tathā so tasmiɱ dhamme attha-paṭisaɱvedī ca hoti dhamma-paṭisaɱvedī ca. Tassa attha-paṭisaɱvedino dhamma-paṭisaɱvedino pāmujjaɱ jāyati, pamuditassa pīti jāyati, pīti-manassa kāyo passambhati, pa-s-saddha-kāyo sukhaɱ <span class="f3"><a id="pg243"><span class="f2 g"><b>[243]</b></span></a></span> vedeti, sukhino cittaɱ samādhiyati. Idaɱ pañcamaɱ vimutt'āyatanaɱ.
					</p>

					<p class="f4"><span class="f3">[<a id="p5.26">5.26</a>][<a href="../../../dhamma-vinaya/pts/dn/dn.33.05.rhyt.pts.htm#p5.26">pts</a>][<a href="../../../dhamma-vinaya/wp/dn/dn.33.05.wlsh.wp.htm#p5.26">wlsh</a>][<a href="../../../dhamma-vinaya/bd/dn/dn.33.05.olds.bd.htm#p5.26">olds</a>]</span> Pañca vimutati-paripācaniyā saññā:<br />
					Anicca-saññā, anicce dukkha-saññā, dukkhe anatta-saññā, pahāna-saññā, virāga-saññā.</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena pañca dhammā sammad-akkhāto. Tattha sabbeh'eva saṅgāyitabbaɱ na vivaditabbaɱ, yatha-yidaɱ Brahma-cariyaɱ addhaniyaɱ  assa cira-ṭ-ṭhitikaɱ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaɱ.</p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>