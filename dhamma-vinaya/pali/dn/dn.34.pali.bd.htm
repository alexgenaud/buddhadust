<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="Dīgha Nikāya, Sutta 34 of the Pali Canon, the Dasuttara Suttanta, completely rolled out with all abbreviated passages restored and linked throughout at sections to the translation by T.W. and C.A.F. Rhys Davids, The Tenfold Series. This sutta is very similar to DN 33 in that it is a catalog of various units of the Dhamma organized by way of the number of items in the unit. It becomes a form of mental gymnastics by imposing on the structure that it be limited to ten sets fit within 10 specific concepts: — so that section 1 is 10 units of one item each, each dealing with concepts 1-10; the second is 10 units of 2 items each, each dealing with concepts 1-10; on up to 10 units of 10 items each, each dealing with concepts 1-10.">
<title>DN 34: Dasuttara Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p34">Sutta 34</a></h4>

					<h1>Dasuttara Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg272"><span class="f2 g"><b>[272]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.34.rhyt.pts.htm#p1">rhyt</a>]</span> E<span class="fp3">VAṂ ME SUTAṂ.</span>||<br />
					Ekaɱ samayaɱ Bhagavā Campāyaɱ viharati Gaggarāya pokkharaṇīyā tīre mahatā bhikkhu-saŋghena saddhiɱ pañca-mattehi bhikkhu-satehi.|| ||</p>

					<p class="f4">Tatra kho āyasmā Sāriputto bhikkhū āmantesi:|| ||</p>

					<p class="f4">'Āvuso bhikkhavo' ti.|| ||</p>

					<p class="f4">'Āvuso' ti kho te bhikkhū āyasmato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					      <p class="f4 in2">Dasuttaraɱ pavakkhāmi dhammaɱ Nibbāna-pattiyā,||<br />
							Dukkhass'antakiriyāya sabba-gantha-ppamocanaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Eko Dhammo</h4>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/dn/dn.34.rhyt.pts.htm#p2">rhyt</a>]</span> Eko āvuso dhammo bahu-kāro,||<br />
					eko dhammo bhāvetabbo,||<br />
					eko dhammo pariññeyyo,||<br />
					eko dhammo pahātabbo,||<br />
					eko dhammo hāna-bhāgiyo,||<br />
					eko dhammo visesa-bhāgiyo,||<br />
					eko dhammo duppaṭivijjho,||<br />
					eko dhammo uppādetabbo,||<br />
					eko dhammo abhiññeyyo,||<br />
					eko dhammo sacchi-kātabbo.|| ||</p>

					<p class="f4">i. Katamo eko dhammo bahu-kāro?|| ||</p>

					<p class="f4">Appamādo kusalesu dhammesu.|| ||</p>

					<p class="f4">Ayaɱ eko dhammo bahu-kāro.|| ||</p>

					<p class="f4">ii. Katamo eko dhammo bhāvetabbo?|| ||</p>

					<p class="f4">Kāya-gatā sati sāta-sahagatā.|| ||</p>

					<p class="f4">Ayaɱ eko dhammo bhāvetabbo.|| ||</p>

					<p class="f4">iii. Katamo eko dhammo pariññeyyo?|| ||</p>

					<p class="f4">Phasso sāsavo upādāniyo.|| ||</p>

					<p class="f4">Ayaɱ eko dhammo pariññeyyo.|| ||</p>

					<p class="f4"><a id="pg273"><span class="f2 g"><b>[273]</b></span></a> iv. Katamo eko dhammo pahātabbo?|| ||</p>

					<p class="f4">Asmi-māno.|| ||</p>

					<p class="f4">Ayaɱ eko dhammo pahātabbo.|| ||</p>

					<p class="f4">v. Katamo eko dhammo hāna-bhāgiyo?|| ||</p>

					<p class="f4">Ayoniso-mana-sikāro.|| ||</p>

					<p class="f4">Ayaɱ eko dhammo hāna-bhāgiyo.|| ||</p>

					<p class="f4">vi. Katamo eko dhammo visesa-bhāgiyo?|| ||</p>

					<p class="f4">Yoniso-mana-sikāro.|| ||</p>

					<p class="f4">Ayaɱ eko dhammo visesa-bhāgiyo.|| ||</p>

					<p class="f4">vii. Katamo eko dhammo duppaṭivijjho?|| ||</p>

					<p class="f4">Ānantariko ceto-samādhi.|| ||</p>

					<p class="f4">Ayaɱ eko dhammo duppaṭivijjho.|| ||</p>

					<p class="f4">viii. Katamo eko dhammo uppādetabbo?|| ||</p>

					<p class="f4">Akuppaɱ ñāṇaɱ.|| ||</p>

					<p class="f4">Ayaɱ eko dhammo uppādetabbo.|| ||</p>

					<p class="f4">ix. Katamo eko dhammo abhiññeyyo?|| ||</p>

					<p class="f4">Sabbe sattā āhāra-ṭṭhitikā.|| ||</p>

					<p class="f4">Ayaɱ eko dhammo abhiññeyyo.|| ||</p>

					<p class="f4">x. Katamo eko dhammo sacchi-kātabbo?|| ||</p>

					<p class="f4">Akuppā ceto-vimutti.|| ||</p>

					<p class="f4">Ayaɱ eko dhammo sacchi-kātabbo.|| ||</p>

					<p class="f4">Iti ime dasa dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Dve Dhammā</h4>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/dn/dn.34.rhyt.pts.htm#p3">rhyt</a>]</span> Dve dhammā bahu-kārā,||<br />
					dve dhammā bhāvetabbā,||<br />
					Dve dhammā pariññeyyā,||<br />
					dve dhammā pahātabbā,||<br />
					dve dhammā hāna-bhāgiyā,||<br />
					dve dhammā visesa-bhāgiyā,||<br />
					Dve dhammā duppaṭi-vijjhā,||<br />
					dve dhammā uppādetabbā,||<br />
					dve dhammā abhiññeyyā,||<br />
					dve dhammā sacchi-kātabbā.|| ||</p>

					<p class="f4">i. Katame dve dhammā bahu-kārā?|| ||</p>

					<p class="f4">Sati ca sampajaññaɱ ca.|| ||</p>

					<p class="f4">Ime dve dhammā bahu-kārā.|| ||</p>

					<p class="f4">ii. Katame dve dhammā bhāvatabbā?|| ||</p>

					<p class="f4">Samatho ca vipassanā ca.|| ||</p>

					<p class="f4">Ime dve dhammā bhāvetabbā.|| ||</p>

					<p class="f4">iii. Katame dve dhammā pariññeyyā?|| ||</p>

					<p class="f4">Nāmañ ca rūpañ ca.|| ||</p>

					<p class="f4">Ime dve dhammā pariññeyyā.|| ||</p>

					<p class="f4"><a id="pg274"><span class="f2 g"><b>[274]</b></span></a> iv. Katame dve dhammā pahātabbā?|| ||</p>

					<p class="f4">Avijjā ca bhava-taṇhā ca.|| ||</p>

					<p class="f4">Ime dve dhammā pahātabbā.|| ||</p>

					<p class="f4">v. Katame dve dhammā hāna-bhāgiyā?|| ||</p>

					<p class="f4">Dovacassatā ca,||<br />
					pāpa-mittatā ca.|| ||</p>

					<p class="f4">Ime dve dhammā hāna-bhāgiyā.|| ||</p>

					<p class="f4">vi. Katame dve dhammā visesa-bhāgiyā?|| ||</p>

					<p class="f4">Sovacassatā ca kalyāṇa-mittatā ca.|| ||</p>

					<p class="f4">Ime dve dhammā visesa-bhāgiyā.|| ||</p>

					<p class="f4">vii. Katame dve dhammā duppaṭi-vijjhā?|| ||</p>

					<p class="f4">Yo ca hetu yo ca paccayo sattānaɱ saɱkilesāya,||<br />
					yo ca hetu yo ca paccayo sattānaɱ visuddhiyā.|| ||</p>

					<p class="f4">Ime dve dhammā duppaṭi-vijjhā.|| ||</p>

					<p class="f4">viii. Katame dve dhammā uppādetabbā?|| ||</p>

					<p class="f4">Dve ñāṇāni:||<br />
					Khaye ñāṇaɱ||<br />
					anuppāde ñāṇaɱ.|| ||</p>

					<p class="f4">Ime dve dhammā uppādetabbā.|| ||</p>

					<p class="f4">ix. Katame dve dhammā abhiññeyyā?|| ||</p>

					<p class="f4">Dve dhātuyo:||<br />
					saŋkhatā ca dhātu,||<br />
					asaŋkhatā ca dhātu.|| ||</p>

					<p class="f4">Ime dve dhammā abhiññeyyā.|| ||</p>

					<p class="f4">x. Katame dve dhammā sacchi-kātabbā?|| ||</p>

					<p class="f4">Vijjā ca||<br />
					vimutti ca.|| ||</p>

					<p class="f4">Ime dve dhammā sacchi-kātabbā.|| ||</p>

					<p class="f4">Iti ime vīsati dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Tayo Dhammā</h4>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/dn/dn.34.rhyt.pts.htm#p4">rhyt</a>]</span> Tayo dhammā bahu-kārā,||<br />
					tayo dhammā bhāvetabbā,||<br />
					tayo dhammā bahu-kārā,||<br />
					tayo dhammā bhāvetabbā,||<br />
					tayo dhammā pariññayyā,||<br />
					tayo dhammā pahātabbā,||<br />
					tayo dhammā hāna-bhāgiyā,||<br />
					tayo dhammā visesa-bhāgiyā,||<br />
					tayo dhammā duppaṭivijdhā,||<br />
					tayo dhammā uppādetabbā,||<br />
					tayo dhammā abhiññeyyā,||<br />
					tayo dhammā sacchi-kātabbā.|| ||</p>

					<p class="f4">i. Katame tayo dhammā bahu-kārā?|| ||</p>

					<p class="f4">Sappurisa-saɱsevo,||<br />
					Sad'Dhamma-savanaɱ,||<br />
					Dhamm-ā-nu-Dhammappaṭipatti.|| ||</p>

					<p class="f4">Ime tayo dhammā bahu-kārā.|| ||</p>

					<p class="f4">ii. Katame tayo dhammā bhāvetabbā?|| ||</p>

					<p class="f4">Tayo samādhī:||<br />
					savitakko savicāro samādhi,||<br />
					avitakko vicāramatto samādhi,||<br />
					avitakko avicāro samādhi.|| ||</p>

					<p class="f4">Ime tayo dhammā bhāvetabbā.|| ||</p>

					<p class="f4"><a id="pg275"><span class="f2 g"><b>[275]</b></span></a> iii. Katame tayo dhammā pariññeyyā?|| ||</p>

					<p class="f4">Tisso vedanā:||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedānā.|| ||</p>

					<p class="f4">Ime tayo dhammā pariññeyyā.|| ||</p>

					<p class="f4">iv. Katame tayo dhammā pahātabbā?|| ||</p>

					<p class="f4">Tisso taṇhā:||<br />
					kāma-taṇhā,||<br />
					bhava-taṇhā,||<br />
					vibhava-taṇhā.|| ||</p>

					<p class="f4">Ime tayo dhammā pahātabbā.|| ||</p>

					<p class="f4">v. Katame tayo dhammā hāna-bhāgiyā?|| ||</p>

					<p class="f4">Tīṇi akusala-mūlāni:||<br />
					lobho akusala-mūlaɱ,||<br />
					doso akusala-mūlaɱ,||<br />
					moho akusala-mūlaɱ.|| ||</p>

					<p class="f4">Ime tayo dhammā hāna-bhāgiyā.|| ||</p>

					<p class="f4">vi. Katame tayo dhammā visesa-bhāgiyā?|| ||</p>

					<p class="f4">Tīṇi kusala-mūlāni:||<br />
					alobho kusala-mūlaɱ,||<br />
					adoso kusala-mūlaɱ,||<br />
					amoho kusala-mūlaɱ.|| ||</p>

					<p class="f4">Ime tayo dhammā visesa-bhāgiyā.|| ||</p>

					<p class="f4">vii. Katame tayo dhammā duppaṭi-vijjhā?|| ||</p>

					<p class="f4">Tisso nissaraṇiyā dhātuyo:||<br />
					kāmānam etaɱ nissaraṇaɱ yad idaɱ nekkhammaɱ,||<br />
					rūpānam etaɱ nissaraṇaɱ yad idaɱ āruppaɱ,||<br />
					yaɱ kho pana kiñci bhūtaɱ saŋkhataɱ paṭiccasamuppannaɱ nirodho tassa nissaraṇaɱ.|| ||</p>

					<p class="f4">Ime tayo dhammā duppaṭi-vijjhā.|| ||</p>

					<p class="f4">viii. Katame tayo dhammā uppādetabbā?|| ||</p>

					<p class="f4">Tīṇi ñāṇāni:||<br />
					Atītaɱse ñāṇaɱ,||<br />
					anāgataɱse ñāṇaɱ,||<br />
					paccuppannaɱse ñāṇaɱ.|| ||</p>

					<p class="f4">Ime tayo dhammā uppādetabbā.|| ||</p>

					<p class="f4">ix. Katame tayo dhammā abhiññeyyā?|| ||</p>

					<p class="f4">Tisso dhātuyo:||<br />
					kāma-dhātu,||<br />
					rūpa-dhātu,||<br />
					arūpa-dhātu.|| ||</p>

					<p class="f4">Ime tayo dhammā abhiññeyyā.|| ||</p>

					<p class="f4">x. Katame tayo dhammā sacchi-kātabbā?|| ||</p>

					<p class="f4">Tisso vijjā:||<br />
					pubbe-nivāsānussati-ñāṇaɱ vijjā,||<br />
					sattānaɱ cutūpapāte ñāṇaɱ vijjā,||<br />
					āsavānaɱ khaye ñāṇaɱ vijjā.|| ||</p>

					<p class="f4">Ime tayo dhammā sacchi-kātabbā.|| ||</p>

					<p class="f4"><a id="pg276"><span class="f2 g"><b>[276]</b></span></a> Iti ime tiɱsa dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Cattāro Dhammā</h4>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/dn/dn.34.rhyt.pts.htm#p5">rhyt</a>]</span>Cattāro dhammā bahu-kārā,||<br />
					cattāro dhammā bhāvetabbā,||<br />
					cattāro dhammā pariññeyyā,||<br />
					cattāro dhammā pahātabbā,||<br />
					cattāro dhammā hāna-bhāgiyā,||<br />
					cattāro dhammā visesa-bhāgiyā,||<br />
					cattāro dhammā duppaṭi-vijjhā,||<br />
					cattāro dhammā uppādetabbā,||<br />
					cattāro dhammā abhiññeyyā,||<br />
					cattāro dhammā sacchi-kātabbā.|| ||</p>

					<p class="f4">i. Katame cattāro dhammā bahu-kārā?|| ||</p>

					<p class="f4">Cattāri cakkāni:||<br />
					paṭirūpa-desa-vāso,||<br />
					sappurisūpanissayo,||<br />
					attasammāpaṇidhi,||<br />
					pubbe ca kata-puññatā.|| ||</p>

					<p class="f4">Ime cattāro dhammā bahu-kārā.|| ||</p>

					<p class="f4">ii. Katame cattāro dhammā bhāvetabbā?|| ||</p>

					<p class="f4">Cattāro sati-paṭṭhānā:||<br />
					Idh'āvuso bhikkhu kāye kāy'ānupassī viharati ātāpī sampajāno satimā,||<br />
					vineyya loke abhijjhā-domanassaɱ,||<br />
					Idh'āvuso bhikkhu vedanā vedanāsupassī viharati ātāpī sampajāno satimā,||<br />
					vineyya loke abhijjhā-domanassaɱ,||<br />
					Idh'āvuso bhikkhu citte citt'ānupassī viharati ātāpī sampajāno satimā,||<br />
					vineyya loke abhijjhā-domanassaɱ,||<br />
					Idh'āvuso bhikkhu dhammesu Dhamm'ānupassī viharati ātāpī sampajāno satimā,||<br />
					vineyya loke abhijjhā-domanassaɱ.|| ||</p>

					<p class="f4">Ime cattāro dhammā bhāvetabbā.|| ||</p>

					<p class="f4">iii. Katame cattāro dhammā pariññeyyā?|| ||</p>

					<p class="f4">Cattāro āhārā:||<br />
					kabalīkāro āhāro oḷāriko vā sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaɱ catutthaɱ.|| ||</p>

					<p class="f4">Ime cattāro dhammā pariññeyyā.|| ||</p>

					<p class="f4">iv. Katame cattāro dhammā pahātabbā?|| ||</p>

					<p class="f4">Cattāro oghā:||<br />
					kāmogho,||<br />
					bhavogho,||<br />
					diṭṭhogho,||<br />
					avijjogho.|| ||</p>

					<p class="f4">Ime cattāro dhammā pahātabbā.|| ||</p>

					<p class="f4">v. Katame cattāro dhammā hāna-bhāgiyā?|| ||</p>

					<p class="f4">Cattāro yogā:||<br />
					kāma-yogo,||<br />
					bhava-yogo,||<br />
					diṭṭhi-yogo,||<br />
					avijjā-yogo.|| ||</p>

					<p class="f4">Ime cattāro dhammā hāna-bhāgiyā.|| ||</p>

					<p class="f4">vi. Katame cattāro dhammā visesa-bhāgiyā?|| ||</p>

					<p class="f4">Cattāro visaɱyogā:||<br />
					kāmayoga-visaɱyogo,||<br />
					bhavayoga-visaɱyogo,||<br />
					diṭṭhiyoga-visaɱyogo,||<br />
					avijjāyoga-visaɱyogo.|| ||</p>

					<p class="f4">Ime cattāro dhammā visesa-bhāgiyā.|| ||</p>

					<p class="f4"><a id="pg277"><span class="f2 g"><b>[277]</b></span></a> vii. Katame cattāro dhammā duppaṭi-vijjhā?|| ||</p>

					<p class="f4">Cattāro samādhī:||<br />
					hāna-bhāgiyo samādhi,||<br />
					ṭhiti-bhāgiyo samādhi,||<br />
					visesa-bhāgiyo samādhi,||<br />
					nibbedha-bhāgiyo samādhi.|| ||</p>

					<p class="f4">Ime cattaro dhammā duppaṭi-vijjhā.|| ||</p>

					<p class="f4">viii. Katame cattāro dhammā uppādetabbā?|| ||</p>

					<p class="f4">Cattāri ñāṇāni,||<br />
					dhamme ñāṇaɱ,||<br />
					anavaye ñāṇaɱ,||<br />
					paricce ñāṇaɱ,||<br />
					sammuti-ñāṇaɱ.|| ||</p>

					<p class="f4">Ime cattāro dhammā uppādetabbā.|| ||</p>

					<p class="f4">ix. Katame cattāro dhammā abhiññeyyā?|| ||</p>

					<p class="f4">Cattāri ariya-saccāni:||<br />
					dukkhaɱ ariya-saccaɱ,||<br />
					dukkha-samudayaɱ ariya-saccaɱ,||<br />
					dukkha-nirodho ariya-saccaɱ,||<br />
					dukkha-nirodha-gāminī paṭipadā ariya-saccaɱ.|| ||</p>

					<p class="f4">Ime cattāro dhammā abhiññeyyā.|| ||</p>

					<p class="f4">x. Katame cattāro dhammā sacchi-kātabbā?|| ||</p>

					<p class="f4">Cattāri sāmañña-phalāni:||<br />
					sot'āpatti-phalaɱ,||<br />
					Sakad-āgāmi-phalaɱ,||<br />
					Anāgāmi-phalaɱ,||<br />
					Arahatta-phalaɱ.|| ||</p>

					<p class="f4">Ime cattāro dhammā sacchi-kātabbā.|| ||</p>

					<p class="f4">Iti ime cattārīsaɱ dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Pañca Dhammā</h4>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/dn/dn.34.rhyt.pts.htm#p6">rhyt</a>]</span> Pañca dhammā bahu-kārā,||<br />
					pañca dhammā bhāvetabbā,||<br />
					pañca dhammā pariññeyyā,||<br />
					pañca dhammā pahātabbā,||<br />
					pañca dhammā hāna-bhāgiyā,||<br />
					pañca dhammā visesa-bhāgiyā,||<br />
					Pañca dhammā duppaṭi-vijjhā,||<br />
					pañca dhammā uppādetabbā,||<br />
					pañca dhammā abhiññeyyā,||<br />
					pañca dhammā sacchi-kātabbā.|| ||</p>

					<p class="f4">i. Katame pañca dhammā bahu-kārā?|| ||</p>

					<p class="f4">Pañca padhāniyaŋgāni:||<br />
					idh'āvuso bhikkhu saddho hoti,||<br />
					sadda-hati Tathāgatassa bodhiɱ;||<br />
					iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Appābādho hoti appātaŋko sama-vepākiniyā gahaṇiyā samannāgato nātisītāya nāccuṇhāya majjhimāya padhāna-kkhamāya.|| ||</p>

					<p class="f4">Asaṭho hoti amāyāvī yathā-bhūtaɱ attānaɱ āvikattā satthari vā viññūsu vā sabrahma-cārīsu.|| ||</p>

					<p class="f4">Āraddha-viriyo viharati akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-kkhaya-gāminiyā.|| ||</p>

					<p class="f4">Ime pañca dhammā bahu-kārā.|| ||</p>

					<p class="f4">ii. Katame pañca dhammā bhāvetabbā?|| ||</p>

					<p class="f4">Pañcaŋgiko sammā-samādhi;||<br />
					pīti-pharaṇatā,||<br />
					sukha-pharaṇatā,||<br />
					ceto- <a id="pg278"><span class="f2 g"><b>[278]</b></span></a> pharaṇatā,||<br />
					āloka-pharaṇatā,||<br />
					pacc-a-vekkhaṇa-nimittaɱ.|| ||</p>

					<p class="f4">Ime pañca dhammā bhāvetabbā.|| ||</p>

					<p class="f4">iii. Katame pañca dhammā pariññeyyā?|| ||</p>

					<p class="f4">Pañc'upādāna-k-khandhā:||<br />
					seyyath'īdaɱ rūp'ūpādāna-k-khandho,||<br />
					vedan'ūpādana-k-khandho,||<br />
					saññ'ūpādāna-k-khandho,||<br />
					sankhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ime pañca dhammā pariññeyyā.|| ||</p>

					<p class="f4">iv. Katame pañca dhammā pahātabbā?|| ||</p>

					<p class="f4">Pañca nīvaraṇāni:||<br />
					kāma-c-chanda-nīvaraṇaɱ,||<br />
					vyāpāda-nīvaraṇaɱ,||<br />
					thīna-middha-nīvaraṇaɱ,||<br />
					uddhacca-kukkucca-nīvaraṇaɱ,||<br />
					vicikicchā-nīvaraṇaɱ.|| ||</p>

					<p class="f4">Ime pañca dhammā pahātabbā.|| ||</p>

					<p class="f4">v. Katame pañca dhammā hāna-bhāgiyā?|| ||</p>

					<p class="f4">Pañca ceto-khīlā:||<br />
					<span class="f2">(1)</span> Idh'āvuso bhikkhu satthari kankhati vici-kicchati nādhi-muccati na sampasīdati.|| ||</p>

					<p class="f4"> Yo so āvuso bhikkhu satthari kankhati vici-kicchati nādhi-muccati na sampasīdati.|| ||</p>

					<p class="f4">Tassa cittaɱ na namati ātappāya anuyogāya sātaccayā padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Ayaɱ paṭhamo ceto-khīlo.|| ||</p>

					<p class="f4"><span class="f2">(2)</span> Puna ca paraɱ āvuso bhikkhu dhamme kankhati vici-kicchati nādhi-muccati na sampasīdati.|| ||</p>

					<p class="f4">Yo so āvuso bhikkhu dhamme kankhati vici-kicchati nādhi-muccati na sampasīdati.|| ||</p>

					<p class="f4">Tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Ayaɱ dutiyo ceto-khīlo.|| ||</p>

					<p class="f4"><span class="f2">(3)</span> Puna ca paraɱ āvuso bhikkhu saŋghe kankhati vici-kicchati nādhi-muccati na sampasīdati.|| ||</p>

					<p class="f4">Yo so āvuso bhikkhu satthari kankhati vici-kicchati nādhi-muccati na sampasīdati.|| ||</p>

					<p class="f4">Tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Ayaɱ tatiyo ceto-khīlo.|| ||</p>

					<p class="f4"><span class="f2">(4)</span> Puna ca paraɱ āvuso bhikkhu sikkhāya kankhati vici-kicchati nādhi-muccati na sampasīdati.|| ||</p>

					<p class="f4">Tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Ayaɱ catuttho ceto-khīlo.|| ||</p>

					<p class="f4"><span class="f2">(5)</span> Puna ca paraɱ āvuso bhikkhu sabuhmacārīsu kupito hoti anatta-mano āhata-citto khīla-jāto.|| ||</p>

					<p class="f4">Yo so āvuso bhikkhu sabrahma-cārīsu kupito hoti anatta-mano āhata-citto khīlajāto|| ||</p>

					<p class="f4">Tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Ayaɱ pañcamo ceto-khīlo.|| ||</p>

					<p class="f4">Ime pañca dhammā hāna-bhāgiyā.|| ||</p>

					<p class="f4">vi. Katame pañca dhammā visesa-bhāgiyā?|| ||</p>

					<p class="f4">Pañc'indriyāni:||<br />
					saddh'indriyaɱ,||<br />
					viriy'indriyaɱ,||<br />
					sat'indriyaɱ,||<br />
					samādh'indriyaɱ,||<br />
					paññ'indriyaɱ.|| ||</p>

					<p class="f4">Ime pañca dhammā visesa-bhāgiyā.|| ||</p>

					<p class="f4">vii. Katame pañca dhammā duppaṭi-vijjhā?|| ||</p>

					<p class="f4">Pañca nissāraṇīyā dhātuyo:||<br />
					<span class="f2">(1)</span> Idh'āvuso, bhikkhuno kāme mana-sikaroto kāmesu cittaɱ na pakkhandati na ppasīdati na santiṭṭhati na vimuccati.|| ||</p>

					<p class="f4">Nekkhammaɱ kho pan'assa mana-sikaroto nekkhamme cittaɱ pakkhandati pasīdati santiṭṭhati vimuccati|| ||</p>

					<p class="f4">Tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ kāmehi.|| ||</p>

					<p class="f4">Ye ca kāma-paccayā uppajjanti āsavā vighātā pariḷāhā,||<br />
					mutto so tehi,||<br />
					na so taɱ vedanaɱ vedeti.|| ||</p>

					<p class="f4">Idam akkhātaɱ kāmānaɱ nissaraṇaɱ.|| ||</p>

					<p class="f4"><span class="f2">(2)</span> Puna ca paraɱ āvuso,||<br />
					bhikkhuno vyāpādaɱ mana-sikaroto vyāpāde cittaɱ na pakkhandati,||<br />
					na ppasīdati na sanniṭṭhati na vimuccati.|| ||</p>

					<p class="f4">Avyāpādaɱ kho pan'assa mana-sikāroto avyāpāde cittaɱ pakkhandati pasīdati santiṭṭhati vimuccati.|| ||</p>

					<p class="f4">Tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ vyāpādena.|| ||</p>

					<p class="f4">Ye ca vyāpāda-paccayā uppajjanti āsavā vighātā pariḷāhā,||<br />
					mutto so tehi,||<br />
					na so taɱ vedanaɱ vedeti.|| ||</p>

					<p class="f4">Idam akkhātaɱ vyāpādassa nissaraṇaɱ.|| ||</p>

					<p class="f4"><span class="f2">(3)</span> Puna ca paraɱ āvuso,||<br />
					bhikkhuno vihesaɱ mana-sikaroto vihesāya cittaɱ na pakkhandati na ppasīdati na santiṭṭhati na vimuccati.|| ||</p>

					<p class="f4">Avihesaɱ kho panassa mana-sikaroto avihesāya cittaɱ pakkhandati pasīdati santiṭṭhati vimuccati.|| ||</p>

					<p class="f4">Tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ vihesāya.|| ||</p>

					<p class="f4">Ye ca vihesa-paccayā uppajjanti āsavā vighātā pariḷāhā,||<br />
					mutto so tehi,||<br />
					na so taɱ vedanaɱ vedeti.|| ||</p>

					<p class="f4">Idam akkhātaɱ vihesāya nissaraṇaɱ.|| ||</p>

					<p class="f4"><span class="f2">(4)</span> Puna ca paraɱ āvuso bhikkhuno rūpaɱ mana-sikāroto rūpesu cittaɱ na pakkhandati na ppasīdati na santiṭṭhati na vimuccati.|| ||</p>

					<p class="f4">Arūpaɱ kho pan'assa mana-sikaroto arūpesu cittaɱ pakkhandati pasīdati santiṭṭhati vimuccati.|| ||</p>

					<p class="f4">Tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ rūpehi.|| ||</p>

					<p class="f4">Ye ca rūpa-paccayā uppajjanti āsavā vighātā pariḷāhā,||<br />
					mutto so tehi,||<br />
					na so taɱ vedanaɱ vedeti.|| ||</p>

					<p class="f4">Idam akkhātaɱ rūpānaɱ nissaraṇaɱ.|| ||</p>

					<p class="f4"><span class="f2">(5)</span> Puna ca paraɱ āvuso bhikkhuno sakkāyaɱ mana-sikaroto sakkāye cittaɱ na pakkhandati na ppasīdati na santiṭṭhati na vimuccati.|| ||</p>

					<p class="f4">Sakkāya-nirodhaɱ kho pan'assa mana-sikaroto sakkāya-nirodhe cittaɱ pakkhandati pasīdati santiṭṭhati vimuccati.|| ||</p>

					<p class="f4">Tassa taɱ cittaɱ Sugataɱ subhāvitaɱ suvuṭṭhitaɱ su-vimuttaɱ visaɱyuttaɱ sakkāyena.|| ||</p>

					<p class="f4">Ye ca sakkāya-paccayā uppajjanti āsavā vighātā pariḷāhā,||<br />
					mutto so tehi,||<br />
					na so taɱ vedanaɱ vedeti.|| ||</p>

					<p class="f4">Idamakkhātaɱ sakkāyassa nissaraṇaɱ.|| ||</p>

					<p class="f4">Ime pañca dhammā duppaṭi-vijjhā.|| ||</p>

					<p class="f4">viii. Katame pañca dhammā uppādetabbā?|| ||</p>

					<p class="f4">Pañca ñāṇiko sammā-samādhi.|| ||</p>

					<p class="f4">'Ayaɱ samādhi paccuppannasuko c'eva āyatiñ ca sukha-vipāko' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">'Ayaɱ samādhi ariyo nirāmiso' ti||<br />
					<a id="pg279"><span class="f2 g"><b>[279]</b></span></a> paccattaɱ yeva ñāṇaɱ uppajjati.|| ||</p>

					<p class="f4">'Ayaɱ samādhi akāpurisasevito' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">'Ayaɱ samādhi santo paṇīto paṭippassaddha-laddho ekodi-bhāvādhi-gato na ca sa-sankhāra-niggayha-vāritāvato' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">'So kho pan'āhaɱ imaɱ samādhiɱ sato va samāpajjāmi,||<br />
					sato vuṭṭhahāmī' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">Ime pañca dhammā uppādetabbā.|| ||</p>

					<p class="f4">ix. Katame pañca dhammā abhiññeyyā?|| ||</p>

					<p class="f4">Pañca vimuttāyatanāni:||<br />
					<span class="f2">(1)</span> Idh'āvuso bhikkhuno Satthā dhammaɱ deseti aññataro vā garu-ṭ-ṭhāniko sabrahma-cārī.|| ||</p>

					<p class="f4">Yathā yathā āvuso bhikkhano Satthā dhammaɱ deseti aññataro vā garu-ṭ-ṭhāniko sabrahma-cārī,||<br />
					tathā tathā so tasmiɱ dhamme attha-paṭisaŋvedī ca hoti dhamma-paṭisaŋvedī ca.|| ||</p>

					<p class="f4">Tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ paṭhamaɱ vimuttāyatanaɱ.|| ||</p>

					<p class="f4"><span class="f2">(2)</span> Puna ca paraɱ āvuso bhikkhuno na h'eva kho Satthā dhammaɱ deseti,||<br />
					aññataro vā garu-ṭ-ṭhāniko sabrahma-cārī,||<br />
					api ca kho yathā-sutaɱ yathā-pariyattaɱ dhammaɱ vitthārena paresaɱ deseti.|| ||</p>

					<p class="f4">Yathā yathā āvuso bhikkhu yathā-sutaɱ yathā-pariyattaɱ dhammaɱ vitthārena paresaɱ deseti,||<br />
					tathā tathā so tasmiɱ dhamme atthappaṭisaŋvedī ca hoti dhamma-paṭisaŋvedī ca.|| ||</p>

					<p class="f4">Tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ dutiyaɱ vimuttāyatanaɱ.|| ||</p>

					<p class="f4"><span class="f2">(3)</span> Puna ca paraɱ āvuso bhikkhuno na h'eva kho Satthā dhammaɱ deseti aññataro vā garu-ṭ-ṭhāniko sabrahma-cārī,||<br />
					nā pi yathā-sutaɱ yathā-pariyattaɱ dhammaɱ vitthārena paresaɱ deseti,||<br />
					api ca kho yathā-sutaɱ yathā-pariyattaɱ dhammaɱ vitthārena sajjhāyaɱ karoti.|| ||</p>

					<p class="f4">Yathā yathā'vuso bhikkhu yathā-sutaɱ yathā-pariyattaɱ dhammaɱ vitthārena sajjhāyaɱ karoti,||<br />
					tathā tathā so tasmiɱ dhamme attha-paṭisaŋvedi ca hoti dhamma-paṭisaŋvedī ca.|| ||</p>

					<p class="f4">Tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ tatiyaɱ vimuttāyatanaɱ.|| ||</p>

					<p class="f4"><span class="f2">(4)</span> Puna ca paraɱ āvuso bhikkhuno na h'eva kho Satthā dhammaɱ deseti aññataro vā garu-ṭ-ṭhāniko sabrahma-cārī,||<br />
					nā pi yathā-sutaɱ yathā-pariyattaɱ dhammaɱ vitthārena paresaɱ deseti,||<br />
					nā pi yathā-sutaɱ yathā-pariyattaɱ dhammaɱ vitthārena sajjhāyaɱ karoti,||<br />
					api ca kho yathā-sutaɱ yathā-pariyattaɱ dhammaɱ cetasā anuvitakketi anuvicāreti manasā'nupekkhati.|| ||</p>

					<p class="f4">Yathā yathā āvuso bhikkhu yathā-sutaɱ yathā-pariyattaɱ dhammaɱ cetasā anuvitakketi anuvicāreti manasā'nupekkhati,||<br />
					tathā tathā so tasmiɱ dhamme attha-paṭisaŋvedī ca hoti dhamma-paṭisaŋvedī ca.|| ||</p>

					<p class="f4">Tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ catutthaɱ vimuttāyatanaɱ.|| ||</p>

					<p class="f4"><span class="f2">(5)</span> Puna ca paraɱ āvuso bhikkhuno na h'eva kho Satthā dhammaɱ desetī,||<br />
					aññataro vā garu-ṭ-ṭhāniko sabrahma-cārī,||<br />
					nā pi yathā-sutaɱ yathā-pariyattaɱ dhammaɱ vitthārena paresaɱ deseti||<br />
					nā pi yathā-sutaɱ yathā-pariyattaɱ dhammaɱ vitthārena sajjhāyaɱ karotī,||<br />
					nā pi yathā-sutaɱ yathā-pariyattaɱ dhammaɱ cetasā anuvitakketi anuvicāreti manasā'nupekkhati||<br />
					api ca kho assa aññataraɱ samādhi-nimittaɱ suggahitaɱ hoti sumana-sikataɱ sūpadhāritaɱ suppaṭi-viddhaɱ paññāya.|| ||</p>

					<p class="f4">Yathā yathā āvuso bhikkhuno aññataraɱ samādhi-nimittaɱ suggahitaɱ hoti sumana-sikataɱ sūpadhāritaɱ suppaṭi-viddhaɱ paññāya,||<br />
					tathā tathā so tasmiɱ dhamme attha-paṭisaŋvedī ca hoti dhamma-paṭisaŋvedī ca.|| ||</p>

					<p class="f4">Tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ pañcamaɱ vimuttāyatanaɱ.|| ||</p>

					<p class="f4">Ime pañca dhammā abhiññeyyā.|| ||</p>

					<p class="f4">x. Katame pañca dhammā sacchi-kātabbā?|| ||</p>

					<p class="f4">Pañca dhamma-k-khandhā:||<br />
					sīla-k-khandho,||<br />
					samādhi-k-khandho,||<br />
					paññā-k-khandho,||<br />
					vimutti-k-khandho,||<br />
					vimutti-ñāṇa-dassana-k-khandho.|| ||</p>

					<p class="f4">Ime pañca dhammā sacchi-kātabbā.|| ||</p>

					<p class="f4">Iti ime paññāsa dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Cha dhammā</h4>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/dn/dn.34.rhyt.pts.htm#p7">rhyt</a>]</span> Cha dhammā bahu-kārā,||<br />
					cha dhammā bhāvetabbā,||<br />
					cha dhammā pariññeyyā,||<br />
					cha dhammā pahātabbā,||<br />
					cha dhammā hāna-bhāgiyā,||<br />
					cha dhammā visesa-bhāgiyā,||<br />
					cha dhammā duppaṭi-vijjhā,||<br />
					cha dhammā uppādetabbā,||<br />
					cha dhammā abhiññeyyā,||<br />
					cha dhammā sacchi-kātabbā.|| ||</p>

					<p class="f4">i. Katame cha dhammā bahu-kārā?|| ||</p>

					<p class="f4">Cha sārānīyā dhammā:||<br />
					<span class="f2">(1)</span> Idh'āvuso bhikkhuno mettaɱ kāya-kammaɱ <a id="pg280"><span class="f2 g"><b>[280]</b></span></a> pacc'upaṭṭhitaɱ hoti sabrahma-cārīsu āvi c'eva raho ca.|| ||</p>

					<p class="f4">Ayam pi dhammo sārānīyo piya-karaṇo garu-karaṇo saŋgahāya avivādāya avihesāya sāmaggiyā ekī-bhāvāya saŋvattati.|| ||</p>

					<p class="f4"><span class="f2">(2)</span> Puna ca paraɱ āvuso bhikkhuno mettaɱ vacī-kammaɱ pacc'upaṭṭhitaɱ hoti sabrahma-cārīsu āvi c'eva raho ca.|| ||</p>

					<p class="f4">Ayam pi dhammo sārānīyo piya-karaṇo garu-karaṇo saŋgahāya avivādāya avihesāya sāmaggiyā ekī-bhāvāya saŋvattati.|| ||</p>

					<p class="f4"><span class="f2">(3)</span> Puna ca paraɱ āvuso bhikkhuno mettaɱ mano-kammaɱ pacc'upaṭṭhitaɱ hoti sabrahma-cārīsu āvi c'eva raho ca.|| ||</p>

					<p class="f4">Ayam pi dhammo sārānīyo piya-karaṇo garu-karaṇo saŋgahāya avivādāya avihesāya sāmaggiyā ekī-bhāvāya saŋvattati.|| ||</p>

					<p class="f4"><span class="f2">(4)</span> Puna ca paraɱ āvuso bhikkhu ye te lābhā dhammikā dhamma-laddhā antamaso patta-pariyāpanna-mattam pi,||<br />
					tathā-rūpehi lābhehi appaṭivibhatta-bhogī hoti sīlavantehi sabrahma-cārīhi sādhāraṇa-bhogī.|| ||</p>

					<p class="f4">Ayam pi dhammo sārāniyo piya-karaṇo garu-karaṇo saŋgahāya avivādāya avihesāya sāmaggiyā ekī-bhāvāya saŋvattati.|| ||</p>

					<p class="f4"><span class="f2">(5)</span> Puna ca paraɱ āvuso bhikkhu yāni tāni sīlāni akhaṇḍāni acchiddāni asa-balāni akammā-sāni bhujissāni viññūppaSatthāni aparām-aṭṭhāni samādhi-saŋvatta-nikāni,||<br />
					tathā-rūpesu sīlesu sīla-sāmañña-gato viharati sabrahma-cārīhi āvi c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya avihesāya sāmaggiyā ekī-bhāvāya saŋvattati.|| ||</p>

					<p class="f4"><span class="f2">(6)</span> Puna ca paraɱ āvuso bhikkhu yā'yaɱ diṭṭhi ariyā niyyānikā niyyāti takkarassa sammā-dukkha-k-khayāya,||<br />
					tathā-rūpāya diṭṭhiyā diṭṭhi-sāmañña-gato viharati sabrahma-cārīhi āvi c'eva raho ca.|| ||</p>

					<p class="f4">Ayam pi dhammo sārānīyo piya-karaṇo garu-karano saŋgahāya avivādāya avihesāya sāmaggiyā ekī-bhāvāya saŋvattati.|| ||</p>

					<p class="f4">Ime cha dhammā bahu-kārā,</p>

					<p class="f4">ii. Katame cha dhammā bhāvetabbā?|| ||</p>

					<p class="f4">Cha anussati-ṭṭhānini:||<br />
					Buddhānussati,||<br />
					Dhamm'ānussati,||<br />
					Saŋgh'ānussati,||<br />
					sīl'ānussati,||<br />
					cāg'ānussati,||<br />
					devat'ānussati.|| ||</p>

					<p class="f4">Ime cha dhammā bhāvetabbā.|| ||</p>

					<p class="f4">iii. Katame cha dhammā pariññeyyā?|| ||</p>

					<p class="f4">Cha ajjhattikāni āyatanāni:||<br />
					cakkhāyatanaɱ,||<br />
					sotāyatanaɱ,||<br />
					ghānāyatanaɱ,||<br />
					jivhāyatanaɱ,||<br />
					kāyāyatanaɱ,||<br />
					manāyatanaɱ.|| ||</p>

					<p class="f4">Ime cha dhammā pariññeyyā.|| ||</p>

					<p class="f4">iv. Katame cha dhammā pahātabbā?|| ||</p>

					<p class="f4">Cha taṇhā-kāyā,||<br />
					rūpa-taṇhā,||<br />
					sadda-taṇhā,||<br />
					gandha-taṇhā,||<br />
					rasa-taṇhā,||<br />
					phoṭṭhabba-taṇhā,||<br />
					dhamma-taṇhā.|| ||</p>

					<p class="f4">Ima cha dhammā pahātabbā.|| ||</p>

					<p class="f4">v. Katame cha dhammā hāna-bhāgiyā?|| ||</p>

					<p class="f4">Cha agāravā:||<br />
					idh'āvuso bhikkhu satthari agāravo viharati appatissavo,||<br />
					dhamme agāravo viharati appatissavo,||<br />
					saŋghe agāravo viharati appatissavo,||<br />
					sikkhāya agāravo viharati appatissavo,||<br />
					appamāde agāravo viharati appatissavo,||<br />
					paṭisanthāre agāravo viharati appatisso.|| ||</p>

					<p class="f4">Ime cha dhammā hāna-bhāgiyā.|| ||</p>

					<p class="f4">vi. Katame cha dhammā visesa-bhāgiyā?|| ||</p>

					<p class="f4">Cha gāravā:||<br />
					idh'āvuso bhikkhu satthari sagāravo viharati sappatissavo,||<br />
					dhamme sagāravo viharati sappatissavo,||<br />
					saŋghe sagāravo viharati sappatissavo,||<br />
					sikkhāya sagāravo viharati sappatissavo,||<br />
					appamāde sagāravo viharati sappatissavo,||<br />
					paṭisanthāre sagāravo viharati sappatissavo.|| ||</p>

					<p class="f4">Ime cha dhammā visesa-bhāgiyā.|| ||</p>

					<p class="f4">vii. Katame cha dhammā duppaṭi-vijjhā?|| ||</p>

					<p class="f4">Cha nissaraṇiyā dhātuyo:||<br />
					<span class="f2">(1)</span> Idh'āvuso, bhikkhu evaɱ vadeyya:||<br />
					'Mettā hi kho me āvuso,||<br />
					ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">Atha ca pana me vyāpādo cittaɱ pariyādāya tiṭṭhatī' ti.|| ||</p>

					<p class="f4">So 'mā h'evan' ti 'ssa vacanīyo,||<br />
					mā 'yasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhānam etaɱ āvuso anavakāso.|| ||</p>

					<p class="f4">Yaɱ mettāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya.|| ||</p>

					<p class="f4">Atha ca pan'assa vyāpādo cittaɱ pariyādāya ṭhassatī' ti n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso,||<br />
					vyāpādassa yad idaɱ mettā ceto-vimutti.|| ||</p>

					<p class="f4"><span class="f2">(2)</span> Idha pan'āvuso, bhikkhu evaɱ vadeyya:||<br />
					'Karuṇā hi kho me āvuso,||<br />
					ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">Atha ca pana me vihesā cittaɱ pariyādāya tiṭṭhatī' ti.|| ||</p>

					<p class="f4">So 'mā h'evan' ti 'ssa vacanīyo,||<br />
					mā 'yasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhāname taɱ āvuso anavakāso.|| ||</p>

					<p class="f4">Yaɱ karuṇāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya.|| ||</p>

					<p class="f4">Atha ca pan'assa vihesā cittaɱ pariyādāya ṭhassatī' ti n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso,||<br />
					vihesāya yad idaɱ karuṇā ceto-vimutti.|| ||</p>

					<p class="f4"><span class="f2">(3)</span> Idh'āvuso, bhikkhu evaɱ vadeyya:||<br />
					'Muditā hi kho me āvuso,||<br />
					ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">Atha ca pana me arati cittaɱ pariyādāya tiṭṭhatī' ti.|| ||</p>

					<p class="f4">So 'mā h'evan' ti 'ssa vacanīyo,||<br />
					mā 'yasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhāname taɱ āvuso anavakāso.|| ||</p>

					<p class="f4">Yaɱ muditāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya,||<br />
					atha ca pan'assa arati cittaɱ pariyādāya ṭhassatī' ti n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso,||<br />
					aratiyā yad idaɱ muditā ceto-vimutti.|| ||</p>

					<p class="f4"><span class="f2">(4)</span> Idha pana āvuso, bhikkhu evaɱ vadeyya:||<br />
					upekkhā hi kho me āvuso ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">Atha ca pana me rāgo cittaɱ pariyādāya tiṭṭhatī' ti|| ||</p>

					<p class="f4">So 'mā h'evan' ti 'ssa vacanīyo,||<br />
					mā 'yasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhāname taɱ āvuso anavakāso.|| ||</p>

					<p class="f4">Yaɱ upekhāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya,||<br />
					atha ca pan'assa rāgo cittaɱ pariyādāya.|| ||</p>

					<p class="f4">ṭhassatī'ti n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso rāgassa yad idaɱ upekkhā ceto-vimutti.|| ||</p>

					<p class="f4"><span class="f2">(5)</span> Idha pan'āvuso, bhikkhu evaɱ vadeyya:||<br />
					animittā hi kho me āvuso ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">Atha ca pana me nimittānusāri viññāṇaɱ hotī' ti|| ||</p>

					<p class="f4">So 'mā h'evan' ti 'ssa vacanīyo,||<br />
					mā 'yasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhānam etaɱ āvuso anavakāso,||<br />
					yaɱ animmitāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya|| ||</p>

					<p class="f4">Atha ca pan'assa nimittānusāri viññāṇaɱ bhavissatī ti, n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso sabba-nimittānaɱ,||<br />
					yad idaɱ animittā ceto-vimutti.|| ||</p>

					<p class="f4"><span class="f2">(6)</span> Idha pan'aāvuso bhikkhu evaɱ vadeyya:||<br />
					'asmī ti kho me vigataɱ,||<br />
					ayam aham asmī ti na samanupassāmi.|| ||</p>

					<p class="f4">Atha ca pana me vicikicchā-kathaɱ-kathā-sallaɱ cittaɱ pariyādāya tiṭṭhatī' ti.|| ||</p>

					<p class="f4">So 'mā h'evan' ti 'ssa vacanīyo,||<br />
					mā 'yasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhānam etaɱ āvuso anavakāso,||<br />
					yaɱ asmī ti vigate ayam aham asmī ti asamanupassato,||<br />
					atha ca pan'assa vicikicchā-kathaɱ-kathā-sallaɱ cittaɱ pariyādāya ṭhassatī' ti,||<br />
					n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso vicikicchā-kathaɱ-kathā-sallassa,||<br />
					yad idaɱ asmī' ti māna-samugghāto.|| ||</p>

					<p class="f4">Ime cha dhammā duppaṭi-vijjhā.|| ||</p>

					<p class="f4"><a id="pg281"><span class="f2 g"><b>[281]</b></span></a> viii. Katame cha dhammā uppādetabbā?|| ||</p>

					<p class="f4">Cha satata-vihārā:||<br />
					idh'āvuso bhikkhu cakkhunā rūpaɱ disvā n'eva sumano hoti na dummano.|| ||</p>

					<p class="f4">Upekkhako ca viharati sato sampajāno.|| ||</p>

					<p class="f4">Sotena saddaɱ sutvā n'eva sumano hoti na dummano.|| ||</p>

					<p class="f4">Upekkhako ca viharati sato sampajāno.|| ||</p>

					<p class="f4">Ghānena gadhaɱ ghāyitvā n'eva sumano hoti na dummano.|| ||</p>

					<p class="f4">Upekkhako ca viharati sato sampajāno.|| ||</p>

					<p class="f4">Jivhāya rasaɱ sāyitvā n'eva sumano hoti na dummano.|| ||</p>

					<p class="f4">Upekkhako ca viharati sato sampajāno.|| ||</p>

					<p class="f4">Kāyena phoṭṭhabbaɱ phusitvā n'eva sumano hoti na dummano.|| ||</p>

					<p class="f4">Upekkhako ca viharati sato sampajāno.|| ||</p>

					<p class="f4">Manasā dhammaɱ viññāya n'eva sumano hoti na dummano.|| ||</p>

					<p class="f4">Upekkhako ca viharati sato sampajāno.|| ||</p>

					<p class="f4">Ime cha dhammā uppādetabbā.|| ||</p>

					<p class="f4">ix. Katame cha dhammā abhiññeyyā?|| ||</p>

					<p class="f4">Ca anuttariyāni:||<br />
					dassānānuttariyaɱ,||<br />
					savaṇ'ānuttariyaɱ,||<br />
					lābh'ānuttariyaɱ,||<br />
					sikkh'ānuttariyaɱ,||<br />
					pāricariy'ānuttariyaɱ,||<br />
					anussat'ānuttariyaɱ.|| ||</p>

					<p class="f4">Ime dhammā abhiññeyyā.|| ||</p>

					<p class="f4">x. Katame cha dhammā sacchi-kātabbā?|| ||</p>

					<p class="f4">Cha abhiññā:||<br />
					idh'āvuso, bhikkhu aneka-vihitaɱ iddhi-vidhaɱ pacc'anubhoti —||<br />
					eko pi hutvā bahudhā hoti,||<br />
					bahudhā pi hutvā eko hoti,||<br />
					āvī-bhāvaɱ tiro-bhāvaɱ tiro-kuḍḍhaɱ tiro-pākāraɱ tiro-pabbataɱ asajja-māno gacchati,||<br />
					seyyathā pi ākāse.|| ||</p>

					<p class="f4">Paṭhaviyā pi ummujja-nimujjaɱ karoti,||<br />
					seyyathā pi udake.|| ||</p>

					<p class="f4">Udake pi abhijja-māne gacchati seyyathā pi paṭhaviyaɱ,||<br />
					ākāse pi pallaŋkena khamati seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parimasati parimajjati.|| ||</p>

					<p class="f4">Yāva Brahmalokā pi kāyena va saɱvatteti.|| ||</p>

					<p class="f4">So dibbāya sota-dhātuyā visuddhāya atikkanta-mānusikāya ubho sadde suṇāti||<br />
					dibbe ca mānuse ca,||<br />
					ye dūre santike ca.|| ||</p>

					<p class="f4">So para-sattānaɱ para-puggalānaɱ cetasā ceto paricca pajānāti.|| ||</p>

					<p class="f4">Sarāgaɱ vā cittaɱ sarāgaɱ cittanti pajānāti,||<br />
					vīta-rāgaɱ vā cittaɱ vīta-rāgaɱ cittanti pajānāti,||<br />
					sadosaɱ vā cittaɱ sadosaɱ cittanti pajānāti,||<br />
					vīta-dosaɱ vā cittaɱ vīta-dosaɱ cittanti pajānāti,||<br />
					samohaɱ vā cittaɱ samohaɱ vā cittanti pajānāti,||<br />
					vīta-mohaɱ vā cittaɱ vīta-mohaɱ cittanti pajānāti,||<br />
					sankhittaɱ vā cittaɱ sankhittaɱ cittanti pajānāti,||<br />
					vikkhittaɱ vā cittaɱ vikkhittaɱ vā cittanti pajānāti,||<br />
					amahaggataɱ vā cittaɱ amahaggataɱ vā cittanti pajānāti,||<br />
					mahaggataɱ vā cittaɱ mahaggataɱ cittanti pajānāti,||<br />
					savuttaraɱ vā cittaɱ savuttaraɱ cittanti pajānāti,||<br />
					anuttaraɱ vā cittaɱ anuttaraɱ cittanti pajānāti,||<br />
					asamāhitaɱ vā cittaɱ asamāhitaɱ cittanti pajānāti,||<br />
					samāhitaɱ vā cittaɱ samāhitaɱ cittanti pajānāti,||<br />
					avimuttaɱ vā cittaɱ avimuttaɱ cittanti pajānāti,||<br />
					vimuttaɱ vā cittaɱ vimuttaɱ cittanti pajānāti.|| ||</p>

					<p class="f4">So aneka-vihitaɱ pubbe-nivāsaɱ anussarati,||<br />
					seyyath'īdaɱ ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi pi jātiyo,||<br />
					dasa pi pi jātiyo,||<br />
					vīsatim pi jātiyo,||<br />
					tiɱsam pi jātiyo,||<br />
					cattā'īsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe:||<br />
					amutrāsiɱ evaɱ-nāmo evaɱ gotto evaɱ vaṇṇo evam-āhāro evaɱ sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra udapādiɱ.|| ||</p>

					<p class="f4">Tatrāpāsiɱ evaɱ nāmo evaɱ gotto evaɱ vaṇṇo evam-āhāro evaɱ sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">So dibbena cakkhunā visuddhena atikkanta-mānusa-kena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate yathā-kammūpage satte pajānāti:||<br />
					'ime vata bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinīpātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā,||<br />
					sammā-diṭṭhikā,||<br />
					sammā-diṭṭhi-kamma-samādānā|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati cavamāne upapajjamāne,||<br />
					hīne paṇīte suvanṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ime cha dhammā sacchi-kātabbā.|| ||</p>

					<p class="f4">Iti ime saṭṭhi dhammā bhūtā tacchā tathā avitatā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p><a id="pg282"><span class="f2 g"><b>[282]</b></span></a></p>

					<h4 class="ctr">Satta Dhammā</h4>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/dn/dn.34.rhyt.pts.htm#p8">rhyt</a>]</span> Satta dhammā bahu-kārā,||<br />
					satta dhammā bhāvetabbā,||<br />
					satta dhammā pariññeyyā,||<br />
					satta dhammā pahātabbā,||<br />
					satta dhammā hāna-bhāgiyā,||<br />
					satta dhammā visesa-bhāgiyā,||<br />
					satta dhammā duppaṭi-vijjhā,||<br />
					satta dhammā uppādetabbā,||<br />
					satta dhammā abhiññeyyā,||<br />
					satta dhammā sacchi-kātabbā.|| ||</p>

					<p class="f4">i. Katame satta dhammā bahu-kārā?|| ||</p>

					<p class="f4">Satta ariya-dhanāni:||<br />
					saddhā-dhanaɱ,||<br />
					sīla-dhanaɱ,||<br />
					hiri-dhanaɱ,||<br />
					ottappa-dhanaɱ,||<br />
					suta-dhanaɱ,||<br />
					cāga-dhanaɱ,||<br />
					paññā-dhanaɱ.|| ||</p>

					<p class="f4">Ime satta dhammā bahu-kārā.|| ||</p>

					<p class="f4">ii. Katame satta dhammā bhāvetabbā?|| ||</p>

					<p class="f4">Satta sambojjhaŋgā:||<br />
					sati-sambojjhaŋgo,||<br />
					dhamma-vicaya-sambojjhaŋgo,||<br />
					viriya-sambojjhaŋgo,||<br />
					pīti-sambojjhaŋgo,||<br />
					passaddhi-sambojjhaŋgo,||<br />
					samādhi-sambojjhaŋgo,||<br />
					upekkhā-sambojjhaŋgo.|| ||</p>

					<p class="f4">Ime satta dhammā bhāvetabbā.|| ||</p>

					<p class="f4">iii. Katame satta dhammā pariññeyyā?|| ||</p>

					<p class="f4">Satta viññāṇa-ṭṭhitiyo:||<br />
					<span class="f2">(1)</span> sant'āvuso sattā nānatta-kāyā nānātta-saññino,||<br />
					seyyathā pi manussā ekacco ca devā ekacco ca vinipātikā.|| ||</p>

					<p class="f4">Ayaɱ paṭhamā viññāṇa-ṭṭhiti.|| ||</p>

					<p class="f4"><span class="f2">(2)</span> Sant'āvuso sattā nānatta-kāyā ekatta-saññino,||<br />
					seyyathā pi devā Brahma-kāyikā paṭham-ā-bhini-b-battā.|| ||</p>

					<p class="f4">Ayaɱ dutiyā viññāṇa-ṭ-ṭhiti.|| ||</p>

					<p class="f4"><span class="f2">(3)</span> Sant'āvuso sattā ekatta-kāyā nānatta-saññino,||<br />
					seyyathā pi devā Ābhassarā.|| ||</p>

					<p class="f4">Ayaɱ tatiyā viññāṇa-ṭ-ṭhiti.|| ||</p>

					<p class="f4"><span class="f2">(4)</span> Sant'āvuso sattā ekatta-kāyā ekatta-saññino,||<br />
					seyyathā pi devā Subhakiṇṇā.|| ||</p>

					<p class="f4">Ayaɱ catutthā viññāṇa-ṭ-ṭhiti.|| ||</p>

					<p class="f4"><span class="f2">(5)</span> Sant'āvuso sattā sabbaso rūpa-saññānaɱ samati-k-kamma,||<br />
					paṭigha-saññānaɱ attha-gamā,||<br />
					nānatta-saññānaɱ amana-sikārā,||<br />
					'Ananto ākāso' ti||<br />
					Ākāsānañ-c'āyatanūpagā.|| ||</p>

					<p class="f4">Ayaɱ pañcamī viññāṇa-ṭ-ṭhiti.|| ||</p>

					<p class="f4"><span class="f2">(6)</span> Sant'āvuso sattā sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanūpagā.|| ||</p>

					<p class="f4">Ayaɱ chaṭṭhā viññāṇa-ṭ-ṭhiti.|| ||</p>

					<p class="f4"><span class="f2">(7)</span> Sant'āvuso sattā sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti||<br />
					Ākiñ caññ'āyatanūpagā.|| ||</p>

					<p class="f4">Ayaɱ sattamī viññāṇa-ṭ-ṭhiti.|| ||</p>

					<p class="f4">Ime satta dhammā pariññeyyā.|| ||</p>

					<p class="f4">iv. Katame satta dhammā pahātabbā?|| ||</p>

					<p class="f4">Sattānusayā:||<br />
					kāmarāg-ā-nusayo,||<br />
					paṭighā'nusayo,||<br />
					diṭṭhā'nusayo,||<br />
					vicikicchā'nusayo,||<br />
					mān-ā-nusayo,||<br />
					bhava-rāg-ā-nusayo,||<br />
					avijjā'nusayo.|| ||</p>

					<p class="f4">Ime satta dhammā pahātabbā.|| ||</p>

					<p class="f4">v. Katame satta dhammā hāna-bhāgiyā?|| ||</p>

					<p class="f4">Satta asad'dhammā:||<br />
					idh'āvuso bhikkhu assaddho hoti,||<br />
					ahiriko hoti,||<br />
					anottapī hoti,||<br />
					appa-ssuto hoti,||<br />
					kusīto hoti,||<br />
					muṭṭha-ssati hoti,||<br />
					duppañño hoti.|| ||</p>

					<p class="f4">Ime satta dhammā hāna-bhāgiyā.|| ||</p>

					<p class="f4">vi. Katame satta dhammā visesa-bhāgiyā?|| ||</p>

					<p class="f4">Satta Sad'Dhammā:||<br />
					idh'āvuso bhikkhu saddho hoti,||<br />
					hirimā hoti,||<br />
					ottapī hoti,||<br />
					bahu-ssuto hoti,||<br />
					āraddha-viriyo hoti,||<br />
					upaṭṭhita-sati hoti,||<br />
					paññavā hoti.|| ||</p>

					<p class="f4">Ime satta dhammā visesa-bhāgiyā.|| ||</p>

					<p class="f4"><a id="pg283"><span class="f2 g"><b>[283]</b></span></a> vii. Katame satta dhammā duppaṭi-vijjhā?|| ||</p>

					<p class="f4">Satta sappurisa-dhammā:||<br />
					idh'āvuso bhikkhu Dhamm'aññū ca hoti,||<br />
					atth'aññū ca,||<br />
					attaññū ca,||<br />
					matt'aññū ca,||<br />
					kāl'aññū ca,||<br />
					paris'aññū ca,||<br />
					puggalaññū ca.|| ||</p>

					<p class="f4">Ime satta dhammā duppaṭi-vijjhā.|| ||</p>

					<p class="f4">viii. Katame satta dhammā uppādetabbā?|| ||</p>

					<p class="f4">Satta saññā:||<br />
					anicca-saññā,||<br />
					anatta-saññā,||<br />
					asubha-saññā,||<br />
					ādīnava-saññā,||<br />
					pahāṇa-saññā,||<br />
					virāga-saññā,||<br />
					nirodha-saññā.|| ||</p>

					<p class="f4">Ime satta dhammā uppādetabbā.</p>

					<p class="f4">ix. Katame satta dhammā abhiññeyayā?|| ||</p>

					<p class="f4">Satta niddasa-vatthūni:||<br />
					idh'āvuso bhikkhu sikkhā-samādāne tibbachando hoti āyatiñ ca sikkhā-samādāne avigata-pemo.|| ||</p>

					<p class="f4">Dhamma-nisantiyā tibbachando hoti āyatiñ ca dhamma-nisantiyā avigata-pemo|| ||</p>

					<p class="f4">Icchāvinaye tibbachando hoti āyatiñ ca icchā-vinaye avigata-pemo|| ||</p>

					<p class="f4">Paṭisallāne tibbachando hoti āyatiñ ca paṭisallāne avigata-pemo.|| ||</p>

					<p class="f4">Viriy'ārambhe tibbachando hoti āyatiñ ca viriy'ārambhe avigata-pemo.|| ||</p>

					<p class="f4">Sati-nepakke tibbachando hoti āyatiñ ca sati-nepakke avigata-pemo|| ||</p>

					<p class="f4">Diṭṭhi-paṭivedhe tibbachando hoti āyatiñ ca diṭṭhi-paṭivedhe avigata-pemo.|| ||</p>

					<p class="f4">Ime satta dhammā abhiññeyyā.|| ||</p>

					<p class="f4">x. Katame satta dhammā sacchi-kātabbā?|| ||</p>

					<p class="f4">Satta khīṇ'āsava-balāni:||<br />
					<span class="f2">(1)</span> idh'āvuso khīṇ'āsavassa bhikkhuno aniccato sabbe sankhārā yathā-bhūtaɱ samma-p-paññāya su-diṭṭhā honti.|| ||</p>

					<p class="f4">Yam p'āvuso khīṇ'āsavassa bhikkhuno aniccato sabbe sankhārā yathā-bhūtaɱ samma-p-paññāya su-diṭṭhā honti,||<br />
					idam pi khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti,||<br />
					'khīṇā me āsavā' ti.|| ||</p>

					<p class="f4"><span class="f2">(2)</span> Puna ca paraɱ āvuso khīṇ'āsavassa bhikkhuno angāra-kās-ū-pamā kāmā yathā-bhūtaɱ samma-p-paññāya su-diṭṭhā honti.|| ||</p>

					<p class="f4">Yam p'āvuso khīṇ'āsavassa bhikkhuno aniccato sabbe sankhārā yathā-bhūtaɱ samma-p-paññāya su-diṭṭhā honti,||<br />
					idam pi khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti,||<br />
					'khīṇā me āsavā' ti.|| ||</p>

					<p class="f4"><span class="f2">(3)</span> Puna ca paraɱ āvuso khīṇ'āsavassa bhikkhuno viveka-nintaɱ cittaɱ hoti viveka-poṇaɱ viveka-pabbhāraɱ vivekaṭṭhaɱ nekkhamm-ā-bhirataɱ vyanti-bhūtaɱ sabbaso āsava-ṭṭhāniyehi dhammehi.|| ||</p>

					<p class="f4">Yam p'āvuso khīṇ'āsavassa bhikkhuno aniccato sabbe sankhārā yathā-bhūtaɱ samma-p-paññāya su-diṭṭhā honti,||<br />
					idam pi khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti,||<br />
					'khīṇā me āsavā' ti.|| ||</p>

					<p class="f4"><span class="f2">(4)</span> Puna ca paraɱ āvuso khīṇ'āsavassa bhikkhuno cattāro sati-paṭṭhānā bhāvitā honti <a id="pg284"><span class="f2 g"><b>[284]</b></span></a> subhāvitā.|| ||</p>

					<p class="f4">Yam p'āvuso khīṇ'āsavassa bhikkhuno aniccato sabbe sankhārā yathā-bhūtaɱ samma-p-paññāya su-diṭṭhā honti,||<br />
					idam pi khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti,||<br />
					'khīṇā me āsavā' ti.|| ||</p>

					<p class="f4"><span class="f2">(5)</span> Puna ca paraɱ āvuso khīṇ'āsavassa bhikkhuno pañc'indriyāni bhāvitāni honti subhāvitāni.|| ||</p>

					<p class="f4">Yam p'āvuso khīṇ'āsavassa bhikkhuno aniccato sabbe sankhārā yathā-bhūtaɱ samma-p-paññāya su-diṭṭhā honti,||<br />
					idam pi khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti,||<br />
					'khīṇā me āsavā' ti.|| ||</p>

					<p class="f4"><span class="f2">(6)</span> Puna ca paraɱ āvuso khīṇ'āsavassa bhikkhuno satta bojjhaŋgā bhāvitā honti subhāvitā.|| ||</p>

					<p class="f4">Yam p'āvuso khīṇ'āsavassa bhikkhuno aniccato sabbe sankhārā yathā-bhūtaɱ samma-p-paññāya su-diṭṭhā honti,||<br />
					idam pi khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti,||<br />
					'khīṇā me āsavā' ti.|| ||</p>

					<p class="f4"><span class="f2">(7)</span> Puna ca paraɱ āvuso khīṇ'āsavassa bhikkhuno Ariyo Aṭṭhaŋgiko Maggo bhāvito hoti subhāvito.|| ||</p>

					<p class="f4">Yam p'āvuso khīṇ'āsavassa bhikkhuno Ariyo Aṭṭhaŋgiko Maggo bhāvito hoti subhāvito.|| ||</p>

					<p class="f4">Idam pi khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti,||<br />
					'khīṇā me āsavā' ti.|| ||</p>

					<p class="f4">Ime satta dhammā sacchi-kātabbā.|| ||</p>

					<p class="f4">Iti me sattati dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Aṭṭha dhammā</h4>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/dn/dn.34.rhyt.pts.htm#p9">rhyt</a>]</span> Aṭṭha dhammā bahu-kārā,||<br />
					aṭṭha dhammā bhāvetabbā,||<br />
					aṭṭha dhammā pariññeyyā,||<br />
					aṭṭha dhammā pahātabbā,||<br />
					aṭṭha dhammā hāna-bhāgiyā,||<br />
					aṭṭha dhammā visesa-bhāgiyā,||<br />
					aṭṭha dhammā duppaṭi-vijjhā,||<br />
					aṭṭha dhammā uppādetabbā,||<br />
					aṭṭha dhammā abhiññeyyā,||<br />
					aṭṭha dhammā sacchi-kātabbā.|| ||</p>

					<p class="f4">i. Katame aṭṭha dhammā bahu-kārā?|| ||</p>

					<p class="f4">Aṭṭha hetu aṭṭha paccayā ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo-bhāvāya vepullāya bhāvanāya pāripūriyā saŋvattanti.|| ||</p>

					<p class="f4">Katame aṭṭha?</p>

					<p class="f4"><span class="f2">(1)</span> Idh'āvuso bhikkhu Satthāraɱ vā upanissāya viharati aññataraɱ vā garu-ṭ-ṭhāniyaɱ sabrahma-cāraɱ,||<br />
					yatth'assa tibbaɱ hir'ottappaɱ pacc'upaṭṭhitaɱ hoti,||<br />
					pemañ ca gāravo ca.|| ||</p>

					<p class="f4">Ayaɱ paṭhamo hetu,||<br />
					paṭhamo paccayo ādibrahma-cariyikāya paññāya appaṭiladdhāya <a id="pg285"><span class="f2 g"><b>[285]</b></span></a> paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4"><span class="f2">(2)</span> Taɱ kho pana Satthāraɱ upanissāya viharati aññataraɱ vā garu-ṭ-ṭhāniyaɱ sabrahma-cāriɱ yatth'assa tibbaɱ hir'ottappaɱ pacc'upaṭṭhitaɱ hoti pemaɱ ca gāravo ca,||<br />
					te kālena kālaɱ upasankamitvā paripucchati paripañhati,||<br />
					idaɱ bhante kathaɱ?|| ||</p>

					<p class="f4">Imassa ko attho' ti?|| ||</p>

					<p class="f4">Tassa te āyasmanto avivaṭaɱ c'eva vivaranti,||<br />
					anuttāni-katañ ca uttānī-karonti,||<br />
					aneka-vihitesu ca kaŋkha-ṭṭhānīyesu dhammesu kaŋkhaɱ paṭivinodenti.|| ||</p>

					<p class="f4">Ayaɱ dutiyo hetu dutiyo paccayo ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4"><span class="f2">(3)</span> Taɱ kho pana dhammaɱ sutvā dvayena vūpakāsena sampādeti,||<br />
					kāya-vūpakāsena ca citta-vūpakāsena ca.|| ||</p>

					<p class="f4">Ayaɱ tatiyo hetu tatiyo paccayo ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4"><span class="f2">(4)</span> Puna ca paraɱ āvuso bhikkhu sīlavā hoti,||<br />
					Pātimokkha-saŋvara-saɱvuto viharati ācāra-gocara-sampanno,||<br />
					anumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Ayaɱ catuttho hetu catuttho paccayo ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4"><span class="f2">(5)</span> Puna ca paraɱ āvuso bhikkhu bahu-ssuto hoti suta-dharo sutas-ananicayo.|| ||</p>

					<p class="f4">Ye te dhammā ādi-kalyāṇā majjhe-kalyāṇā pariyosāna-kalyāṇā sātthā savyañ janā kevala-paripuṇṇaɱ parisuddhaɱ brahma-cariyā abhivadanti,||<br />
					tathā-rūpāssa dhammā bahu-ssutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Ayaɱ pañcamo hetu pañcamo paccayo ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4"><span class="f2">(6)</span> Puna ca paraɱ āvuso bhikkhu āraddha-viriyo viharati akusalānaɱ dhammānaɱ pahāṇāya,||<br />
					kusalānaɱ dhammānaɱ upasampadāya,||<br />
					thāmava daḷha-parakkamo anikkhitta-dhuro kusalesu dhammesu.|| ||</p>

					<p class="f4">Ayaɱ <a id="pg286"><span class="f2 g"><b>[286]</b></span></a> chaṭṭho hetu chaṭṭho paccayo ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4"><span class="f2">(7)</span> Puna ca paraɱ āvuso bhikkhu satimā hoti paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">Ayaɱ sattamo hetu sattamo paccayo ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4"><span class="f2">(8)</span> Puna ca paraɱ āvuso bhikkhu pañcasu upādāna-kkhadhesu udayabbayānupassī virahati —|| ||</p>

					<p class="f4">'Iti rūpaɱ,||<br />
					iti rūpassa samudayo,||<br />
					iti rūpassa atthaŋ-gamo.|| ||</p>

					<p class="f4">Iti vedanā,||<br />
					iti vedanāya samudayo,||<br />
					iti vedanāya atthaŋ-gamo.|| ||</p>

					<p class="f4">Iti saññā,||<br />
					iti saññāya samudayo,||<br />
					iti saññāya atthaŋ-gamo.|| ||</p>

					<p class="f4">Iti sankhārā,||<br />
					iti sankhārānaɱ samudayo,||<br />
					iti sankhārānaɱ atthaŋ-gamo.|| ||</p>

					<p class="f4">Iti viññāṇaɱ,||<br />
					iti viññāṇassa samudayo,||<br />
					iti viññāṇassa atthaŋ-gamo' ti.|| ||</p>

					<p class="f4">Ayaɱ aṭṭhamo hetu aṭṭhamo paccayo ādibrahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="f4">Ime aṭṭha dhammā bahū-kārā.|| ||</p>

					<p class="f4">ii. Katame aṭṭha dhammā bhāvetabbā?|| ||</p>

					<p class="f4">Ariyo aṭṭhaŋgiko Maggo|| ||</p>

					<p class="f4">Seyyath'īdaɱ:||<br />
					sammā-diṭṭhi,||<br />
					sammā-saɱkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Ime aṭṭhadhammā bhāvetabbā.|| ||</p>

					<p class="f4">iii. Katame aṭṭha dhammā pariññeyyā?|| ||</p>

					<p class="f4">Aṭṭha loka-dhammā:||<br />
					lābho ca,||<br />
					alābho ca,||<br />
					ayaso ca,||<br />
					yaso ca,||<br />
					nindā ca,||<br />
					pasaɱsā ca,||<br />
					sukhaɱ ca,||<br />
					dukkhaɱ ca.|| ||</p>

					<p class="f4">Ime aṭṭha dhammā pariññeyyā.|| ||</p>

					<p class="f4">iv. Katame aṭṭha dhammā pahātabbā?|| ||</p>

					<p class="f4">Aṭṭha mic- <a id="pg287"><span class="f2 g"><b>[287]</b></span></a> chattā:||<br />
					micchā-diṭṭhi,||<br />
					micchā-saɱkappo,||<br />
					micchā-vācā,||<br />
					micchā-kammanto,||<br />
					micchā-ājīvo,||<br />
					micchā-vāyāmo,||<br />
					micchā-sati,||<br />
					micchā-samādhi.|| ||</p>

					<p class="f4">Ime aṭṭha dhammā pabātabbā.|| ||</p>

					<p class="f4">v. Katame aṭṭha dhammā hāna-bhāgiyā?|| ||</p>

					<p class="f4">Aṭṭha kusīta-vatthūni:||<br />
					<span class="f2">(1)</span> Idh'āvuso bhikkhunā kammaɱ kātabbaɱ hoti.|| ||</p>

					<p class="f4">Tassa evaɱ hoti:||<br />
					'Kammaɱ kho me kātabbaɱ bhavissati,||<br />
					kammaɱ kho pana me karontassa kāyo kilamissati,||<br />
					hadāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ paṭhamaɱ kusīta-vatthu.|| ||</p>

					<p class="f4"><span class="f2">(2)</span> Puna ca paraɱ āvuso bhikkhunā kammaɱ kataɱ hoti.|| ||</p>

					<p class="f4">Tassa evaɱ hoti:||<br />
					'Ahaɱ kho kammaɱ akāsiɱ,||<br />
					kammaɱ kho pana me karontassa kāyo kilanto,||<br />
					handāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ dutiyaɱ kusīta-vatthu.|| ||</p>

					<p class="f4"><span class="f2">(3)</span> Puna ca paraɱ āvuso bhikkhunā Maggo gantabbo hoti.|| ||</p>

					<p class="f4">Tassa evaɱ hoti:||<br />
					'Maggo kho me gantabbo bhavissati,||<br />
					Maggaɱ kho pana me gacchantassa kāyo kilamissati,||<br />
					handāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ ārabhati,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ tatiyaɱ kusīta-vatthu.|| ||</p>

					<p class="f4"><span class="f2">(4)</span> Puna ca paraɱ āvuso bhikkhunā Maggo gato hoti.|| ||</p>

					<p class="f4">Tassa evaɱ hoti:||<br />
					'Ahaɱ kho Maggaɱ agamāsiɱ,||<br />
					Maggaɱ kho pana me gacchantassa kāyo kilanto,||<br />
					handāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ ārabhati,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ catutthaɱ kusīta-vatthu.|| ||</p>

					<p class="f4"><span class="f2">(5)</span> Puna ca paraɱ āvuso bhikkhu gāmaɱ vā nigamaɱ vā piṇḍāya caranto na labhati lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ hoti:||<br />
					'Ahaɱ kho gāmaɱ vā nigamaɱ vā piṇḍāya caranto nālatthaɱ lūkhassa vā paṇītassa vā bhojanassa yāva-datthaɱ pāripūriɱ,||<br />
					tassa me kāyo kilanto akammañño,||<br />
					handāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ ārabhati,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ pañcamaɱ kusīta-vatthu.|| ||</p>

					<p class="f4"><span class="f2">(6)</span> Puna ca paraɱ āvuso bhikkhu gāmaɱ vā nigamaɱ vā piṇḍāya caranto labhati lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ hoti:||<br />
					'Ahaɱ kho gāmaɱ vā nigamaɱ vā piṇḍāya caranto alatthaɱ lūkhassa vā paṇītassa vā bhojanassa yāva-datthaɱ pāripūriɱ,||<br />
					tassa me kāyo garuko akammañño māsācitaɱ maññe,||<br />
					handāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ ārabhati,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ chaṭṭhaɱ kusīta-vatthu.|| ||</p>

					<p class="f4"><span class="f2">(7)</span> Puna ca paraɱ āvuso bhikkhuno uppanno hoti appamattako ābādho.|| ||</p>

					<p class="f4">Tassa evaɱ hoti:||<br />
					'Uppanno kho me ayaɱ appamattako ābādho,||<br />
					atthi kappo nipajjituɱ,||<br />
					hadāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ āhabhati,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ sattamaɱ kusīta-vatthu.|| ||</p>

					<p class="f4"><span class="f2">(8)</span> Puna ca paraɱ āvuso bhikkhu gilānā vuṭṭhito hoti,||<br />
					acira-vuṭṭhito gelaññā.|| ||</p>

					<p class="f4">Tassa evaɱ hoti:||<br />
					'Ahaɱ kho gilānā vuṭṭhito,||<br />
					acira-vuṭṭhito gelaññā,||<br />
					tassa me kāyo dubbalo akammañño,||<br />
					handāhaɱ nipajjāmī' ti.|| ||</p>

					<p class="f4">So nipajjati,||<br />
					na viriyaɱ ārabhati,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ aṭṭhamaɱ kusīta-vatthu.|| ||</p>

					<p class="f4">Ime aṭṭha dhammā hāna-bhāgiyā.|| ||</p>

					<p class="f4">vi. Katame aṭṭha dhammā visesa-bhāgiyā?|| ||</p>

					<p class="f4">Aṭṭha ārambha-vatthūni:||<br />
					<span class="f2">(1)</span> Idh'āvuso bhikkhunā kammaɱ kātabbaɱ hoti.|| ||</p>

					<p class="f4">Tassa evaɱ hoti:||<br />
					'Kammaɱ kho me kātabbaɱ bhavissati,||<br />
					kammaɱ kho pana me karontena na sukaraɱ Buddhānaɱ sāsanaɱ mana-sikātuɱ,||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ paṭhamaɱ ārambha-vatthu.|| ||</p>

					<p class="f4"><span class="f2">(2)</span> Puna ca paraɱ āvuso bhikkhunā kammaɱ kataɱ hoti.|| ||</p>

					<p class="f4">Tassa evaɱ hoti:||<br />
					'Ahaɱ kho kammaɱ ākāsiɱ,||<br />
					kammaɱ kho pan'āhaɱ karonto nāsakkhiɱ Buddhānaɱ sāsanaɱ mana-sikātuɱ,||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ dutiyaɱ ārambha-vatthu.|| ||</p>

					<p class="f4"><span class="f2">(3)</span> Puna ca paraɱ āvuso bhikkhunā Maggo gantabbo hoti.|| ||</p>

					<p class="f4">Tassa evaɱ hoti:||<br />
					'Maggo kho me gantabbo bhavissati,||<br />
					Maggaɱ kho pana me gacchantena na sukaraɱ Buddhānaɱ sāsanaɱ mana-sikātuɱ,||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ tatiyaɱ ārambha-vatthu.|| ||</p>

					<p class="f4"><span class="f2">(4)</span> Puna ca paraɱ āvuso bhikkhunā Maggo gato hoti.|| ||</p>

					<p class="f4">Tassa evaɱ hoti:||<br />
					'Ahaɱ kho Maggaɱ agamāsiɱ,||<br />
					Maggaɱ kho pan'āhaɱ gacchanto nāsakkhiɱ Buddhānaɱ sāsanaɱ mana-sikātuɱ,||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ catutthaɱ ārambha-vatthu.|| ||</p>

					<p class="f4"><span class="f2">(5)</span> Puna ca paraɱ āvuso bhikkhu gāmaɱ vā nigamaɱ vā piṇḍāya caranto na labhati lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ hoti:||<br />
					'Ahaɱ kho gāmaɱ vā nigamaɱ vā piṇḍāya caranto nālatthaɱ lūkhassa vā paṇītassa vā bhojanassa yāva-datthaɱ pāripūriɱ,||<br />
					tassa me kāyo lahuko kammañño||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ pañcamaɱ ārambha-vatthu.|| ||</p>

					<p class="f4"><span class="f2">(6)</span> Puna ca paraɱ āvuso bhikkhu gāmaɱ vā nigamaɱ vā piṇḍāya caranto labhati lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ hoti:||<br />
					'Ahaɱ kho gāmaɱ vā nigamaɱ vā piṇḍāya caranto alatthaɱ lūkhassa vā paṇītassa vā bhojanassa yāva-datthaɱ pāripūriɱ,||<br />
					tassa me kāyo balavā kammañño,||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ chaṭṭhaɱ ārambha-vatthu.|| ||</p>

					<p class="f4"><span class="f2">(7)</span> Puna ca paraɱ āvuso bhikkhuno uppanno hoti appamattako ābādho.|| ||</p>

					<p class="f4">Tassa evaɱ hoti:||<br />
					'Uppanno kho me ayaɱ appamattako ābādho,||<br />
					ṭhānaɱ kho pan'etaɱ vijjati||<br />
					yaɱ me ābādho pavaḍḍheyya,||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ sattamaɱ ārambha-vatthu.|| ||</p>

					<p class="f4"><span class="f2">(8)</span> Puna ca paraɱ āvuso bhikkhu gilānā vuṭṭhito hoti acira-vuṭṭhito gelaññā.|| ||</p>

					<p class="f4">Tassa evaɱ hoti:||<br />
					'Ahaɱ kho gilānā vuṭṭhito acira-vuṭṭhito gelaññā,||<br />
					ṭhānaɱ kho pan'etaɱ vijjati,||<br />
					yaɱ me ābādho paccudāvatteyya,||<br />
					handāhaɱ viriyaɱ ārabhāmi,||<br />
					appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya,||<br />
					asacchi-katassa sacchi-kiriyāya.|| ||</p>

					<p class="f4">Idaɱ aṭṭhamaɱ ārambha-vatthu.|| ||</p>

					<p class="f4">Ime aṭṭha dhammā visesa-bhāgiyā.|| ||</p>

					<p class="f4">vii. Katame aṭṭha dhammā duppaṭi-vijjhā?|| ||</p>

					<p class="f4">Aṭṭh'akkhaṇā asamayā Brahma-cariya-vāsāya.|| ||</p>

					<p class="f4"><span class="f2">(1)</span> Idh'āvuso Tathāgato ca loke uppanno hoti arahaɱ Sammā-Sam-Buddho,||<br />
					dhammo ca desīyati opasamiko parinibbāniko sabbodha-gāmī Sugata-ppavedito.|| ||</p>

					<p class="f4">Ayañ ca puggalo Nirayaɱ upapanno hoti.|| ||</p>

					<p class="f4">Ayaɱ paṭhamo akkhaṇo asamayo Brahma-cariya-vāsāya.|| ||</p>

					<p class="f4"><span class="f2">(2)</span> Puna ca paraɱ āvuso Tathāgato ca loke uppanno hoti arahaɱ Sammā-Sam-Buddho,||<br />
					dhammo ca desīyati opasamiko parinibbāniko sambodha-gāmī Sugata-ppavedito,||<br />
					ayañ ca puggalo tiracchāna-yoniɱ upapanno hoti.|| ||</p>

					<p class="f4">Ayaɱ dutiyo akkhaṇo asamayo Brahma-cariya-vāsāya.|| ||</p>

					<p class="f4"><span class="f2">(3)</span> Puna ca paraɱ āvuso Tathāgato ca loke uppanno hoti arahaɱ Sammā-Sam-Buddho,||<br />
					dhammo ca desīyati opasamiko parinibbāniko sambodha-gāmī Sugata-ppavedito,||<br />
					ayañ ca puggalo petti-visayaɱ upapanno hoti.|| ||</p>

					<p class="f4">Ayaɱ tatiyo akkhaṇo asamayo Brahma-cariya-vāsāya.|| ||</p>

					<p class="f4"><span class="f2">(4)</span> Puna ca paraɱ āvuso Tathāgato ca loke uppanno hoti arahaɱ Sammā-Sam-Buddho,||<br />
					dhammo ca desīyati opasamiko parinibbāniko sambodha-gāmī Sugata-ppavedito,||<br />
					ayañ ca puggalo dīghāyukaɱ deva-nikāyaɱ upapanno hoti.|| ||</p>

					<p class="f4">Ayaɱ catuttho akkhaṇo asamayo Brahma-cariya-vāsāya.|| ||</p>

					<p class="f4"><span class="f2">(5)</span> Puna ca paraɱ āvuso Tathāgato ca loke uppanno hoti arahaɱ Sammā-Sam-Buddho,||<br />
					dhammo ca desīyati opasamiko parinibbāniko sambodha-gāmī Sugata-ppavedito,||<br />
					ayañ ca puggalo paccantimesu jana-padesu paccājāto hoti.|| ||</p>

					<p class="f4">Milakkhesu aviññātāresu yattha n'atthi gati bhikkhūnaɱ bhikkhunīnaɱ upāsakānaɱ upāsikānaɱ.|| ||</p>

					<p class="f4">Ayaɱ pañcamo akkhaṇo asamayo Brahma-cariya-vāsāya.|| ||</p>

					<p class="f4"><span class="f2">(6)</span> Puna ca paraɱ āvuso Tathāgato ca loke uppanno hoti arahaɱ Sammā-Sam-Buddho,||<br />
					dhammo ca desīyati opasamiko parinibbāniko sambodha-gāmī Sugata-ppavedito,||<br />
					ayañ ca puggalo majjhimesu jana-padesu paccājāto hoti,||<br />
					so ca hoti micchā-diṭṭhiko viparīta-dassano||<br />
					'n'atthi dinnaɱ,||<br />
					n'atthi yiṭṭhaɱ,||<br />
					n'atthi hutaɱ,||<br />
					n'atthi sukaṭa-dukkaṭānaɱ kammānaɱ phalaɱ vipāko,||<br />
					n'atthi ayaɱ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedentī' ti.|| ||</p>

					<p class="f4">Ayaɱ chaṭṭho akkhaṇo asamayo Brahma-cariya-vāsāya.|| ||</p>

					<p class="f4"><span class="f2">(7)</span> Puna ca paraɱ āvuso Tathāgato ca loke uppanno hoti arahaɱ Sammā-Sam-Buddho,||<br />
					dhammo ca desīyati opasamiko parinibbāniko sambodha-gāmī Sugata-ppavedito,||<br />
					ayañ ca puggalo majjhimesu jana-padadesu paccājāto hoti,||<br />
					so ca hoti duppañño jaḷo e'amūgo na paṭibalo su-bhāsita-dubbhā-sitānaɱ attham aññātuɱ.|| ||</p>

					<p class="f4">Ayaɱ sattamo akkhaṇo asamayo Brahma-cariya-vāsāya.|| ||</p>

					<p class="f4"><span class="f2">(8)</span> Puna ca paraɱ āvuso
					Tathāgato ca loke anuppanno hoti arahaɱ Sammā-Sam-Buddho,||<br />
					dhammo ca na desīyati opasamiko parinibbāniko sambodha-gāmī Sugata-ppavedito,||<br />
					ayañ ca puggalo majjhimesu jana-padesu paccājāto hoti,||<br />
					so ca hoti paññāvā ajaḷo ane'amūgo paṭibalo su-bhāsita-dubbhā-sitānaɱ attham aññātuɱ.|| ||</p>

					<p class="f4">Ayaɱ aṭṭhamo akkhaṇo asamayo Brahma-cariya-vāsāya.|| ||</p>

					<p class="f4">Ime aṭṭha dhammā duppaṭi-vijjhā.|| ||</p>

					<p class="f4">viii. Katame aṭṭha dhammā uppādetabbā?|| ||</p>

					<p class="f4">Aṭṭha-mahā-purisa-vitakkā:|| ||</p>

					<p class="f4">Appicchassa āyaɱ dhammo,||<br />
					nāyaɱ dhammo mahicchassa.|| ||</p>

					<p class="f4">Santuṭṭhassa āyaɱ dhammo,||<br />
					nāyaɱ dhammo asantuṭṭhassa.|| ||</p>

					<p class="f4">Pavivittassa āyaɱ dhammo,||<br />
					nāyaɱ dhammo sangaṇ'ik-ā-rāmassa.|| ||</p>

					<p class="f4">Āraddha-viriyassa āyaɱ dhammo,||<br />
					nāyaɱ dhammo kusitassa.|| ||</p>

					<p class="f4">Upaṭṭhitasatissa āyaɱ dhammo,||<br />
					nāyaɱ dhammo muṭṭha-s-satissa.|| ||</p>

					<p class="f4">Samāhitassa āyaɱ dhammo,||<br />
					nāyaɱ dhammo asamāhitassa.|| ||</p>

					<p class="f4">Paññavato ayaɱ dhammo,||<br />
					nāyaɱ dhammo duppaññassa.|| ||</p>

					<p class="f4">Nippapañcassa āyaɱ dhammo,||<br />
					nāyaɱ dhammo papañc'ārāmassa,||<br />
					nippapañca-ratino ayaɱ dhammo,||<br />
					nāyaɱ dhammo papañca-ratino'ti.|| ||</p>

					<p class="f4">Ime aṭṭha dhammā uppādetabbā.|| ||</p>

					<p class="f4">ix. Katame aṭṭha dhammā abhiññeyyā?|| ||</p>

					<p class="f4">Aṭṭha abhibhāyatanāni:||<br />
					<span class="f2">(1)</span> Ajjhattaɱ rūpa-saññi eko bahiddhā rupāni passati parittāni suvaṇṇa-dubbaṇṇāni,||<br />
					tāni Abhibhuyya jānāmi passāmī' ti evaɱ-saññi hoti.|| ||</p>

					<p class="f4">Idaɱ paṭhamaɱ abhibhāyatanaɱ.|| ||</p>

					<p class="f4"><span class="f2">(2)</span> Ajjhattaɱ rupa-saññī eko bahiddhā rūpāni passati appamāṇāni suvaṇṇa-dubbaṇṇāni,||<br />
					tāni Abhibhuyya jānāmi passāmī'ti evaɱ saññī hoti.|| ||</p>

					<p class="f4">Idaɱ dutiyaɱ abhibhāyatanaɱ.|| ||</p>

					<p class="f4"><span class="f2">(3)</span> Ajjhattaɱ arupa-saññī eko bahiddhā rupāni passati parittāni suvaṇṇa-dubbaṇṇāni,||<br />
					tāni Abhibhuyya jānāmi passāmī'ti evaɱ saññī hoti.|| ||</p>

					<p class="f4">Idaɱ tatiyaɱ abhibhāyatanaɱ.|| ||</p>

					<p class="f4"><span class="f2">(4)</span> Ajjhattaɱ arūpa-saññī eko bahiddhā rūpāni passati appamāṇāni suvaṇṇa-dubbaṇṇāni,||<br />
					tāni Abhibhuyya jānāmi passāmī'ti evaɱ saññī hoti.|| ||</p>

					<p class="f4">Idaɱ catutthaɱ abhibhāyatanaɱ.|| ||</p>

					<p class="f4"><span class="f2">(5)</span> Ajjhattaɱ arūpa-saññī eko bahiddhā rūpāni passati nīlāni nila-vaṇṇāni nīla-nidassanāni nīla-nibhāsāni,||<br />
					seyyathā pi nāma ummā-pupphaɱ nīlaɱ nīla-vaṇṇaɱ nila-nidassanaɱ nīla-nibhāsaɱ,||<br />
					seyyathā vā pana taɱ vatthaɱ Bārāṇaseyyakaɱ ubhato bhāga-vimaṭṭhaɱ nīlaɱ nīla-vaṇṇaɱ nīla-nidassanaɱ nīla-nibhāsaɱ,||<br />
					evam evaɱ ajjhattaɱ arūpa-saññi eko bahiddhā rūpāni passati||<br />
					nīlāni nīla-vaṇṇāni nīla-nidassanāni nīla-nibhāsāni,||<br />
					tāni Abhibhuyya jānāmi passāmī' ti evaɱ saññī hoti.|| ||</p>

					<p class="f4">Idaɱ pañcamaɱ abhibhāyatanaɱ.|| ||</p>

					<p class="f4"><span class="f2">(6)</span> Ajjhattaɱ arūpa-saññī eko bahiddhā rūpāni passati pītāni pīta-vaṇṇāni pītani-dassanāni pītani-bhāsāni.|| ||</p>

					<p class="f4">Seyyathā pi nāma kaṇikārapupphaɱ pītaɱ pīta-vaṇṇaɱ pīta-nidassanaɱ pīta-nibhāsaɱ,||<br />
					seyyathā vā pana taɱ vatthaɱ Bārāṇaseyyakaɱ ubhato bhāga-vimaṭṭhaɱ pītaɱ pīta-vaṇṇaɱ pīta-nidassanaɱ pīta-nibhāsaɱ,||<br />
					evam evaɱ ajjhattaɱ arūpa-saññī eko bahddhā rūpāni passati||<br />
					pītāni pīta-vaṇṇāni pīta-nidassanānā pīta-nibhāsāni,||<br />
					tāni Abhibhuyya jānāmi passāmī'ti evaɱ-saññi hoti.|| ||</p>

					<p class="f4">Idaɱ chaṭṭhaɱ abhibhāyatanaɱ.|| ||</p>

					<p class="f4"><span class="f2">(7)</span> Ajjhattaɱ arūpa-saññī eko bahiddhā rūpāni passati lohita-kāni lohita-kavaṇṇāni lohita-kanidassanāni lohita-kanibhāsāni,||<br />
					seyyathā pi nāma badhujīvakapupphaɱ lohitakaɱ lohitaka-vaṇṇaɱ lohita-kanidassanaɱ lohati-kanibhāsaɱ seyyathā vā pana taɱ vatthaɱ Bārāṇaseyyakaɱ ubhato bhāga-vimaṭṭhaɱ lohitakaɱ lohitaka-vaṇṇaɱ lohitaka-nidassanaɱ lohitaka-nibhāsaɱ,||<br />
					evam evaɱ ajjhattaɱ arūpa-saññī eko bahiddhā rūpāni passati lohita-kāni lohita-kavaṇṇāni lohita-kanidassanāni lohita-kanibhāsāni,||<br />
					tāni Abhibhuyya jānāmi passāmī' ti evaɱ saññī hoti.|| ||</p>

					<p class="f4">Idaɱ sattamaɱ abhibhāyatanaɱ.|| ||</p>

					<p class="f4"><span class="f2">(8)</span> Ajjhattaɱ arūpa-saññī eko bahiddhā rūpāni passati odātāni odāta-vaṇṇāni odāta-nidassanāni odāta-nibhāsāni.|| ||</p>

					<p class="f4">Seyyathā pi nāma osadhītārakā odātā odāta-vaṇṇā odāta-nidassanā odāta-nibhāsā,||<br />
					seyyathā vā pana taɱ vatthaɱ Bārāṇaseyyakaɱ ubhato bhāga-vimaṭṭhaɱ odātaɱ odāta-vaṇṇaɱ odāta-nidassanaɱ odāta-nibhāsaɱ,||<br />
					evam evaɱ ajjhattaɱ arūpa-saññī eko bahiddhā rūpāni passati||<br />
					odātāni odāta-vaṇṇāni odāta-nidassanāni odāta-nibhāsāni,||<br />
					tāni Abhibhuyya jānāmi passāmī'ti evaɱ saññī hoti.|| ||</p>

					<p class="f4">Idaɱ aṭṭhamaɱ abhibhāyatanaɱ.|| ||</p>

					<p class="f4">Ime aṭṭha dhammā abhiññeyyā.|| ||</p>

					<p class="f4"><a id="pg288"><span class="f2 g"><b>[288]</b></span></a> x. Katame aṭṭha dhammā sacchi-kātabbā?|| ||</p>

					<p class="f4">Aṭṭha vimokkhā:||<br />
					<span class="f2">(1)</span> Rūpī rūpāni passati.|| ||</p>

					<p class="f4">Ayaɱ paṭhamo vimokkho.|| ||</p>

					<p class="f4"><span class="f2">(2)</span> Ajjhattaɱ arūpa-saññī eko bahiddhā rūpāni passati.|| ||</p>

					<p class="f4">Ayaɱ dutiyo vimokkho.|| ||</p>

					<p class="f4"><span class="f2">(3)</span> Subhan t'eva adimutto hoti.|| ||</p>

					<p class="f4">Ayaɱ tatiyo vimokkho.|| ||</p>

					<p class="f4"><span class="f2">(4)</span> Sabbaso rūpa-sañññānaɱ samati-k-kamā,||<br />
					paṭigha-saññānaɱ attha-gamā,||<br />
					nānatta-saññānaɱ amanasi-kārā||<br />
					'Ananto ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Ayaɱ catuttho vimokkho.|| ||</p>

					<p class="f4"><span class="f2">(5)</span> Sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4">Ayaɱ pañcamo vimokkho.|| ||</p>

					<p class="f4"><span class="f2">(6)</span> Sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti||<br />
					Ākiñcaññ'āyatanaɱ upasampajja viharati.|| ||</p>

					<p class="f4">Ayaɱ chaṭṭho vimokkho.|| ||</p>

					<p class="f4"><span class="f2">(7)</span> Sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Ayaɱ sattamo vimokkho.|| ||</p>

					<p class="f4"><span class="f2">(8)</span> Sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharati.|| ||</p>

					<p class="f4">Ayaɱ aṭṭhamo vimokkho.|| ||</p>

					<p class="f4">Ime aṭṭha dhammā sacchi-kātabbā.|| ||</p>

					<p class="f4">Iti ime asīti dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Nava dhammā</h4>

					<p class="f4"><span class="f3">[<a id="p10">10</a>][<a href="../../../dhamma-vinaya/pts/dn/dn.34.rhyt.pts.htm#p10">rhyt</a>]</span> Nava dhammā bahu-kārā,||<br />
					nava dhammā bhāvetabbā,||<br />
					nava dhammā pariññeyyā,||<br />
					nava dhammā pahātabbā,||<br />
					nava dhammā hāna-bhāgiyā,||<br />
					nava dhammā visesa-bhāgiyā,||<br />
					nava dhammā duppaṭi-vijjhā,||<br />
					nava dhammā uppādetabbā,||<br />
					nava dhammā abhiññeyyā,||<br />
					nava dhammā sacchi-kātabbā.|| ||</p>

					<p class="f4">i. Katame nava dhammā bahu-kārā?|| ||</p>

					<p class="f4">Nava yoniso-manasi-kāra-mūlakā dhammā:|| ||</p>

					<p class="f4">Yoniso mana-sikaroto pāmojjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati,||<br />
					samāhite citte yathā-bhūtaɱ jānāti,||<br />
					yathā-bhūtaɱ jānaɱ passaɱ nibbindati,||<br />
					nibbindaɱ virajjati,||<br />
					virāgā vimuccati.|| ||</p>

					<p class="f4">Ime nava dhammā bahu-kārā.|| ||</p>

					<p class="f4">ii. Katame nava dhammā bhāvetabbā?|| ||</p>

					<p class="f4">Nava pārisuddhi-padhāniyaŋgāni.|| ||</p>

					<p class="f4">Sīla-visuddhi pārisuddhi-padhāniyaŋgaɱ,||<br />
					citta-visuddhi pārisuddhi-padhāniyaŋgaɱ,||<br />
					diṭṭhi-visuddhi pārisuddhi-padhāniyaŋgaɱ,||<br />
					kaŋkhā-vitaraṇa-visuddhi pārisuddhi-padhāniyaŋgaɱ,||<br />
					Maggā-Magga-ñāṇa-dassana-visuddhi pārisuddhi-padhāniyaŋgaɱ,||<br />
					paṭipadā-ñāṇa-dassana-visuddhi pārisuddhi-padāniyaŋgaɱ,||<br />
					ñāṇa-dassana-visuddhi pārisuddhi-padhāniyaŋgaɱ,||<br />
					paññā-visuddhi pārisuddhi-padāniyaŋgaɱ,||<br />
					vimutti-visuddhi pārisuddhi-padhāniyaŋgaɱ.|| ||</p>

					<p class="f4">Ime nava dhammā bhāvetabbā.|| ||</p>

					<p class="f4">iii. Katame nava dhammā pariññeyyā?|| ||</p>

					<p class="f4">Nava sattāvāsā:|| ||</p>

					<p class="f4"><span class="f2">(1)</span> Sant'āvuso sattā nānatta-kāyā nānatta-saññino,||<br />
					seyyathā pi manussā ekacce ca devā ekacce ca vinipātā.|| ||</p>

					<p class="f4">Ayaɱ paṭhamo sattāvāso.|| ||</p>

					<p class="f4"><span class="f2">(2)</span> Sant'āvuso sattā nānatta-kāyā ekatta-saññino,||<br />
					seyyathā pi devā Brahma-kāyikā paṭham-ā-bhini-b-battā.|| ||</p>

					<p class="f4">Ayaɱ dutiyo sattāvāso.|| ||</p>

					<p class="f4"><span class="f2">(3)</span> Sant'āvuso sattā ekatta-kāyā nānatta-saññino,||<br />
					seyyathā pi devā Ābhassarā.|| ||</p>

					<p class="f4">Ayaɱ tatiyo sattāvāso.|| ||</p>

					<p class="f4"><span class="f2">(4)</span> Sant'āvuso sattā ekatta-kāyā ekatta-saññino,||<br />
					seyyathā pi devā Subha-kiṇṇā.|| ||</p>

					<p class="f4">Ayaɱ catuttho sattāvāso.|| ||</p>

					<p class="f4"><span class="f2">(5)</span> Sant'āvuso sattā asaññino appaṭisaŋvedino,||<br />
					seyyathā pi devā Asañña-sattā.|| ||</p>

					<p class="f4">Ayaɱ pañcamo sattāvāso.|| ||</p>

					<p class="f4"><span class="f2">(6)</span> Sant'āvuso sattā sabbaso rūpa-saññānaɱ samati-k-kamā,||<br />
					paṭigha-saññānaɱ atthāgamā,||<br />
					nānatta-saññānaɱ amana-sikārā,||<br />
					'Ananto ākāso' ti||<br />
					akāsānañcāyatanūpagā.|| ||</p>

					<p class="f4">Ayaɱ chaṭṭho sattāvāso.|| ||</p>

					<p class="f4"><span class="f2">(7)</span> Sant'āvuso sattā sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanūpagā.|| ||</p>

					<p class="f4">Ayaɱ sattamo sattāvāso.|| ||</p>

					<p class="f4"><span class="f2">(8)</span> Sant'āvuso sattā sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti Ākiñ caññ'āyatanūpagā.|| ||</p>

					<p class="f4">Ayaɱ aṭṭhamo sattāvāso.|| ||</p>

					<p class="f4"><span class="f2">(9)</span> Sant'āvuso sattā sabbaso Ākiñcaññ'āyatanaɱ samati-k-kamma||<br />
					N'eva-saññā-nāsaññāyatanūpagā.|| ||</p>

					<p class="f4">Ayaɱ navamo sattāvāso.|| ||</p>

					<p class="f4">Ime nava dhammā pariññeyyā.|| ||</p>

					<p class="f4">iv. Katame nava dhammā pahātabbā?|| ||</p>

					<p class="f4">Nava taṇhā- <a id="pg289"><span class="f2 g"><b>[289]</b></span></a> mūlakā dhammā:||<br />
					taṇhaɱ paṭicca pariyesanā,||<br />
					pariyesanaɱ paṭicca lābho,||<br />
					lābhaɱ paṭicca vinicchayo,||<br />
					vinicchayaɱ paṭicca chanda-rāgo,||<br />
					chanda-rāgaɱ paṭicca ajjhosānaɱ,||<br />
					ajjhosānaɱ paṭicca pariggaho,||<br />
					pariggahaɱ paṭicca macchariyaɱ,||<br />
					macchariyaɱ paṭicca ārakkho,||<br />
					ārakkh-ā-dhikaraṇaɱ paṭicca daṇḍ'ādāna-Satth'ādāna-kalaha-viggaha-vivāda-tuvaɱtuvaɱ-pesuñña-musā-vādā,||<br />
					aneke pāpakā akusalā dhammā saŋvattanti.|| ||</p>

					<p class="f4">Ime nava dhammā pahātabbā.|| ||</p>

					<p class="f4">v. Katame nava dhammā hāna-bhāgiyā?|| ||</p>

					<p class="f4">Nava āghāta-vatthūni:||<br />
					'Anatthaɱ me acarī' ti āghātaɱ bandhati,||<br />
					'Anatthaɱ me caratī' ti āghātaɱ bandhati,||<br />
					'Anatthaɱ me carissatī' ti āghātaɱ bandhati,||<br />
					'Piyassa me manāpassa anatthaɱ acarī' ti āghātaɱ bandhati,||<br />
					'Piyassa me manāpassa anatthaɱ caratī' ti āghātaɱ bandhati,||<br />
					'Piyassa me manāpassa anatthaɱ carissatī' ti āghātaɱ bandhatī,||<br />
					'Appiyassa me amanāpassa atthaɱ acarī' ti āghātaɱ bandhati,||<br />
					'Appiyassa me amanāpassa atthaɱ caratī' ti āghātaɱ bandhati,||<br />
					'Appiyassa me amanāpassa atthaɱ carissatī'ti āghātaɱ khandhati.|| ||</p>

					<p class="f4">Ime nava dhammā hāna-bhāgiyā.|| ||</p>

					<p class="f4">vi. Katame nava dhammā visesa-bhāgiyā?|| ||</p>

					<p class="f4">Nava āghāta-paṭivinayā.|| ||</p>

					<p class="f4"><span class="f2">(1)</span> 'Anatthaɱ me acarī,||<br />
					taɱ kutettha labbhā' ti,||<br />
					āghātaɱ paṭivineti,||<br />
					<span class="f2">(2)</span> 'Anatthaɱ me caratī,||<br />
					taɱ kutettha labbhā' ti,||<br />
					āghātaɱ paṭivineti,||<br />
					<span class="f2">(3)</span> 'Anatthaɱ me carissatī,||<br />
					taɱ kutettha labbhā' ti,||<br />
					āghātaɱ paṭivineti,||<br />
					<span class="f2">(4)</span> 'Piyssa me manāpassa anatthaɱ acarī,||<br />
					taɱ tutettha labbhā' ti,||<br />
					āghātaɱ paṭivineti,||<br />
					<span class="f2">(5)</span> 'Piyassa me manāpassa anatthaɱ caratī,||<br />
					taɱ tutettha labbhā' ti,||<br />
					āghātaɱ paṭivineti,||<br />
					<span class="f2">(6)</span> 'Piyassa me manāpassa anatthaɱ carissatī,||<br />
					taɱ kutettha labbhā' ti,||<br />
					āghātaɱ paṭivineti,||<br />
					<span class="f2">(7)</span> 'appiyassa me amanāpassa atthaɱ acarī,||<br />
					taɱ kutettha labbhā' ti,||<br />
					āghātaɱ paṭivineti,||<br />
					<span class="f2">(8)</span> 'Appiyassa me amanāpassa atthaɱ caratī,||<br />
					taɱ kutettha labbhā' ti,||<br />
					āghātaɱ paṭivineti,||<br />
					<span class="f2">(9)</span> 'Appiyassa me amanāpassa atthaɱ carassatī,||<br />
					taɱ kutettha labbhā' ti,||<br />
					āghātaɱ paṭivineti.|| ||</p>

					<p class="f4">Ime nava dhammā visesa-bhāgiyā.|| ||</p>

					<p class="f4">vii. Katame nava dhammā duppaṭi-vijjhā?|| ||</p>

					<p class="f4">Nava nānāttā:||<br />
					dhātu-nānattaɱ paṭicca uppajjati phassa-nānattaɱ,||<br />
					phassa-nānattaɱ paṭicca uppajjati vedanā-nānattaɱ,||<br />
					vedanā-nānattaɱ paṭicca uppajjati saññā-nānattaɱ,||<br />
					saññā-nānattaɱ paṭicca uppajjati saŋkappa-nānattaɱ,||<br />
					saŋkappa-nānattaɱ paṭicca uppajjati chanda-nānattaɱ,||<br />
					chanda-nānattaɱ paṭicca uppajjati pariḷāha-nānattaɱ,||<br />
					paṭi'āha-nānattaɱ paṭicca uppajjati pariyesanā-nānattaɱ,||<br />
					pariyesanā-nānattaɱ paṭicca uppajjati lābha-nānattaɱ,||<br />
					lābha-nānattaɱ paṭicca uppajjati maññanā-nānattaɱ.|| ||</p>

					<p class="f4">Ime nava dhammā duppaṭi-vijjhā.|| ||</p>

					<p class="f4">viii. Katame nava dhammā uppādetabbā?|| ||</p>

					<p class="f4">Nava saññā:||<br />
					asubha-saññā,||<br />
					maraṇa-saññā,||<br />
					āhāre paṭikkūla-saññā,||<br />
					sabba-loke anabhirati-saññā,||<br />
					anicca-saññā,||<br />
					anacce dukkha-saññā,||<br />
					<a id="pg290"><span class="f2 g"><b>[290]</b></span></a> dukkhe anatta-saññā,||<br />
					pahāṇa-saññā,||<br />
					virāga-saññā.|| ||</p>

					<p class="f4">Ime nava dhammā uppādetabbā.|| ||</p>

					<p class="f4">ix. Katame nava dhammā abhiññeyyā?|| ||</p>

					<p class="f4">Nava anupubba-vihārā:||<br />
					<span class="f2">(1)</span> Idh'āvuso bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4"><span class="f2">(2)</span> Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4"><span class="f2">(3)</span> Pītiyā ca virāgā upekkhako ca viharati sato ca sampajāno sukhaɱ ca kāyane paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekkhako satimā sukha-vihārī'ti||<br />
					taɱ||<br />
					tatiyaɱ-jhānaɱ upasampajja viharati.|| ||</p>

					<p class="f4"><span class="f2">(4)</span> Sukhassa ca pahāṇā dukkhassa ca pahāṇā pubb'eva somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4"><span class="f2">(5)</span> Sabbāso rūpa-saññānaɱ samati-k-kamā paṭigha-saññānaɱ attha-gamā nānatta-saññānaɱ amanasi-kārā||<br />
					'Aananto Ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4"><span class="f2">(6)</span> Sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4"><span class="f2">(7)</span> Sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti||<br />
					Ākiñcaññ'āyatanaɱ upasampajja viharati,|| ||</p>

					<p class="f4"><span class="f2">(8)</span> Sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharati|| ||</p>

					<p class="f4"><span class="f2">(9)</span> Sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharati.|| ||</p>

					<p class="f4">Ime nava dhammā abhiññeyyā.|| ||</p>

					<p class="f4">x. Katame nava dhammā sacchi-kātabbā?|| ||</p>

					<p class="f4">Nava anupubba-nirodhā:||<br />
					paṭhamaɱ-jhānaɱ samāpannassa kāma-saññā niruddhā hoti,||<br />
					dutiyaɱ-jhānaɱ samāpannassa vitakka-vicārā niruddhā honti,||<br />
					tatiyaɱ-jhānaɱ samāpannassa pīti niruddhā hoti,||<br />
					catutthaɱ-jhānaɱ samāpannassa assāsa-passāsā niruddhā honti,||<br />
					Ākāsanañ-c'āyatanaɱ samāpannassa rūpa-saññā niruddhā hoti,||<br />
					Viññāṇañ-c'āyatanaɱ samāpannassa Ākāsanañ-c'āyatanasaññā niruddhā hoti,||<br />
					Ākiñcaññ'āyatanaɱ samāpannassa Viññāṇañ-c'āyatanasaññā niruddhā hoti,||<br />
					N'eva-saññā-nā-saññ'āyatanaɱ samāpannassa Ākiñ caññ'āyatanasaññā niruddhā hoti,||<br />
					saññā-vedayita-nirodhaɱ samāpannassa saññā ca vedanā ca niruddhā honti.|| ||</p>

					<p class="f4">Ime nava dhammā sacchi-kātabbā.|| ||</p>

					<p class="f4">Iti ime navutī dhammā bhūtā tacchā tathā avitathā anaññathā sammā Tathāgatena abhisambuddhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Dasa dhammā</h4>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/dn/dn.34.rhyt.pts.htm#p11">rhyt</a>]</span> Dasa dhammā bahu-kārā,||<br />
					Dasa dhammā bhāvetabbā,||<br />
					dasa dhammā pariññeyyā,||<br />
					dasa dhammā pabhātabbā,||<br />
					Dasa dhammā hāna-bhāgiyā,||<br />
					Dasa dhammā visesa-bhāgiyā,||<br />
					Dasa dhammā duppaṭi-vijjhā,||<br />
					Dasa dhammā uppādetabbā,||<br />
					Dasa dhammā abhiññeyyā,||<br />
					Dasa dhammā sacchi-kātabbā.|| ||</p>

					<p class="f4">i. Katame dasa dhammā bahu-kārā?|| ||</p>

					<p class="f4">Dasa nātha-karaṇā dhammā:||<br />
					<span class="f2">(1)</span> Idh'āvuso bhikkhu sīlavā hoti Pātimokkha-saŋvara-saɱvuto viharati,||<br />
					ācāra-gocara-sappanno anumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Yaɱ p'āvuso bhikkhu sīlavā hoti,||<br />
					Pātimokkha-saŋvara-saɱvuto viharati ācāra-gocara-sampanno anumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(2)</span> Puna ca paraɱ āvuso bhikkhu bahu-s-suto hoti suta-dharo suta-sannicayo.|| ||</p>

					<p class="f4">Ye te dhammā ādi-kalyāṇā,||<br />
					majjhe-kalyāṇā,||<br />
					pariyosāna-kalyāṇā||<br />
					sātthāɱ savyañ janā kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Yam p'āvuso bhikkhu bahu-s-suto hoti suta-dharo suta-sannivayo.|| ||</p>

					<p class="f4">Ye te dhammā ādi-kalyāṇā,||<br />
					majjhe-kalyāṇā,||<br />
					pariyosāna-kalyāṇā||<br />
					sātthāɱ savyañ janā kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(3)</span> Puna ca paraɱ āvuso bhikkhu kalyāṇa-mitto hoti kalyāṇa-sahāyo kalyāṇa-sampavaŋko.|| ||</p>

					<p class="f4">Yam p'āvuso bhikkhu kalyāṇa-mitto hoti kalyāṇa-sahāyo kalyāṇa-sampavaŋko.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(4)</span> Puna ca paraɱ āvuso bhikkhu subbaco hoti sovacassa-karaṇehi dhammehi samannāgato khamo padakkhiṇa-ggāhī anusāsaniɱ.|| ||</p>

					<p class="f4">Yam p'āvuso bhikkhu subbaco hoti sovacassa-karaṇehi dhammehi samannāgato khamo padakkhiṇa-ggāhī anusāsaniɱ.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(5)</span> Puna ca paraɱ āvuso bhikkhu yāni tāni sabrahma-cārīnaɱ uccāvacāni kiɱ-karaṇīyāni,||<br />
					tattha dakkho hoti analaso tatrupāyāya vīmaɱsāya samannāgato,||<br />
					alaɱ kātuɱ alaɱ saɱvidhātuɱ.|| ||</p>

					<p class="f4">Yam p'āvuso bhikkhu yāni tāni sabrahma-cārīnaɱ uccāvacāni kiɱ-karaṇīyāni,||<br />
					tattha dakkho hoti analaso tatrupāyāya vīmaɱsāya samannāgato,||<br />
					alaɱ kātuɱ alaɱ saɱvidhātuɱ.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(6)</span> Puna ca paraɱ āvuso bhikkhu dhammakāmo hoti piya-samudāhāro,||<br />
					abhidhamme abhivinaye uḷāra-pāmojjo.|| ||</p>

					<p class="f4">Yam p'āvuso bhikkhu dhammakāmo hoti piya-samudāhāro,||<br />
					abhidhamme abhivinaye uḷāra-pāmojjo.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(7)</span> Puna ca paraɱ āvuso bhikkhu santuṭṭho hoti itarītarehi-cīvara-piṇḍa-pāta-sen'āsana-gilāna-ppaccaya-bhesajja-parikkārehi.|| ||</p>

					<p class="f4">Yam p'āvuso bhikkhu santuṭṭho hoti itarītarehi-cīvara-piṇḍa-pāta-sen'āsana-gilāna-paccaya-bhesajja-parikkhārehi.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(8)</span> Puna ca paraɱ āvuso bhikkhu āraddha-viriyo viharati,||<br />
					akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya,||<br />
					thāmavā daḷha-parakkamo,||<br />
					anikkhitta-dhuro kusalesu dhammesu.|| ||</p>

					<p class="f4">Yam p'āvuso bhikkhu āraddha-viriyo virahati,||<br />
					akusalānaɱ dhammānaɱ pahānāya,||<br />
					kusalānaɱ dhammānaɱ upasampādaya,||<br />
					thāmavā daḷha-parakkamo,||<br />
					anikkhitta-dhuro kusalesu dhammesu.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(9)</span> Puna ca paraɱ āvuso bhikkhu satimā hoti paramena sati-nepakkena samannāgato cira-katam pi cira-bhāsitam pi sarītā anussaritā.|| ||</p>

					<p class="f4">Yam p'āvuso bhikkhu satimā hoti paramena sati-nepakkena samannāgato cira-katam pi cira-bhāsitam pi sarītā anussaritā.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4"><span class="f2">(10)</span> Puna ca paraɱ āvuso bhikkhu paññavā hoti uday'attha-gāminiyā paññāya samannāgato ariyāya nibbedhi-kāya sammā dukkha-k-khaya-gāminiyā.|| ||</p>

					<p class="f4">Yam p'āvuso bhikkhu paññavā hoti uday'attha-gāminiyā paññāya samannāgato ariyāya nibbedhi-kāya sammā dukkha-k-khaya-gāminiyā.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="f4">Ime dasa dhammā bahu-kārā.|| ||</p>

					<p class="f4">ii. Katame dasa dhammā bhāvetabbā?|| ||</p>

					<p class="f4">Dasa kasiṇ'āyatanāni:||<br />
					paṭhavī-kasiṇam eko sañjānāti uddhaɱ adho tirayaɱ advayaɱ appamāṇaɱ.|| ||</p>

					<p class="f4">Āpo-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Tejo-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Vāyo-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Nīla-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Pīta-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Lohita-kasiṇameko sañjanāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Odāta-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Ākāsa-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Viññāṇa-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Ime dasa dhammā bhāvetabbā.|| ||</p>

					<p class="f4">iii. Katame dasa dhammā pariññeyyā?|| ||</p>

					<p class="f4">Das'āyatanāni:||<br />
					cakkhāyatanaɱ,||<br />
					rūpāyatanaɱ,||<br />
					sotāyatanaɱ,||<br />
					saddāyatanaɱ,||<br />
					ghānāyatanaɱ,||<br />
					gadhāyatanaɱ,||<br />
					jivhāyatanaɱ,||<br />
					rasāyatanaɱ,||<br />
					kāyāyatanaɱ,||<br />
					phoṭṭhabbāyatanaɱ.|| ||</p>

					<p class="f4">Ime dasa dhammā pariññeyyā.|| ||</p>

					<p class="f4">iv. Katame dasa dhammā pahātabbā?|| ||</p>

					<p class="f4">Dasa micchattā:||<br />
					micchā-diṭṭhi,||<br />
					micchā-saŋkappo,||<br />
					micchā-vācā,||<br />
					micchā-kammanto,||<br />
					micchā-ājīvo,||<br />
					micchā-vāyāmo,||<br />
					micchā-sati,||<br />
					micchā-samādhi,||<br />
					micchā-ñāṇaɱ,||<br />
					micchā-vimutti.|| ||</p>

					<p class="f4">Ime dasa dhammā pahātabbā.|| ||</p>

					<p class="f4">v. Katame dasa dhammā hāna-bhāgiyā?|| ||</p>

					<p class="f4">Dasa akusala-kammapathā:||<br />
					pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā vācā,||<br />
					pharusā vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Ime dasa dhammā hāna-bhāgiyā.|| ||</p>

					<p class="f4"> <a id="pg291"><span class="f2 g"><b>[291]</b></span></a> vi. Katame dasa dhammā visesa-bhāgiyā?|| ||</p>

					<p class="f4">Dasa kusala-kammapathā:||<br />
					pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samaphappalāpā veramaṇī,||<br />
					anabhijjdhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Ime dasa dhammā visesa-bhāgiyā.|| ||</p>

					<p class="f4">vii. Katame dasa dammā duppaṭi-vijjhā?|| ||</p>

					<p class="f4">Dasa ariya-vāsā:||<br />
					<span class="f2">(1)</span> Idh'āvuso bhikkhu pañc'aŋga-vi-p-pahīno hoti||<br />
					<span class="f2">(2)</span> chaḷ-aŋga-samannāgato||<br />
					<span class="f2">(3)</span> ek'ārakkho||<br />
					<span class="f2">(4)</span> catur'āpasseno||<br />
					<span class="f2">(5)</span> panunna-pacceka-sacco||<br />
					<span class="f2">(6)</span> samavaya-saṭṭh'esano||<br />
					<span class="f2">(7)</span> anāvila-saŋkappo||<br />
					<span class="f2">(8)</span> passaddha-kāya-sankhāro||<br />
					<span class="f2">(9)</span> su-vimutta-citto||<br />
					<span class="f2">(10)</span> su-vimutta-pañño.|| ||</p>

					<p class="f4"><span class="f2">(1)</span> Kathañ ca āvuso bhikkhu pañc'aŋga-vi-p-pahīno hoti?|| ||</p>

					<p class="f4">Idh'āvuso bhikkhuno kāma-c-chando pahīno hoti,||<br />
					vyāpādo pahīno hoti,||<br />
					thīna-middhaɱ pahīnaɱ hoti,||<br />
					uddhacca-kukkuccaɱ pahīnaɱ hoti,||<br />
					vicikicchā pahīnā hoti.|| ||</p>

					<p class="f4">Evaɱ kho āvuso bhikkhu pañc'aŋga-vi-p-pahīno hoti.|| ||</p>

					<p class="f4"><span class="f2">(2)</span> Kathañ ca āvuso bhikkhu chaḷ-aŋga-samannāgato hoti?|| ||</p>

					<p class="f4">Idh'āvuso bhikkhu cakkhunā rūpaɱ disvā n'eva sumano hoti na dummano,||<br />
					upekkhako ca viharati sato sampajāno,||<br />
					sotena saddaɱ sutvā n'eva sumano hoti na dummano,||<br />
					upekkhako ca viharati sato sampajāno,||<br />
					ghānena gadhaɱ ghāyitvā n'eva sumano hoti na dummano,||<br />
					upekkhako ca viharati sato sampajāno,||<br />
					kāyena phoṭṭhabbaɱ phusitvā n'eva sumano hoti na dummano,||<br />
					upekkhako ca viharati sato sampajāno,||<br />
					manasā dhammaɱ viññāya n'eva sumano hoti na dummano,||<br />
					upekkhako ca viharati sato sampajāno.|| ||</p>

					<p class="f4">Evaɱ kho āvuso bhikkhu chaḷ-aŋga-samannāgato hoti.|| ||</p>

					<p class="f4"><span class="f2">(3)</span> Kathañ ca āvuso bhikkhu ek'ārakkho hoti?|| ||</p>

					<p class="f4">Idh'āvuso bhikkhu sat'ārakkhena cetasā samannāgato hoti.|| ||</p>

					<p class="f4">Evaɱ kho āvuso bhikkhu ek'ārakkho hoti.|| ||</p>

					<p class="f4"><span class="f2">(4)</span> Kathañ ca āvuso bhikkhu catu-rāpasseno hoti?|| ||</p>

					<p class="f4">Idh'āvuso bhikkhu saŋkhāy'ekaɱ paṭisevati,||<br />
					saŋkhāy'ekaɱ adhivāseti,||<br />
					saŋkhāy'ekaɱ parivajjeti,||<br />
					saŋkhāy'ekaɱ vinodeti.|| ||</p>

					<p class="f4">Evaɱ kho āvuso bhikkhu catur'āpasseno hoti.|| ||</p>

					<p class="f4"><span class="f2">(5)</span> Kathañ ca āvuso bhikkhu panunna-pacceka-sacco hoti?|| ||</p>

					<p class="f4">Idh'āvuso bhikkhuno yāni hi puthu-samaṇa-brāhmaṇānaɱ puthu-ppacceka-saccāni sabbāni'ssa tāni nunnāni honti panunnāni cattāni vantāni muttāni pahīnāni paṭinissaṭṭhāni.|| ||</p>

					<p class="f4">Evaɱ kho āvuso bikkhu panunnapacceka-sacco hoti.|| ||</p>

					<p class="f4"><span class="f2">(6)</span> Katañ ca āvuso bhikkhu samavaya-saṭṭh'esano hoti?|| ||</p>

					<p class="f4">Idh'āvuso bhikkhuno kām'esanā pahīnā hoti,||<br />
					bhav'esanā pahīnā hoti,||<br />
					brahma-cariy'esanā paṭi-p-passaddhā hoti.|| ||</p>

					<p class="f4">Evaɱ kho āvuso bhikkhu sama-vaya-saṭṭh'esano hoti.|| ||</p>

					<p class="f4"><span class="f2">(7)</span> Kathañ c'āvuso bhikkhu anāvila-saŋkappo hoti?|| ||</p>

					<p class="f4">Idh'āvuso bhikkhuno kāma-saŋkappo pahīno hoti,||<br />
					vyāpāda-saŋkappo pahīno hoti,||<br />
					vihiɱsā-saŋkappo pahīno hoti.|| ||</p>

					<p class="f4">Evaɱ kho āvuso bhikkhu anāvila-saŋkappo hoti.|| ||</p>

					<p class="f4"><span class="f2">(8)</span> Kathañ c'āvuso bhikkhu passaddha-kāya-sankhāro hoti?|| ||</p>

					<p class="f4">Idh'āvuso bhikkhu sukhassa ca pahānā dukkhassa ca pahānā pubb'eva somanassa-domanassānaɱ attha-gamā adukkha-m-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Evaɱ kho āvuso bhikkhu passaddha-kāya-sankhāro hoti.|| ||</p>

					<p class="f4"><span class="f2">(9)</span> Kathañ c'āvuso bhikkhu su-vimutta-citto hoti?|| ||</p>

					<p class="f4">Idh'āvuso bhikkhuno rāgā cittaɱ vimuttaɱ hoti, dosā cittaɱ vimuttaɱ hoti,||<br />
					mohā cittaɱ vimuttaɱ hoti.|| ||</p>

					<p class="f4">Evaɱ kho āvuso bhikkhu su-vimutta-citto hoti.|| ||</p>

					<p class="f4"><span class="f2">(10)</span> Kathañ c'āvuso bhikkhu su-vimutta-pañño hoti?|| ||</p>

					<p class="f4">Idh'āvuso bhikkhu 'Rāgo me pahīno ucchinna-mūlo tālā-vatthu-kato anabhāvaɱ gato āyatiɱ anuppāda-dhammo' ti pajānāti,||<br />
					'Doso me pahīno ucchinna-mūlo tālā-vatthu-kato anabhāvaɱ gato āyatiɱ anuppāda-dhammo' ti pajānāti,||<br />
					'Moho me pahīno ucchinna-mūlo tālā-vatthu-kato anabhāvaɱ gato āyatiɱ anuppāda-dhammo' ti pajānāti.|| ||</p>

					<p class="f4">Evaɱ kho āvuso bhikkhu su-vimuttappañño hoti.|| ||</p>

					<p class="f4">Ime dasa dhammā duppaṭi-vijjhā.|| ||</p>

					<p class="f4">viii. Katame dasa dhammā uppādetabbā?|| ||</p>

					<p class="f4">Dasa saññā:||<br />
					asubha-saññā,||<br />
					maraṇa-saññā,||<br />
					āhāre paṭikkūla-saññā,||<br />
					sabba-loke anabhirata-saññā,||<br />
					anicca-saññā,||<br />
					anicce dukkha-saññā,||<br />
					dukkhe anatta-saññā,||<br />
					pahāna-saññā,||<br />
					virāga-saññā,||<br />
					nirodha-saññā.|| ||</p>

					<p class="f4">Ime dasa dhammā uppādetabbā.|| ||</p>

					<p class="f4">ix. Katame dasa dhammā abhiññeyyā?|| ||</p>

					<p class="f4"><span class="f2">(1)</span> Dasa nijjara-vatthūni:||<br />
					sammā-diṭṭhissa micchā-diṭṭhi nijjiṇṇā hoti,||<br />
					ye ca micchā-diṭṭhi-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti||<br />
					sammā-diṭṭhi-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(2)</span> Sammā-saŋkappassa micchā-saŋkappo nijjiṇṇo hoti,||<br />
					ye ca micchā-saŋkappa-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammāsaŋka-paccayā ca aneka kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(3)</span> Sammā-vāc'assa micchā-vācā nijjiṇṇā hoti,||<br />
					ye ca micchā-vāca-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-vāca-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(4)</span> Sammā-kammantassa micchā-kammanto nijjiṇṇo hoti,||<br />
					ye ca micchā-kammanta-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-kammanta-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(5)</span> Sammā-ājīvassa micchā-ājīvo nijjiṇṇo hoti,||<br />
					ye ca micchā ājīva-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā ājīva-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(6)</span> Sammā-vāyāmassa micchā-vāyāmo nijjiṇṇo hoti,||<br />
					ye ca micchā-vāyāma-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā vāyāma-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(7)</span> Sammā-satissa micchā-sati nijjiṇṇā hoti,||<br />
					ye ca micchā-sati-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-sati-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(8)</span> Sammā-samādhissa micchā-samādhi nijjiṇṇo hoti,||<br />
					ye ca micchā-samādhi-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-samādhi-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(9)</span> Sammā-ñāṇassa micchā-ñāṇaɱ nijjiṇṇaɱ hoti,||<br />
					ye ca micchā-ñāṇa-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-ñāṇa-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4"><span class="f2">(10)</span> Sammā-vimuttissa micchā-vimutti nijjiṇṇā hoti,||<br />
					ye ca micchā-vimutti-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-vimutti-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Ime dasa dhammā abhiññeyyā,</p>

					<p class="f4"><a id="pg292"><span class="f2 g"><b>[292]</b></span></a> x. Katame dasa dhammā sacchi-kātabbā?|| ||</p>

					<p class="f4">Dasa asekkhā dhammā:||<br />
					asekkhā sammā-diṭṭhi,||<br />
					asekkho sammā-saŋkappo,||<br />
					asekkhā sammā-vācā,||<br />
					asekkho sammā-kammanto,||<br />
					asekkho sammā-ājīvo,||<br />
					asekkho sammā-vāyāmo,||<br />
					asekkhā sammā-sati,||<br />
					asekkho sammā-samādhi,||<br />
					asekkhaɱ sammā-ñāṇaɱ,||<br />
					asekkhā sammā-vimutti.|| ||</p>

					<p class="f4">Ime dasa dhammā sacchi-kātabbā.|| ||</p>

					<p class="f4">Iti ime sata dhammā bhūtā tacchā tathā avitathā anaññathā sammā Tathāgatena abhisambuddhā'ti.|| ||</p>

					<p class="f4">Idam avocā yasmā Sāriputto.|| ||</p>

					<p class="f4">Attamanā te bhikkhu āyasmato Sāriputtassa bhāsitaɱ abhinandunti.|| ||</p>

					<p class="f4">D<span class="fp2">ASUTTARASUTTAṂ</span> N<span class="fp2">IṬṬHITAṂ</span> E<span class="fp2">KĀDASAMAṂ</span>|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>