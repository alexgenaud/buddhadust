<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 20, The Maha Samaya Suttantam." />
<title>DN 20: Maha Samaya Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p20">Sutta 20</a></h4>

					<h1>Mahā Samaya Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg253"><span class="f2 g"><b>[253]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.20.rhyt.pts.htm#p1">pts</a>][<a href="../../../dhamma-vinaya/ati/dn/dn.20.piya.ati.htm#p1">piya</a>][<a href="../../../dhamma-vinaya/ati/dn/dn.20.than.ati.htm#p1">than</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaɱ samayaɱ Bhagavā Sakkesu viharati Kapivatthusmiɱ Mahāvane mahatā bhikkhu-saŋghena saddhiɱ pañca-mattehi bhikkhu-satehi sabbeh'eva arahantehi||<br />
					dasahi ca loka-dhātuhi devatā yebhuyyena sanni-patitā honti Bhagavantaɱ dassanāya bhikkhu-sanghañ ca.|| ||</p>

					<p class="f4">2. Atha kho catunnaɱ Suddhavāsakāyikānaɱ devatānaɱ etad ahosi:|| ||</p>

					<p class="f4">'Ayaɱ kho Bhagavā Sakkesu viharati Kapilavatthusmiɱ Mahāvane mahatā bhikkhu-saŋghena saddhiɱ pañca-mattehi bhikkhu-satehi sabbeh'eva arahantehi dasahi ca loka-dhātūhī devatā yebhuyyena sanni-patitā honti Bhagavantaɱ dassanāya bhikkhu-sanghañ ca.|| ||</p>

					<p class="f4">Yan nūna mayam pi yena Bhagavā ten'upasankameyyāma.||<br />
					Upasaŋkamitvā Bhagavato santike paccekaɱ gāthaɱ bhāseyyāmāti'.|| ||</p>

					<p class="f4">3. Atha kho tā devatā seyyathā pi nāma balavā puriso samiñjitaɱ vā bāhaɱ pasāreyya,||<br />
					pasāritaɱ vā bāhaɱ <a id="pg254"><span class="f2 g"><b>[254]</b></span></a> sammiñjeyya,||<br />
					evam evaɱ Suddhāvāsesu devesu antara-hitā Bhagavato purato pātur ahaɱsu.|| ||</p>

					<p class="f4">Atha kho tā devatā Bhagavantaɱ abhivādetvā eka-m-antaɱ aṭṭhaɱsu,||<br />
					eka-m-antaɱ ṭhitā kho ekā devatā Bhagavato santike imaɱ gāthaɱ abhāsi:|| ||</p>

					<p class="f4 in2">'Mahā-samayo pavanasmiɱ deva-kāyā samāgatā,||<br />
					Āgat'amha imaɱ dhamma-samayaɱ dakkhitāye aparājita-Sanghan' ti.|| ||</p>

					<p class="f4">Atha kho aparā devatā Bhagavato santike imaɱ gāthaɱ abhāsi:|| ||</p>

					<p class="f4 in2">'Tatra bhikkhavo samādahaɱsu cittam attano ujukam akaɱsuɱsu,||<br />
					Sārathī va nettāni gahetvā indriyāni rakkhanti paṇḍitā' ti.|| ||</p>

					<p class="f4">Atha kho aparā devatā Bhagavato santike imaɱ gāthaɱ abhāsi:|| ||</p>

					<p class="f4 in2">Chetvā khīlaɱ chetvā palighaɱ Inda-khīlaɱ ūhacca-m-anejā,||<br />
					Te caranti suddhā vimalā cakkhu-matā sudantā susu-nāgā' ti.|| ||</p>

					<p class="f4"><a id="pg255"><span class="f2 g"><b>[255]</b></span></a> Atha kho aparā devatā Bhagavato santike imaɱ gāthaɱ abhāsi:|| ||</p>

					<p class="f4 in2">'Ye keci Buddhaɱ saraṇaɱ gatāse na te gamissanti apāyam,||<br />
					Pahāya mānusaɱ dehaɱ deva-kāyaɱ paripūressan' ti.|| ||</p>

					<p class="f4">4. Atha kho Bhagavā bhikkhu āmantesi:||<br />
					'Yebhuyyena bhikkhave dasasu loka-dhātū devatā sanni-patitā honti, Tathāgataɱ dassanāya bhikkhu-sanghañ ca|| ||</p>

					<p class="f4">Ye pi te bhikkhave ahesuɱ, atītam addhānaɱ arahanto Sammā-Sam-Buddhā,||<br />
					tesam pi Bhagavantānaɱ eta-paramā yeva devatā sanni-patitā ahesuɱ seyyathā pi mayhaɱ etarahi.|| ||</p>

					<p class="f4">Ye pi te bhikkhave bhavissanti anāgatam addhānaɱ arahanto Sammā-Sam-Buddhā,||<br />
					tesam pi Bhagavantānaɱ eta-paramā yeva devatā sannipattā bhavissanti, seyyathā pi mayhaɱ etarahi.|| ||</p>

					<p class="f4">Ācikkhissāmi bhikkhave deva-kāyānaɱ nāmāni,||<br />
					kittayissāmi bhikkhave deva-kāyānaɱ nāmāni,||<br />
					desissāmi bhikkhave deva-kāyānaɱ nāmāni.|| ||</p>

					<p class="f4">Taɱ suṇātha sādhukaɱ manasi-karotha bhāsissāmi' ti.|| ||</p>

					<p class="f4">'Evaɱ bhante' ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4 in2">5. Silokam anukassāmi; yattha bhummā tad assitā,||<br />
					Ye sītā giri-gabbharaɱ pahit'attā samāhitā||<br />
					Puthū sīhā va sallīnā lomahaɱsāhisambhuno||<br />
					Odāta-manasā suddhā vi-p-pasannā-m-anāvilā||<br />
					<a id="pg256"><span class="f2 g"><b>[256]</b></span></a> Bhīyyo pañca-sate ñatvā vane Kāpilavatthave.||<br />
					Tato āmattayī Satthā sāvake sāsane rate:||<br />
					Deva-kāyā abhikkantā te vijānātha bhikkhavo.'||<br />
					Te ca ātappam akaruɱ sutvā Buddhassa sāsanaɱ.|| ||</p>

					<p class="f4 in2">6. Tesaɱ pātur ahu ñāṇaɱ amanussāna dassanaɱ||<br />
					App eke satam addakkhuɱ sahassaɱ atha sattatiɱ||<br />
					Sataɱ eke sahassānaɱ amanussānamaddasuɱ||<br />
					App eke'nantam addakkhuɱ, disā sabbā phuṭā ahu.||<br />
					Tañ ca sabbaɱ abhiññāya vavatthitvāna cakkhumā||<br />
					Tato āmantayī Satthā sāvake sāsane rate:||<br />
					'Deva-kāyā abhikkantā te vijānātha bhikkhavo,||<br />
					Ye vo'haɱ kittayissāmi girāhi anupubbaso.|| ||</p>

					<p class="f4 in2">7. Satta sahassā va yakkhā bhummā Kāpilavatthavā,||<br />
					Iddhimanto jutīmanto vaṇṇa-vanto yasassino||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Cha sahassā Hemavatā yakkhā nānatta-vaṇṇino.||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Sātāgirā ti-sahassā yakkhā nānatta-vaṇṇino||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Icc ete soḷasa-sahassā yakkhā nānatta-vaṇṇino||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2"><a id="pg257"><span class="f2 g"><b>[257]</b></span></a> 8. Vessāmittā pañca-satā yakkhā nānatta-vaṇṇino||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Kumbhīro Rājagahiko Vepullassa nivesanaɱ,||<br />
					Bhiyyo naɱ sata-sahassaɱ yakkhānaɱ payirupāsati,||<br />
					Kumbhīro Rājagahiko so p'āga samitiɱ vanaɱ.|| ||</p>

					<p class="f4 in2">9. Purimañ ca disaɱ rājā Dhataraṭṭho pasāsati,||<br />
					Gandhabbānaɱ ādhipati Mahārājā yasassi so.||<br />
					Kumbhīra yak?o Rājagahe vipule' samin nevāsika:||<br />
					Puttā pi tassa bahavo Inda-nāmā mahabbalā,||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Dakkhiṇañ ca disaɱ rājā Virū'ho taɱ pasāsati||<br />
					Kumbhaṇḍānaɱ adhipati Mahārājā yasassi so.||<br />
					Puttā pi tassa bahavo Inda-nāmā mahabbalā,||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Pacchimañ ca disaɱ rājā Virūpakkho pasāsati,||<br />
					Nāgāṇañ ca adhipati Mahārājā yasassi so.||<br />
					Puttā pi tassa bahavo Inda-nāmā mahabbalā,||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Uttarañ ca disaɱ rājā Kuvero taɱ pasāsati||<br />
					Yakkhānañ va ādhipati Mahārājā yasassi so.||<br />
					<a id="pg258"><span class="f2 g"><b>[258]</b></span></a> Puttā pi tassa bahavo Inda-nāmā mahabbalā,||<br />
					Iddhimanto jutīmanto vaṇṇa-vanto yasassino,||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">Purimaɱ disaɱ Dhataraṭṭho dakkhiṇena Virū'hako||<br />
					Pacchimena Virūpakkho Kuvero uttaraɱ disaɱ.||<br />
					Cattāro te Mahārājā samantā caturo disā,||<br />
					Daddallamānā aṭṭhaɱsu vane Kāpilavatthave.|| ||</p>

					<p class="f4 in2">10. Tesaɱ māyāvino dāsā āgu vañcanikā saṭhā||<br />
					Māyā Kuṭeṇḍu Veṭeṇḍu Viṭuc ca Viṭucco saha||<br />
					Candano Kāmaseṭṭho ca Kin nughaṇḍu Nighaṇḍu ca||<br />
					Panādo Opamañño ca devasūto ca Mātalī.||<br />
					Cittaseno ca gandhabbo Na'o rājā Janesabho||<br />
					Āgu Pañcasikho c'eva Timbaru Suriyavaccasā.||<br />
					Ete c'aññe ca rājāno gandhabbā saha rājubhi||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">11. Ath'āgu Nābhasā nāgā Vesālā saha Tacchakā,||<br />
					Kambalassatarā āgu Pāyāgā saha ñātibhi.||<br />
					Yāmunā Dhataraṭṭho ca āgu nāgā yasassino,||<br />
					Erāvaṇo mahā-nāgo so p'āga samitiɱ vanaɱ.|| ||</p>

					<p class="fp4 in4">Ye nāga-rāje sahasā haranti||<br />
					Dibbā dijā pakkhi visuddha-cakkhu||<br />
					<a id="pg259"><span class="f2 g"><b>[259]</b></span></a> Vehāsayā te vana-majjha-pattā||<br />
					Citrā Supaṇṇā iti tesaɱ nāmāɱ.||<br />
					Abhayaɱ tadā nāga rājānam āsi,||<br />
					Supaṇṇato khemam akāsi Buddho,||<br />
					Saṇhāhi vācāhi upavhayantā|| ||</p>

					<p class="f4 in2">Nāgā Supaṇṇā saraṇam agaɱsu Buddhaɱ.|| ||</p>

					<p class="f4 in2">12. Jitā Vajira-hatthena samuddaɱ Asurā sitā||<br />
					Bhātaro Vāsavass'ete iddhimanto yasassino||<br />
					Kālakañjā mahābhiɱsā Asurā Dānaveghasā||<br />
					Vepacitti Sucittī ca Pahārādo Namuci saha||<br />
					Satañ ca Bali-puttānaɱ sabbe Veroca-nāmakā||<br />
					Sannayahitvā baliɱ senaɱ Rāhubhaddam upāgamuɱ:||<br />
					'Samayo dāni bhaddan te bhikkhūnaɱ samitaɱ vanaɱ'.|| ||</p>

					<p class="f4 in2">13. Āpo ca devā Paṭhavī ca Tejo Vāyo tad āgamuɱ,||<br />
					Varuṇā Vāruṇā devā Somo ca Yasasā saha,||<br />
					Mettā-karuṇā-kāyikā āgu devā yasassino.|| ||</p>

					<p class="fp4 in4">Das'ete dasadhā kāyā sabbe nānatta-vaṇṇino||<br />
					Iddhimanto jutīmanto vaṇṇa-vanto yasassino||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">14. Veṇhū ca devā Sahalī ca Asamā ca duve Yamā,||<br />
					Candassūpanisā devā Candam āgu purakkhatvā,||<br />
					Suriyassūpanisā devā Suriyam āgu purakkhatvā,||<br />
					Nakkhattāni purakkhatvā āgu Manda-valāhakā,||<br />
					<a id="pg260"><span class="f2 g"><b>[260]</b></span></a> Vasūnaɱ Vāsavo seṭṭho Sakko p'āga purindado.|| ||</p>

					<p class="fp4 in4">Das'ete dasadhā kāyā sabbe nānatta-vaṇṇino||<br />
					Iddhimanto jutīmanto vaṇṇa-vanto yasassino||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">15. Ath'āgu Sahabhū devā jalam aggi-sikhā'r'iva,||<br />
					Ariṭṭhakā ca Rojo ca ummā-puppha-nibhāsino,||<br />
					Varuṇā Saha-dhammā ca Accutā ca Anejakā,||<br />
					Sūleyya-rucirā āgu, āgu Vāsavanesino.|| ||</p>

					<p class="fp4 in4">Das'ete dasadhā kāyā sabbe nānatta-vaṇṇino||<br />
					Iddhimanto jutīmanto vaṇṇa-vanto yasassino||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">16. Samānā Mahā-samānā Mānusā Mānusuttamā||<br />
					Khiḍḍā-padūsikā āgu, āgu Mano-padūsikā,||<br />
					Ath'āgu Harayo devā ye ca Lohita-vāsino||<br />
					Pāragā Mahā-pāragā āgu devā yasassino.|| ||</p>

					<p class="fp4 in4">Das'ete dasadhā kāyā sabbe nānatta-vaṇṇino||<br />
					Iddhimanto jutīmanto vaṇṇa-vanto yasassino||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">17. Sukkā Karamhā Aruṇā āgu Vekhanasā saha,||<br />
					Odāta-gayhā pāmokkhā āgu devā Vicakkhaṇā,||<br />
					Sadāmattā Hāragajā Missakā ca yasassino,||<br />
					Thanayaɱ āga Pajjanto yo disā abhivassati.|| ||</p>

					<p class="fp4 in4">Das'ete dasadhā kāyā sabbe nānatta-vaṇṇino||<br />
					Iddhimanto jutīmanto vaṇṇa-vanto yasassino||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">18. <a id="pg261"><span class="f2 g"><b>[261]</b></span></a> Khemiyā Tusitā Yāmā Kaṭṭhakā ca yasassino,||<br />
					Lambitakā Lāma-seṭṭhā Joti-nāmā ca Āsavā,||<br />
					Nimmāṇa-ratino āgu, ath'āgu Paranimmitā.|| ||</p>

					<p class="fp4 in4">Das'ete dasadhā kāyā sabbe nānatta-vaṇṇino||<br />
					Iddhimanto jutīmanto vaṇṇa-vanto yasassino||<br />
					Modamānā abhikkāmuɱ bhikkhūnaɱ samitiɱ vanaɱ.|| ||</p>

					<p class="f4 in2">19. Saṭṭh'ete deva-nikāyā sabbe nānatta-vaṇṇino,||<br />
					Nāmatvayena āgañchuɱ ye c'aññe sadisā saha.||<br />
					'Pavuttha-jātim akhīlaɱ ogha-tiṇṇaɱ anāsavaɱ||<br />
					Dakkhem'ogha-taraɱ nāgaɱ candaɱ va asitātigaɱ.'|| ||</p>

					<p class="f4 in2">20. Subrahmā Paramatto ca puttā iddhimato saha||<br />
					Sanaŋ-kumāro Tisso ca so p'āga samitiɱ vanaɱ.||<br />
					Sahassaɱ-Brahmalokānaɱ Mahā-Brahmā'bhitiṭṭhati,||<br />
					Upapanno jutīmanto bhismā-kāyo yasassi so.||<br />
					Das'ettha issarā āgu pacceka-vasavattino,||<br />
					Tesañ ca majjhato āga Hārito parivārito.|| ||</p>

					<p class="f4 in2">21. Te ca sabbe abhikkante sa-Inde-deve sa-Brahmake,||<br />
					Māra-senā abhikkāmi passa Kaṇhassa mandiyaɱ.||<br />
					<a id="pg262"><span class="f2 g"><b>[262]</b></span></a> 'Etha gaṇhatha bandhatha rāgena bandham atthu ve||<br />
					Samantā parivāretha mā vo muñcittha koci naɱ'.||<br />
					Iti tattha Mahā-seno Kaṇha-senaɱ apesayi,||<br />
					Pāṇinā thālam āhacca saraɱ katvāna bheravaɱ.||<br />
					Yathā pāvussako megho thanayanto savijjuko,||<br />
					Tadā so pacucadāvatti saŋkuddho asayaɱvasī.|| ||</p>

					<p class="f4 in2">22. Tañ ca sabbaɱ abhiññāya vavatthitvāna cakkhumā||<br />
					Tato āmantayī Satthā sāvake sāsane rate:||<br />
					'Māra-senā abhikkantā, te vijānātha bhikkhavo.'||<br />
					Te ca ātappam akaruɱ sutvā Buddhassa sāsanaɱ.||<br />
					Vīta-rāgehi pakkāmuɱ na saɱ lomam pi iñjayuɱ.||<br />
					Sabbe vijita-saŋgāmā bhayātītā yasassino||<br />
					Modanti saha bhūtehi sāvakā te jane sutā ti.|| ||</p>

					<p class="f4 ctr">Mahāsamayasuttaɱ samattaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>