<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 32, The Atanatiya Suttantam." />
<title>DN 32: Atanatiya Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p32">Sutta 32</a></h4>

					<h1>Āṭānāṭiya Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.32.rhyt.pts.htm#p1">pts</a>][<a href="../../../dhamma-vinaya/misc/dn/dn.32.grim.misc.htm#p1">grim</a>][<a href="../../../dhamma-vinaya/ati/dn/dn.32.piya.ati.htm#p1">piya</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho Cattāro Mahārājā mahatiyā ca Yakkha-senāya||<br />
					mahatiyā ca Gandhabba-senāya||<br />
					mahatiyā ca Kumbhaṇḍa-senāya||<br />
					mahatiyā ca Nāga-senāya,||<br />
					catudadisaɱ rakkhaɱ ṭhapetvā,||<br />
					catuddisaɱ gumbaɱ ṭhapetvā,||<br />
					catuddisaɱ ovaraṇaɱ ṭhapetvā,||<br />
					abhikkantāya rattiyā abhikkanta-vaṇṇā kevala-kappaɱ Gijjha-kūṭaɱ obhāsetvā,||<br />
					yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Te pi kho Yakkhā app'ekacce Bhagavantaɱ abhivādetvā eka-m-antaɱ nisīdiɱsu,||<br />
					app'ekacce Bhagavatā saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārānīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">App ekacce yena Bhagavā ten'añjaliɱ panāmetvā eka-m-antaɱ nisīdiɱsu.|| ||</p>

					<p class="f4">App ekacce nāma-gottaɱ sāvetvā eka-m-antaɱ nisīdiɱsu||<br />
					app'ekacce tuṇhī-bhūtā eka-m-antaɱ nisīdiɱsu.</p>

					<p class="f4">2. Eka-m-antaɱ nisinno kho Vessavaṇo Mahārājā Bhagavantaɱ etad avoca:</p>

					<p class="f4">"Santi hi bhante uḷārā Yakkhā Bhagavato appa-sannā,||<br />
					santi hi bhante uḷārā Yakkhā Bhagavato pasannā.|| ||</p>

					<p class="f4">Santi <a id="pg195"><span class="f2 g"><b>[195]</b></span></a> hi bhante majjhimā Yakkhā Bhagavato appa-sannā.|| ||</p>

					<p class="f4">Santi hi bhante majjhimā Yakkhā Bhagavato pasannā,||<br />
					santi hi bhante nīcā Yakkhā Bhagavato appa-sannā||<br />
					santi hi bhante nīcā Yakkhā Bhagavato pasannā.</p>

					<p class="f4">Yebhuyyena kho pana bhante Yakkhā appa-sannā yeva Bhagavato.|| ||</p>

					<p class="f4">Taɱ kissa hetu?|| ||</p>

					<p class="f4">Bhagavā hi bhante pāṇāti-pātā veramaṇiyā dhammaɱ deseti,||<br />
					adinn'ādānā veramaṇiyā dhammaɱ deseti,||<br />
					kāmesu micchā-cārā veramaṇiyā dhammaɱ deseti,||<br />
					musā-vādā veramaṇiyā dhammaɱ deseti,||<br />
					surā-meraya-majja-ppamādaṭṭhānā veramaṇiyā dhammaɱ deseti.|| ||</p>

					<p class="f4">Yebhuyyena kho pana bhante Yakkhā appaṭiviratā yeva pāṇāti-pātā,||<br />
					appaṭiviratā adinn'ādānā,||<br />
					appaṭiviratā kāmesu micchā-cārā,||<br />
					appaṭiviratā musā-vādā,||<br />
					appaṭiviratā surā-meraya-majja-ppamādaṭṭhānā.|| ||</p>

					<p class="f4">Tesan taɱ hoti appiyaɱ amanāpaɱ.|| ||</p>

					<p class="f4">Santi hi bhante Bhagavato sāvakā,||<br />
					araññe vana-patthāni pantāni sen'āsanāni paṭisevanti appa-saddāni appa-nigghosāni vijana-vātāni manussa-rāhaseyyakāni paṭisallāna-sāruppāni.|| ||</p>

					<p class="f4">Tattha santi uḷārā Yakkhā nivāsino ye imasmiɱ Bhagavato pāvacane appa-sannā.|| ||</p>

					<p class="f4">Tesaɱ pāsādāya uggaṇhātu bhante Bhagavā Āṭānāṭiyaɱ rakkhaɱ bhikkhūnaɱ bhikkhuṇīnaɱ upāsakānaɱ upāsikānaɱ guttiyā rakkhāya avihiɱsāya phāsu-vihārāyā" ti.</p>

					<p class="f4">3. Adhivāsesi Bhagavā tuṇhī-bhāvena.|| ||</p>

					<p class="f4">Atha kho Vessavaṇo Mahārājā Bhagavato adhivāsanaɱ viditvā tāyaɱ velāyaɱ imaɱ Āṭānāṭiyaɱ rakkhaɱ abhāsi:|| ||</p>

					      <p class="f4 in2">"Vipassissa nam'atthu||<br />
							cakkhu-mantassa sirīmato.|| ||</p>

							<p class="f4 in2">Sikhissa pi nam'atthu||<br />
							sabba-bhūtānukampino.|| ||</p>

							<p class="f4 in2">Vessabhussa nam'atthu||<br />
							nahātakassa tapassino;||<br />
							<a id="pg196"><span class="f2 g"><b>[196]</b></span></a> nam'atthu Kakusandhassa||<br />
							Māra-senā-pamaddino.|| ||</p>

							<p class="f4 in2">Koṇāgamanassa nam'atthu||<br />
							brāhmaṇassa vusīmato;||<br />
							Kassapassa nam'atthu||<br />
							vippamuttassa sabbadhi.|| ||</p>

							<p class="f4 in2">Aŋgīrasassa nam'atthu||<br />
							Sakya-puttassa sirīmato,||<br />
							yo imaɱ dhammam adesesi||<br />
							sabba-dukkhāpanūdanaɱ.|| ||</p>

							<p class="f4 in2">Ye cāpi nibbutā loke||<br />
							yathā-bhūtaɱ vipassisuɱ,||<br />
							te janā apisunā||<br />
							mahantā vīta-sāradā.|| ||</p>

							<p class="f4 in2">Hitaɱ deva-manussānaɱ||<br />
							yaɱ namassanti Gotamaɱ||<br />
							Vijjā-caraṇa-sampannaɱ||<br />
							mahantaɱ vīta-sāradaɱ.|| ||</p>

					      <p class="f4 in2">4. Yato uggacchati suriyo||<br />
							ādicco maṇḍalī mahā.|| ||</p>

							<p class="f4 in2">Yassa c'uggacchamānassa||<br />
							saɱvarī pi nirujjhati,||<br />
							yassa c'uggate suriye||<br />
							divaso ti pavuccati.|| ||</p>

							<p class="f4 in2">Rahado pi tattha gambhīro||<br />
							samuddo saritodako;||<br />
							evaɱ taɱ tattha jānanti||<br />
							samuddo saritodako.|| ||</p>

							<p class="f4 in2"><a id="pg197"><span class="f2 g"><b>[197]</b></span></a> Ito sā purimā disā||<br />
							iti naɱ ācikkhatī jano;||<br />
							yaɱ disaɱ abhipāleti||<br />
							mahārājā yasassi so.|| ||</p>

							<p class="f4 in2">Gandhabbānaɱ ādhipati||<br />
							Dhataraṭṭho iti nāma so,||<br />
							ramatī nacca-gītehi||<br />
							Gandhabbehi purakkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					      <p class="f4 in2">5. Yena Petā pavuccanti||<br />
							pisuṇā piṭṭhi-maɱsikā.|| ||</p>

							<p class="f4 in2">Pāṇāti-pātino luddhā||<br />
							corā nekatikā janā,||<br />
							<a id="pg198"><span class="f2 g"><b>[198]</b></span></a> ito sā dakkhiṇā disā||<br />
							iti naɱ ācikkhatī jano.|| ||</p>

							<p class="f4 in2">Yaɱ disaɱ abhipāleti||<br />
							mahārājā yasassī so.|| ||</p>

							<p class="f4 in2">Kumbhaṇḍānaɱ ādhipati,||<br />
							Virūḷho iti nāma so,||<br />
							ramati nacca-gītehi,||<br />
							Kumbhaṇḍehi purakkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					      <p class="f4 in2">6. Yattha c'oggacchati suriyo||<br />
							ādicco maṇḍalī mahā.|| ||</p>

							<p class="f4 in2">Yassa c'oggacchamānassa||<br />
							divaso pi nirujjhati,||<br />
							yassa c'oggate suriye||<br />
							saɱvarī ti pavuccati.|| ||</p>

							<p class="f4 in2">Rahado pi tattha gambhiro||<br />
							samuddo saritodako.||<br />
							Evaɱ taɱ tattha jānanti||<br />
							samuddo saritodako.|| ||</p>

							<p class="f4 in2">Ito sā pacchimā disā||<br />
							iti naɱ ācikkhatī jano||<br />
							<a id="pg199"><span class="f2 g"><b>[199]</b></span></a> yaɱ disaɱ abhipāleti||<br />
							mahārājā yasassī so.|| ||</p>

							<p class="f4 in2">Nāgānañc a ādhipati,||<br />
							Virūpakkho iti nāma so,||<br />
							ramati nacca-gītehi,||<br />
							Nāgehehi purekkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					      <p class="f4 in2">7. Yena Uttara-kuru rammā||<br />
							Mahā-Neru sudassano.|| ||</p>

							<p class="f4 in2">Manussā tattha jāyanti||<br />
							amamā apariggahā.|| ||</p>

							<p class="f4 in2">Na te bījaɱ pavapanti,||<br />
							na pi nīyanti naŋgalā,||<br />
							Akaṭṭha-pākimaɱ sāliɱ,||<br />
							paribhuñjanti mānusā.|| ||</p>

							<p class="f4 in2">Akaṇaɱ athusaɱ suddhaɱ||<br />
							sugandhaɱ taṇḍula-pphalaɱ,||<br />
							<a id="pg200"><span class="f2 g"><b>[200]</b></span></a> tuṇḍi-kīre pacitvāna,||<br />
							tato bhuñjanti bhojanaɱ.|| ||</p>

							<p class="f4 in2">Gāviɱ eka-khuraɱ katvā||<br />
							anuyanti diso disaɱ,||<br />
							Pasuɱ eka-khuraɱ katvā||<br />
							anuyanti diso disaɱ.|| ||</p>

							<p class="f4 in2">Itthi-vāhanaɱ katvā||<br />
							anuyanti disodisaɱ,||<br />
							purisa-vāhanaɱ katvā||<br />
							anuyanti diso disaɱ.|| ||</p>

							<p class="f4 in2">Kumāri-vāhanaɱ katvā||<br />
							anuyanti disodisaɱ,||<br />
							Kumāra-vāhanaɱ katvā||<br />
							anuyanti diso disaɱ.|| ||</p>

							<p class="f4 in2">Te yāne abhirūhitvā,||<br />
							sabbā disā anupariyanti||<br />
							pacārā tassa rājino.|| ||</p>

							<p class="f4 in2">Hatthi-yānaɱ assa-yānaɱ||<br />
							dibbaɱ yānaɱ upaṭṭhitaɱ,||<br />
							pāsādā sivikā c'eva||<br />
							mahārājassa yasassino.|| ||</p>

							<p class="f4 in2">Tassa ca nagarā ahu,||<br />
							antalikkhe sumāpitā,||<br />
							Āṭānāṭā Kusināṭā||<br />
							Parakusināṭā,||<br />
							Nāṭapuriyā||<br />
							Parakusita nāṭā.|| ||</p>

							<p class="f4 in2"><a id="pg201"><span class="f2 g"><b>[201]</b></span></a> Uttarena Kapīvanto||<br />
							Janogham aparena ca,||<br />
							Navanavatiyo||<br />
							Ambara-Ambaravatiyo,||<br />
							Āḷakamadā nāma rāja-dhānī.|| ||</p>

							<p class="f4 in2">Kuverassa kho pana||<br />
							mārisa, mahārājassa||<br />
							Visāṇā nāma rāja-dhānī;||<br />
							tasmā Kuvero mahārājā||<br />
							'Vessavaṇo' ti pavuccati.|| ||</p>

							<p class="f4 in2">Paccesanto pakāsento,||<br />
							Tatolā Tattalā Tatotalā||<br />
							Ojasi Tejasi Tatojasī||<br />
							Sūro Rājā Ariṭṭho Nemi.|| ||</p>

							<p class="f4 in2">Rahado pi tattha Dharaṇī nāma,||<br />
							yato meghā pavassanti,||<br />
							vassā yato patāyanti.|| ||</p>

							<p class="f4 in2">Sabhā pi tattha Bhagalavatī nāma||<br />
							yattha Yakkhā payirupāsanti.|| ||</p>

							<p class="f4 in2">Tattha nicca-phalā rukkhā;||<br />
							nānā-dija-gaṇāyutā||<br />
							Mayūra-koñcābhirudā||<br />
							kokilābīhi vaggubhi.|| ||</p>

							<p class="f4 in2">Jīvaɱ jīvaka-sadd'ettha,||<br />
							atho oṭṭhava-cittakā||<br />
							<a id="pg202"><span class="f2 g"><b>[202]</b></span></a> kukutthakā kuḷīrakā,||<br />
							vane pokkhara-sātakā.|| ||</p>

							<p class="f4 in2">Suka-sāḷika-sadd'ettha,||<br />
							daṇḍa-māṇavakāni ca||<br />
							sobhati sabba-kālaɱ sā,||<br />
							Kuvera-naḷinī sadā.|| ||</p>

							<p class="f4 in2">Ito'sā uttarā disā,||<br />
							iti naɱ ācikkhatī jano,||<br />
							yaɱ disaɱ abhipāleti,||<br />
							mahārājā yasassīso.|| ||</p>

							<p class="f4 in2">Yakkhānaɱ ādhipati,||<br />
							'Kuvero' iti nāma so;||<br />
							ramatī nacca-gītehi,||<br />
							Yakkhehi purakkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					<p class="f4">8. <a id="pg203"><span class="f2 g"><b>[203]</b></span></a> Ayaɱ kho sā mārisa Āṭānāṭiyā rakkhā bhikkhūnaɱ bhikkhuṇīnaɱ upāsakānaɱ upāsikānaɱ guttiyā rakkhāya avihiɱsāya phāsu-vihārāyā ti.|| ||</p>

					<p class="f4">Yassa kassaci mārisa bhikkhussa vā bhikkhuniyā vā||<br />
					upāsakassa vā upāsikāya vā||<br />
					ayaɱ Āṭānāṭiyā rakkhā suggahitā bhavissati samattā pariyāputā,||<br />
					tañ ce amanusso Yakkho vā Yakkhiṇī vā,||<br />
					Yakkha-potako vā Yakkha-potikā vā,||<br />
					Yakkha-mahāmatto vā Yakkha-pārisajjo vā Yakkha-pacāro vā,||<br />
					Gandhabbo vā Gandhabbī vā,||<br />
					Gandhabba-potako vā Gandhabba-potikā vā,||<br />
					Gandhabba-mahāmatto vā Gandhabba-pārisajjo vā Gandhabba-pacāro vā,||<br />
					Kumbhaṇḍo vā Kumbhaṇḍī vā,||<br />
					Kumbhaṇḍa-potako vā Kumbhaṇḍa-potikā vā,||<br />
					Kumbhaṇḍa-mahāmatto vā Kumbhaṇḍa-pārisajjo vā Kumbhaṇḍa-pacāro vā,||<br />
					Nāgo vā Nāginī vā,||<br />
					Nāga-potako vā Nāga-potikā vā,||<br />
					Nāga-mahāmatto vā Nāga-pārisajjo vā Nāga-pacāro vā,||<br />
					paduṭṭha-citto bhikkhuɱ vā bhikkhuṇiɱ||<br />
					vā upāsakaɱ vā upāsikaɱ vā||<br />
					gacchantaɱ vā anugaccheyya,||<br />
					ṭhitaɱ vā upatiṭṭheyya,||<br />
					nisinnaɱ vā upanisīdeyya,||<br />
					nipannaɱ vā upa-ni-pajjeyya,||<br />
					na me so mārisa amanusso labheyya,||<br />
					gāmesu vā nigamesu vā,||<br />
					sakkāraɱ vā garukāraɱ vā.|| ||</p>

					<p class="f4">Na me so mārisa amanusso labheyya,||<br />
					Āḷakamandāya rāja-dhāniyā vatthuɱ vā vāsaɱ vā.|| ||</p>

					<p class="f4">Na me so mārisa amanussā labheyya,||<br />
					Yakkhānaɱ samitiɱ gantuɱ.|| ||</p>

					<p class="f4">Api ssu naɱ mārisa amanussā,||<br />
					anavayham pi naɱ kareyyuɱ avivayhaɱ.|| ||</p>

					<p class="f4">Api ssu naɱ mārisa amanussā,||<br />
					attāhi pi paripuṇṇāhi paribhāsāhi paribhāseyyuɱ.|| ||</p>

					<p class="f4">Api ssu naɱ mārisa amanussā,||<br />
					rittam pi pattaɱ sīse nikkujjeyyuɱ.|| ||</p>

					<p class="f4">Api ssu naɱ mārisa amanussā,||<br />
					sattadhā pi'ssa muddhaɱ phāleyyuɱ.</p>

					<p class="f4">9. Santi hi mārisa amanussā caṇḍā ruddā rabhasā.|| ||</p>

					<p class="f4">Te n'eva mahārājānaɱ ādiyanti,||<br />
					na mahārājānaɱ purisakānaɱ ādiyanti,||<br />
					na mahārājānaɱ purisakānaɱ purisakānaɱ ādiyanti.|| ||</p>

					<p class="f4">Te kho te mārisa amanussā mahārājānaɱ <a id="pg204"><span class="f2 g"><b>[204]</b></span></a> avaruddhā nāma vuccanti.</p>

					<p class="f4">Seyyathā pi mārisa rañño Māgadhsasa vijite mahā-corā,||<br />
					te n'eva rañño Māgadhassa ādiyanti,||<br />
					na rañño Māgadhassa purisakānaɱ ādiyanti,||<br />
					na rañño Māgadhassa purisakānaɱ purisakānaɱ ādiyanti,||<br />
					te kho te mārisa mahā-corā rañño Māgadhassa avaruddhā nāma vuccanti,||<br />
					— evam eva kho mārisa santi hi amanussā caṇḍā ruddā rabhasā.|| ||</p>

					<p class="f4">Te n'eva mahārājānaɱ ādiyanti,||<br />
					na mahārājānaɱ purisakānaɱ ādiyanti,||<br />
					na mahārājānaɱ purisakānaɱ purisakānaɱ ādiyanti.|| ||</p>

					<p class="f4">Te kho te mārisa amanussā mahārājānaɱ avarudhā nāma vuccanti.</p>

					<p class="f4">Yo hi koci mārisa amanusso,||<br />
					Yakkho vā Yakkhiṇī vā,||<br />
					Yakkha-potako vā Yakkha-potikā vā,||<br />
					Yakkha-mahāmatto vā Yakkha-pārisajjovā Yakkha-pacāro vā,||<br />
					Gandhabbo vā Gandhabbī vā,||<br />
					Gandhabba-potako vā Gandhabba-potikā vā,||<br />
					Gandhabba-mahāmatto vā Gandhabba-pārisajjo vā Gadhabba-pacāro vā,||<br />
					Kumbhaṇḍo vā Kumbhaṇḍī vā,||<br />
					Kumbhaṇḍa-potako vā Kumbhaṇḍa-potikā vā,||<br />
					Kumbhaṇḍa-mahāmatetā vā Kumbhaṇḍa-pārisajjo vā Kumbhaṇḍa-pacāro vā,||<br />
					Nāgo vā Nāginī vā,||<br />
					Nāga-potako vā Nāga-potikā vā,||<br />
					Nāgamahāmatto vā Nāgapārisajjo vā Nāgapacāro vā,||<br />
					paduṭṭha-citto:|| ||</p>

					<p class="f4">Bhikkhuɱ vā bhikkhuṇiɱ vā,||<br />
					upāsakaɱ vā upāsikaɱ vā,||<br />
					gacchantaɱ vā anugaccheyya,||<br />
					ṭhitaɱ vā upatiṭṭheyya,||<br />
					nisinnaɱ vā upanisīdeyya,||<br />
					nipannaɱ vā upa-ni-pajjeyya,||<br />
					imesaɱ Yakkhānaɱ Mahā-Yakkhānaɱ,||<br />
					senāpatīnaɱ mahā-senāpatīnaɱ,||<br />
					ujjhāpetabbaɱ vikkanditabbaɱ viravitabbaɱ:|| ||</p>

					<p class="f4">"Ayaɱ Yakkho gaṇhāti,||<br />
					ayaɱ Yakkho āvisati,||<br />
					ayaɱ Yakkho heṭheti,||<br />
					ayaɱ Yakkho viheṭheti,||<br />
					ayaɱ Yakkho hiɱsati,||<br />
					ayaɱ Yakkho vihiɱsati,||<br />
					ayaɱ Yakkho na muñcatī" ti.</p>

					<p class="f4">10. Katamesaɱ Yakkhānaɱ Mahā-Yakkhānaɱ senāpatīnaɱ mahā-senāpatīnaɱ?|| ||</p>

					      <p class="f4 in2">Indo Somo Varuṇo ca||<br />
							Bhāradvājo Pajāpati,||<br />
							Candano Kāmaseṭṭho ca||<br />
							Kinnighaṇḍu Nighaṇḍu ca,||<br />
							Panādo Opamañño ca||<br />
							Devasūto ca Mātali,||<br />
							Cittaseno ca Gandhabbo||<br />
							Naḷo Rājā Janesaho,||<br />
							Sātāgiro Hemavato||<br />
							Puṇṇako Karatiyo Guḷo,||<br />
							<a id="pg205"><span class="f2 g"><b>[205]</b></span></a> Sīvako Mucalindo ca||<br />
							Vessāmitto Yugavdharo,||<br />
							Gopālo Suppagedho ca||<br />
							Hiri Netti ca Madiyo,||<br />
							Pañcāla-caṇḍo Āḷavako||<br />
							Pajjanto Sumano Sumukho||<br />
							Dadhīmukho Maṇi Māṇicaro Dīgho||<br />
							atho Serissako saha.</p>

					<p class="f4">Imesaɱ Yakkhānaɱ Mahā-Yakkhānaɱ,||<br />
					senāpatīnaɱ mahā-senāpatīnaɱ ujjhāpetabbaɱ vikkaditabbaɱ viravitabbaɱ:|| ||</p>

					<p class="f4">"Ayaɱ Yakkho gaṇhāti,||<br />
					ayaɱ Yakkhā āvisati,||<br />
					ayaɱ Yakkho heṭṭheti,||<br />
					ayaɱ Yakkho viheṭheti,||<br />
					ayaɱ Yakkho hiɱsati,||<br />
					ayaɱ Yakkho vihiɱsati,||<br />
					ayaɱ Yakkho na muñcatī" ti.</p>

					<p class="f4">11. Ayaɱ kho sā mārisa Āṭānāṭiyā rakkhā bhikkhūnaɱ bhikkhuṇīnaɱ upāsakānaɱ upāsikānaɱ guttiyā rakkhāya avihiɱsāya phāsu-vihārāyā' ti.</p>

					<p class="f4">'Handa ca dāni mayaɱ mārisa gacchāma,||<br />
					bahu-kiccā mayaɱ,||<br />
					bahu-karaṇīyā' ti.</p>

					<p class="f4">'Yassa dāni tumhe mahārājāno kālaɱ maññathā' ti.</p>

					<p class="f4">Atha kho Cattāro mahārājāno uṭṭhāy'āsanā Bhagavantaɱ abhivādetvā padakkhiṇaɱ katvā tatth'ev'antara-dhāyiɱsu.|| ||</p>

					<p class="f4">Te pi kho Yakkhā uṭṭhāy'āsanā app ekacce Bhagavantaɱ abhivādetvā padakkhiṇaɱ katvā tatth'ev'antara-dhāyiɱsu;||<br />
					app ekacce Bhagavatā saddhiɱ sammodiɱsu,||<br />
					sammodanīyaɱ kathaɱ sārānīyaɱ vīti-sāretvā,||<br />
					tatth'ev'- <a id="pg206"><span class="f2 g"><b>[206]</b></span></a> antara-dhāyiɱsu;||<br />
					app ekacce yena Bhagavā ten'añjalim paṇāmetvā tatth'ev'antara-dhāyiɱsu:||<br />
					app ekacce nāmagottaɱ sāvetvā tatth'ev'antara-dhāyiɱsu,||<br />
					app ekacce tuṇhī-bhūtā tatth'ev'antara-dhāyiɱsū' ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">12. Atha kho Bhagavā tassā rattiyā accayena bhikkhū āmantesi:</p>

					<p class="f4">Imaɱ bhikkhave rattiɱ Cattāro mahārājāno mahatiyā ca Yakkha senāya,||<br />
					mahatiyā ca Gandhabba-senāya||<br />
					mahatiyā ca Kumbhaṇḍa-senāya||<br />
					mahatiyā ca Nāga-senāya,||<br />
					catudadisaɱ rakkhaɱ ṭhapetvā,||<br />
					catuddisaɱ gumbaɱ ṭhapetvā,||<br />
					catuddisaɱ ovaraṇaɱ ṭhapetvā,||<br />
					abhikkantāya rattiyā abhikkanta-vaṇṇā kevala-kappaɱ Gijjha-kūṭaɱ obhāsetvā,||<br />
					yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Te pi kho, bhikkhave, Yakkhā app'ekacce maɱ abhivādetvā eka-m-antaɱ nisīdiɱsu,||<br />
					app'ekacce mayā saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārānīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">App ekacce yen'āhaɱ ten'añjaliɱ panāmetvā eka-m-antaɱ nisīdiɱsu.|| ||</p>

					<p class="f4">App ekacce nāma-gottaɱ sāvetvā eka-m-antaɱ nisīdiɱsu||<br />
					app'ekacce tuṇhī-bhūtā eka-m-antaɱ nisīdiɱsu.</p>\\

					<p class="f4">13. Eka-m-antaɱ nisinno kho bhikkhave Vessavaṇo Mahārājā maɱ etad avoca:</p>

					<p class="f4">"Santi hi bhante uḷārā Yakkhā Bhagavato appa-sannā,||<br />
					santi hi bhante uḷārā Yakkhā Bhagavato pasannā.|| ||</p>

					<p class="f4">Santi hi bhante majjhimā Yakkhā Bhagavato appa-sannā.|| ||</p>

					<p class="f4">Santi hi bhante majjhimā Yakkhā Bhagavato pasannā,||<br />
					santi hi bhante nīcā Yakkhā Bhagavato appa-sannā||<br />
					santi hi bhante nīcā Yakkhā Bhagavato pasannā.</p>

					<p class="f4">Yebhuyyena kho pana bhante Yakkhā appa-sannā yeva Bhagavato.|| ||</p>

					<p class="f4">Taɱ kissa hetu?|| ||</p>

					<p class="f4">Bhagavā hi bhante pāṇāti-pātā veramaṇiyā dhammaɱ deseti,||<br />
					adinn'ādānā veramaṇiyā dhammaɱ deseti,||<br />
					kāmesu micchā-cārā veramaṇiyā dhammaɱ deseti,||<br />
					musā-vādā veramaṇiyā dhammaɱ deseti,||<br />
					surā-meraya-majja-ppamādaṭṭhānā veramaṇiyā dhammaɱ deseti.|| ||</p>

					<p class="f4">Yebhuyyena kho pana bhante Yakkhā appaṭiviratā yeva pāṇāti-pātā,||<br />
					appaṭiviratā adinn'ādānā,||<br />
					appaṭiviratā kāmesu micchā-cārā,||<br />
					appaṭiviratā musā-vādā,||<br />
					appaṭiviratā surā-meraya-majja-ppamādaṭṭhānā.|| ||</p>

					<p class="f4">Tesan taɱ hoti appiyaɱ amanāpaɱ.|| ||</p>

					<p class="f4">Santi hi bhante Bhagavato sāvakā,||<br />
					araññe vana-patthāni pantāni sen'āsanāni paṭisevanti appa-saddāni appa-nigghosāni vijana-vātāni manussa-rāhaseyyakāni paṭisallāna-sāruppāni.|| ||</p>

					<p class="f4">Tattha santi uḷārā Yakkhā nivāsino ye imasmiɱ Bhagavato pāvacane appa-sannā.|| ||</p>

					<p class="f4">Tesaɱ pāsādāya uggaṇhātu bhante Bhagavā Āṭānāṭiyaɱ rakkhaɱ bhikkhūnaɱ bhikkhuṇīnaɱ upāsakānaɱ upāsikānaɱ guttiyā rakkhāya avihiɱsāya phāsu-vihārāyā" ti.</p>

					<p class="f4">Adhivāsesiɱ kho ahaɱ bhikkhave tuṇhī-bhāvena.</p>

					<p class="f4">14. Atha kho bhikkhave Vessavaṇo Mahārājā maɱ adhivāsanaɱ viditvā tāyaɱ velāyaɱ imaɱ Āṭānāṭiyaɱ rakkhaɱ abhāsi:</p>

					      <p class="f4 in2">"Vipassissa nam'atthu||<br />
							cakkhu-mantassa sirīmato.|| ||</p>

							<p class="f4 in2">Sikhissa pi nam'atthu||<br />
							sabba-bhūtānukampino.|| ||</p>

							<p class="f4 in2">Vessabhussa nam'atthu||<br />
							nahātakassa tapassino;||<br />
							nam'atthu Kakusandhassa||<br />
							Māra-senā-pamaddino.|| ||</p>

							<p class="f4 in2">Koṇāgamanassa nam'atthu||<br />
							brāhmaṇassa vusīmato;||<br />
							Kassapassa nam'atthu||<br />
							vippamuttassa sabbadhi.|| ||</p>

							<p class="f4 in2">Aŋgīrasassa nam'atthu||<br />
							Sakya-puttassa sirīmato,||<br />
							yo imaɱ dhammam adesesi||<br />
							sabba-dukkhāpanūdanaɱ.|| ||</p>

							<p class="f4 in2">Ye cāpi nibbutā loke||<br />
							yathā-bhūtaɱ vipassisuɱ,||<br />
							te janā apisunā||<br />
							mahantā vīta-sāradā.|| ||</p>

							<p class="f4 in2">Hitaɱ deva-manussānaɱ||<br />
							yaɱ namassanti Gotamaɱ||<br />
							Vijjā-caraṇa-sampannaɱ||<br />
							mahantaɱ vīta-sāradaɱ.|| ||</p>

					      <p class="f4 in2">15. Yato uggacchati suriyo||<br />
							ādicco maṇḍalī mahā.|| ||</p>

							<p class="f4 in2">Yassa c'uggacchamānassa||<br />
							saɱvarī pi nirujjhati,||<br />
							yassa c'uggate suriye||<br />
							divaso ti pavuccati.|| ||</p>

							<p class="f4 in2">Rahado pi tattha gambhīro||<br />
							samuddo saritodako;||<br />
							evaɱ taɱ tattha jānanti||<br />
							samuddo saritodako.|| ||</p>

							<p class="f4 in2"> Ito sā purimā disā||<br />
							iti naɱ ācikkhatī jano;||<br />
							yaɱ disaɱ abhipāleti||<br />
							mahārājā yasassi so.|| ||</p>

							<p class="f4 in2">Gandhabbānaɱ ādhipati||<br />
							Dhataraṭṭho iti nāma so,||<br />
							ramatī nacca-gītehi||<br />
							Gandhabbehi purakkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					      <p class="f4 in2">16. Yena Petā pavuccanti||<br />
							pisuṇā piṭṭhi-maɱsikā.|| ||</p>

							<p class="f4 in2">Pāṇāti-pātino luddhā||<br />
							corā nekatikā janā,||<br />
							ito sā dakkhiṇā disā||<br />
							iti naɱ ācikkhatī jano.|| ||</p>

							<p class="f4 in2">Yaɱ disaɱ abhipāleti||<br />
							mahārājā yasassī so.|| ||</p>

							<p class="f4 in2">Kumbhaṇḍānaɱ ādhipati,||<br />
							Virūḷho iti nāma so,||<br />
							ramati nacca-gītehi,||<br />
							Kumbhaṇḍehi purakkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					      <p class="f4 in2">17. Yattha c'oggacchati suriyo||<br />
							ādicco maṇḍalī mahā.|| ||</p>

							<p class="f4 in2">Yassa c'oggacchamānassa||<br />
							divaso pi nirujjhati,||<br />
							yassa c'oggate suriye||<br />
							saɱvarī ti pavuccati.|| ||</p>

							<p class="f4 in2">Rahado pi tattha gambhiro||<br />
							samuddo saritodako.||<br />
							Evaɱ taɱ tattha jānanti||<br />
							samuddo saritodako.|| ||</p>

							<p class="f4 in2">Ito sā pacchimā disā||<br />
							iti naɱ ācikkhatī jano||<br />
							yaɱ disaɱ abhipāleti||<br />
							mahārājā yasassī so.|| ||</p>

							<p class="f4 in2">Nāgānañc a ādhipati,||<br />
							Virūpakkho iti nāma so,||<br />
							ramati nacca-gītehi,||<br />
							Nāgehehi purekkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					      <p class="f4 in2">18. Yena Uttara-kuru rammā||<br />
							Mahā-Neru sudassano.|| ||</p>

							<p class="f4 in2">Manussā tattha jāyanti||<br />
							amamā apariggahā.|| ||</p>

							<p class="f4 in2">Na te bījaɱ pavapanti,||<br />
							na pi nīyanti naŋgalā,||<br />
							Akaṭṭha-pākimaɱ sāliɱ,||<br />
							paribhuñjanti mānusā.|| ||</p>

							<p class="f4 in2">Akaṇaɱ athusaɱ suddhaɱ||<br />
							sugandhaɱ taṇḍula-pphalaɱ,||<br />
							tuṇḍi-kīre pacitvāna,||<br />
							tato bhuñjanti bhojanaɱ.|| ||</p>

							<p class="f4 in2">Gāviɱ eka-khuraɱ katvā||<br />
							anuyanti diso disaɱ,||<br />
							Pasuɱ eka-khuraɱ katvā||<br />
							anuyanti diso disaɱ.|| ||</p>

							<p class="f4 in2">Itthi-vāhanaɱ katvā||<br />
							anuyanti disodisaɱ,||<br />
							purisa-vāhanaɱ katvā||<br />
							anuyanti diso disaɱ.|| ||</p>

							<p class="f4 in2">Kumāri-vāhanaɱ katvā||<br />
							anuyanti disodisaɱ,||<br />
							Kumāra-vāhanaɱ katvā||<br />
							anuyanti diso disaɱ.|| ||</p>

							<p class="f4 in2">Te yāne abhirūhitvā,||<br />
							sabbā disā anupariyanti||<br />
							pacārā tassa rājino.|| ||</p>

							<p class="f4 in2">Hatthi-yānaɱ assa-yānaɱ||<br />
							dibbaɱ yānaɱ upaṭṭhitaɱ,||<br />
							pāsādā sivikā c'eva||<br />
							mahārājassa yasassino.|| ||</p>

							<p class="f4 in2">Tassa ca nagarā ahu,||<br />
							antalikkhe sumāpitā,||<br />
							Āṭānāṭā Kusināṭā||<br />
							Parakusināṭā,||<br />
							Nāṭapuriyā||<br />
							Parakusita nāṭā.|| ||</p>

							<p class="f4 in2">Uttarena Kapīvanto||<br />
							Janogham aparena ca,||<br />
							Navanavatiyo||<br />
							Ambara-Ambaravatiyo,||<br />
							Āḷakamadā nāma rāja-dhānī.|| ||</p>

							<p class="f4 in2">Kuverassa kho pana||<br />
							mārisa, mahārājassa||<br />
							Visāṇā nāma rāja-dhānī;||<br />
							tasmā Kuvero mahārājā||<br />
							'Vessavaṇo' ti pavuccati.|| ||</p>

							<p class="f4 in2">Paccesanto pakāsento,||<br />
							Tatolā Tattalā Tatotalā||<br />
							Ojasi Tejasi Tatojasī||<br />
							Sūro Rājā Ariṭṭho Nemi.|| ||</p>

							<p class="f4 in2">Rahado pi tattha Dharaṇī nāma,||<br />
							yato meghā pavassanti,||<br />
							vassā yato patāyanti.|| ||</p>

							<p class="f4 in2">Sabhā pi tattha Bhagalavatī nāma||<br />
							yattha Yakkhā payirupāsanti.|| ||</p>

							<p class="f4 in2">Tattha nicca-phalā rukkhā;||<br />
							nānā-dija-gaṇāyutā||<br />
							Mayūra-koñcābhirudā||<br />
							kokilābīhi vaggubhi.|| ||</p>

							<p class="f4 in2">Jīvaɱ jīvaka-sadd'ettha,||<br />
							atho oṭṭhava-cittakā||<br />
							kukutthakā kuḷīrakā,||<br />
							vane pokkhara-sātakā.|| ||</p>

							<p class="f4 in2">Suka-sāḷika-sadd'ettha,||<br />
							daṇḍa-māṇavakāni ca||<br />
							sobhati sabba-kālaɱ sā,||<br />
							Kuvera-naḷinī sadā.|| ||</p>

							<p class="f4 in2">Ito'sā uttarā disā,||<br />
							iti naɱ ācikkhatī jano,||<br />
							yaɱ disaɱ abhipāleti,||<br />
							mahārājā yasassīso.|| ||</p>

							<p class="f4 in2">Yakkhānaɱ ādhipati,||<br />
							'Kuvero' iti nāma so;||<br />
							ramatī nacca-gītehi,||<br />
							Yakkhehi purakkhato.|| ||</p>

							<p class="f4 in2">Puttā pi tassa bahāvo,||<br />
							eka-nāmā ti me sutaɱ,||<br />
							asīti dasa eko ca||<br />
							Inda-nāmā mahabbalā.|| ||</p>

							<p class="f4 in2">Te cāpi Buddhaɱ disvāna,||<br />
							Buddhaɱ ādicca-bandhunaɱ,||<br />
							dūrato va namassanti||<br />
							mahantaɱ vīta-sāradaɱ.|| ||</p>

							<p class="f4 in2">Namo te purisājañña!||<br />
							Namo te purisuttama!|| ||</p>

							<p class="f4 in2">Kusalena samekkhasi,||<br />
							amanussā pi taɱ vandanti!|| ||</p>

							<p class="f4 in2">Sutaɱ n'etaɱ abhiṇhaso,||<br />
							tasmā evaɱ vademase.|| ||</p>

							<p class="f4 in2">'Jinaɱ vandatha Gotamaɱ'||<br />
							'Jinaɱ vandāma Gotamaɱ'||<br />
							"Vijjā-caraṇa-sampannaɱ||<br />
							Buddhaɱ vandāma Gotamaɱ."|| ||</p>

					<p class="f4">19. Ayaɱ kho sā mārisa Āṭānāṭiyā rakkhā bhikkhūnaɱ bhikkhuṇīnaɱ upāsakānaɱ upāsikānaɱ guttiyā rakkhāya avihiɱsāya phāsu-vihārāyā ti.|| ||</p>

					<p class="f4">Yassa kassaci mārisa bhikkhussa vā bhikkhuniyā vā||<br />
					upāsakassa vā upāsikāya vā||<br />
					ayaɱ Āṭānāṭiyā rakkhā suggahitā bhavissati samattā pariyāputā,||<br />
					tañ ce amanusso Yakkho vā Yakkhiṇī vā,||<br />
					Yakkha-potako vā Yakkha-potikā vā,||<br />
					Yakkha-mahāmatto vā Yakkha-pārisajjo vā Yakkha-pacāro vā,||<br />
					Gandhabbo vā Gandhabbī vā,||<br />
					Gandhabba-potako vā Gandhabba-potikā vā,||<br />
					Gandhabba-mahāmatto vā Gandhabba-pārisajjo vā Gandhabba-pacāro vā,||<br />
					Kumbhaṇḍo vā Kumbhaṇḍī vā,||<br />
					Kumbhaṇḍa-potako vā Kumbhaṇḍa-potikā vā,||<br />
					Kumbhaṇḍa-mahāmatto vā Kumbhaṇḍa-pārisajjo vā Kumbhaṇḍa-pacāro vā,||<br />
					Nāgo vā Nāginī vā,||<br />
					Nāga-potako vā Nāga-potikā vā,||<br />
					Nāga-mahāmatto vā Nāga-pārisajjo vā Nāga-pacāro vā,||<br />
					paduṭṭha-citto bhikkhuɱ vā bhikkhuṇiɱ||<br />
					vā upāsakaɱ vā upāsikaɱ vā||<br />
					gacchantaɱ vā anugaccheyya,||<br />
					ṭhitaɱ vā upatiṭṭheyya,||<br />
					nisinnaɱ vā upanisīdeyya,||<br />
					nipannaɱ vā upa-ni-pajjeyya,||<br />
					na me so mārisa amanusso labheyya,||<br />
					gāmesu vā nigamesu vā,||<br />
					sakkāraɱ vā garukāraɱ vā.|| ||</p>

					<p class="f4">Na me so mārisa amanusso labheyya,||<br />
					Āḷakamandāya rāja-dhāniyā vatthuɱ vā vāsaɱ vā.|| ||</p>

					<p class="f4">Na me so mārisa amanussā labheyya,||<br />
					Yakkhānaɱ samitiɱ gantuɱ.|| ||</p>

					<p class="f4">Api ssu naɱ mārisa amanussā,||<br />
					anavayham pi naɱ kareyyuɱ avivayhaɱ.|| ||</p>

					<p class="f4">Api ssu naɱ mārisa amanussā,||<br />
					attāhi pi paripuṇṇāhi paribhāsāhi paribhāseyyuɱ.|| ||</p>

					<p class="f4">Api ssu naɱ mārisa amanussā,||<br />
					rittam pi pattaɱ sīse nikkujjeyyuɱ.|| ||</p>

					<p class="f4">Api ssu naɱ mārisa amanussā,||<br />
					sattadhā pi'ssa muddhaɱ phāleyyuɱ.</p>

					<p class="f4">20. Santi hi mārisa amanussā caṇḍā ruddā rabhasā.|| ||</p>

					<p class="f4">Te n'eva mahārājānaɱ ādiyanti,||<br />
					na mahārājānaɱ purisakānaɱ ādiyanti,||<br />
					na mahārājānaɱ purisakānaɱ purisakānaɱ ādiyanti.|| ||</p>

					<p class="f4">Te kho te mārisa amanussā mahārājānaɱ avaruddhā nāma vuccanti.</p>

					<p class="f4">Seyyathā pi mārisa rañño Māgadhsasa vijite mahā-corā,||<br />
					te n'eva rañño Māgadhassa ādiyanti,||<br />
					na rañño Māgadhassa purisakānaɱ ādiyanti,||<br />
					na rañño Māgadhassa purisakānaɱ purisakānaɱ ādiyanti,||<br />
					te kho te mārisa mahā-corā rañño Māgadhassa avaruddhā nāma vuccanti,||<br />
					— evam eva kho mārisa santi hi amanussā caṇḍā ruddā rabhasā.|| ||</p>

					<p class="f4">Te n'eva mahārājānaɱ ādiyanti,||<br />
					na mahārājānaɱ purisakānaɱ ādiyanti,||<br />
					na mahārājānaɱ purisakānaɱ purisakānaɱ ādiyanti.|| ||</p>

					<p class="f4">Te kho te mārisa amanussā mahārājānaɱ avarudhā nāma vuccanti.</p>

					<p class="f4">Yo hi koci mārisa amanusso,||<br />
					Yakkho vā Yakkhiṇī vā,||<br />
					Yakkha-potako vā Yakkha-potikā vā,||<br />
					Yakkha-mahāmatto vā Yakkha-pārisajjovā Yakkha-pacāro vā,||<br />
					Gandhabbo vā Gandhabbī vā,||<br />
					Gandhabba-potako vā Gandhabba-potikā vā,||<br />
					Gandhabba-mahāmatto vā Gandhabba-pārisajjo vā Gadhabba-pacāro vā,||<br />
					Kumbhaṇḍo vā Kumbhaṇḍī vā,||<br />
					Kumbhaṇḍa-potako vā Kumbhaṇḍa-potikā vā,||<br />
					Kumbhaṇḍa-mahāmatetā vā Kumbhaṇḍa-pārisajjo vā Kumbhaṇḍa-pacāro vā,||<br />
					Nāgo vā Nāginī vā,||<br />
					Nāga-potako vā Nāga-potikā vā,||<br />
					Nāgamahāmatto vā Nāgapārisajjo vā Nāgapacāro vā,||<br />
					paduṭṭha-citto:|| ||</p>

					<p class="f4">Bhikkhuɱ vā bhikkhuṇiɱ vā,||<br />
					upāsakaɱ vā upāsikaɱ vā,||<br />
					gacchantaɱ vā anugaccheyya,||<br />
					ṭhitaɱ vā upatiṭṭheyya,||<br />
					nisinnaɱ vā upanisīdeyya,||<br />
					nipannaɱ vā upa-ni-pajjeyya,||<br />
					imesaɱ Yakkhānaɱ Mahā-Yakkhānaɱ,||<br />
					senāpatīnaɱ mahā-senāpatīnaɱ,||<br />
					ujjhāpetabbaɱ vikkanditabbaɱ viravitabbaɱ:|| ||</p>

					<p class="f4">"Ayaɱ Yakkho gaṇhāti,||<br />
					ayaɱ Yakkho āvisati,||<br />
					ayaɱ Yakkho heṭheti,||<br />
					ayaɱ Yakkho viheṭheti,||<br />
					ayaɱ Yakkho hiɱsati,||<br />
					ayaɱ Yakkho vihiɱsati,||<br />
					ayaɱ Yakkho na muñcatī" ti.|| ||</p>

					<p class="f4">21. Katamesaɱ Yakkhānaɱ Mahā-Yakkhānaɱ senāpatīnaɱ mahā-senāpatīnaɱ?|| ||</p>

							<p class="f4 in2">Indo Somo Varuṇo ca||<br />
							Bhāradvājo Pajāpati,||<br />
							Candano Kāmaseṭṭho ca||<br />
							Kinnighaṇḍu Nighaṇḍu ca,||<br />
							Panādo Opamañño ca||<br />
							Devasūto ca Mātali,||<br />
							Cittaseno ca Gandhabbo||<br />
							Naḷo Rājā Janesaho,||<br />
							Sātāgiro Hemavato||<br />
							Puṇṇako Karatiyo Guḷo,||<br />
							Sīvako Mucalindo ca||<br />
							Vessāmitto Yugavdharo,||<br />
							Gopālo Suppagedho ca||<br />
							Hiri Netti ca Madiyo,||<br />
							Pañcāla-caṇḍo Āḷavako||<br />
							Pajjanto Sumano Sumukho||<br />
							Dadhīmukho Maṇi Māṇicaro Dīgho||<br />
							atho Serissako saha.|| ||</p>

					<p class="f4">Imesaɱ Yakkhānaɱ Mahā-Yakkhānaɱ,||<br />
					senāpatīnaɱ mahā-senāpatīnaɱ ujjhāpetabbaɱ vikkaditabbaɱ viravitabbaɱ:|| ||</p>

					<p class="f4">"Ayaɱ Yakkho gaṇhāti,||<br />
					ayaɱ Yakkhā āvisati,||<br />
					ayaɱ Yakkho heṭṭheti,||<br />
					ayaɱ Yakkho viheṭheti,||<br />
					ayaɱ Yakkho hiɱsati,||<br />
					ayaɱ Yakkho vihiɱsati,||<br />
					ayaɱ Yakkho na muñcatī" ti.|| ||</p>

					<p class="f4">22. Ayaɱ kho sā mārisa Āṭānāṭiyā rakkhā bhikkhūnaɱ bhikkhuṇīnaɱ upāsakānaɱ upāsikānaɱ guttiyā rakkhāya avihiɱsāya phāsu-vihārāyā' ti.|| ||</p>

					<p class="f4">'Handa ca dāni mayaɱ mārisa gacchāma,||<br />
					bahu-kiccā mayaɱ,||<br />
					bahu-karaṇīyā' ti.|| ||</p>

					<p class="f4">'Yassa dāni tumhe mahārājāno kālaɱ maññathā' ti.|| ||</p>

					<p class="f4">Atha kho Cattāro mahārājāno uṭṭhāy'āsanā Bhagavantaɱ abhivādetvā padakkhiṇaɱ katvā tatth'ev'antara-dhāyiɱsu.|| ||</p>

					<p class="f4">Te pi kho Yakkhā uṭṭhāy'āsanā app ekacce Bhagavantaɱ abhivādetvā padakkhiṇaɱ katvā tatth'ev'antara-dhāyiɱsu;||<br />
					app ekacce Bhagavatā saddhiɱ sammodiɱsu,||<br />
					sammodanīyaɱ kathaɱ sārānīyaɱ vīti-sāretvā,||<br />
					tatth'ev'- antara-dhāyiɱsu;||<br />
					app ekacce yena Bhagavā ten'añjalim paṇāmetvā tatth'ev'antara-dhāyiɱsu:||<br />
					app ekacce nāmagottaɱ sāvetvā tatth'ev'antara-dhāyiɱsu,||<br />
					app ekacce tuṇhī-bhūtā tatth'ev'antara-dhāyiɱsū' ti.|| ||</p>

					<p class="f4">23. Uggaṇhātha bhikkhave Āṭānāṭiyaɱ rakkhaɱ.|| ||</p>

					<p class="f4">Pariyāpuṇātha bhikkhave Āṭānāṭiyaɱ rakkhaɱ.|| ||</p>

					<p class="f4">Dhāretha bhikkhave Āṭānāṭiyaɱ rakkhaɱ.|| ||</p>

					<p class="f4">Attha-saɱhitā bhikkhave Āṭānāṭiyā rakkhā,||<br />
					bhikkhūnaɱ bhikkhuṇīnaɱ upāsakānaɱ upāsikānaɱ guttiyā rakkhāya avihiɱsāya phāsu-vihārāyā ti.</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.</p>

					<p class="f4 ctr">Āṭānāṭiyasuttaɱ niṭṭhitaɱ navamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>