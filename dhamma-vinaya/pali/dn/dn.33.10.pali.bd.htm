<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṇgiti Suttantam, Tens." />
<title>DN 33.10: Saṇgiti Suttanta: Dasakam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṇgīti Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4">Atthi kho āvuso tena Bhagavatā jānatā passatā arahatā Sammā Sambuddhena dassa dhammā sammad-akkhāto.|| ||</p>

					<p class="f4">Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<p class="f4">Katame dasa?</p>

					<p class="f4"><span class="f3">[<a id="p10.01">10.01</a>][<a href="../../../dhamma-vinaya/pts/dn/dn.33.10.rhyt.pts.htm#p10.01">pts</a>][<a href="../../../dhamma-vinaya/wp/dn/dn.33.10.wlsh.wp.htm#p10.01">bodh</a>][<a href="../../../dhamma-vinaya/bd/dn/dn.33.10.olds.bd.htm#p10.01">olds</a>]</span> Dasa nātha-karaṇā dhammā:<br />
					Idh'āvuso,||<br />
					bhikkhu sīlavā hoti Pātimokkha-saṃvara-saṃvuto viharati,||<br />
					ācāra-gocara-sampanno anumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Yaṃ p'āvuso bhikkhu <span class="f3"><a id="pg267"><span class="f2 g"><b>[267]</b></span></a></span> sīlavā hoti,||<br />
					Pātimokkha-saṃvara-saṃvuto viharati,||<br />
					ācāra-gocara-sampanno anumattesu vajjesu bhaya-dassāvī,||<br />
					samādāya sikkhati sikkhā-padesu,||<br />
					ayam pi dhammo nātha-karaṇo.<br />
					Puna ca paraṃ āvuso,||<br />
					bhikkhu bahu-s-suto hoti suta-dharo suta-sannicayo.|| ||</p>

					<p class="f4">Ye te dhammā ādi-kalyāṇā majjhe-kalyāṇā pariyosāna-kalyāṇā sātthāṃ sa-vyañjanā kevala-paripuṇṇaṃ parisuddhaṃ Brahma-cariyaṃ abhivadanti,||<br />
					tathā-rūpassa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Yam p'āvuso,||<br />
					bhikkhu bahu-s-suto hoti vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ āvuso,||<br />
					bhikkhu kalyāṇa-mitto hoti kalyāṇa-sahāyo kalyāṇa-sampavaṇko.|| ||</p>

					<p class="f4">Yam p'āvuso,||<br />
					bhikkhu kalyāṇa-mitto hoti kalyāṇa-sahāyo kalyāṇa-sampavaṇko.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ āvuso,||<br />
					bhikkhu subbaco hoti sovacassa-karaṇehi dhammehi samannāgato khamo padakkhiṇa-ggāhī anussāniṃ.|| ||</p>

					<p class="f4">Yam p'āvuso,||<br />
					bhikkhu subbaco hoti sovacassa-karaṇehi dhammehi samannāgato khamo padakkhiṇaggāhī anusāsaniṃ.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ āvuso,||<br />
					bhikkhu yāni tāni sabrahma-cārīnaṃ uccāvacāni kiṃ-karaṇīyāni,||<br />
					tattha dakkho hoti analaso tatrūpāyāya vīmaṃsāya samannāgato,||<br />
					alaṃ kātuṃ alaṃ saṃvidhātuṃ.|| ||</p>

					<p class="f4">Yam p'āvuso,||<br />
					bhikkhu yāni tāni sabrahma-cārīnaṃ uccāvacāni kiṃ-karaṇīyāni,||<br />
					tattha dakkho hoti analaso tatrūpāyāya vīmaṃsāya samannāgato,||<br />
					alaṃ kātuṃ alaṃ saṃvidhātuṃ.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ āvuso,||<br />
					bhikkhu dhamma-kāmo hoti piya-samudāhāro abhidhamme abhivinaye uḷāra-pāmojjo.|| ||</p>

					<p class="f4">Yam p'āvuso,||<br />
					bhikkhu dhamma-kāmo hoti piya-samudāhāro abhidhamme ahivinaye uḷāra-pāmojjo.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ <span class="f3"><a id="pg268"><span class="f2 g"><b>[268]</b></span></a></span> āvuso,||<br />
					bhikkhu santuṭṭho hoti itarītar-cīvara-piṇḍa-pāta-sen'āsana-gilāna-paccaya-bhesajja-parikkārehi.|| ||</p>

					<p class="f4">Yam p'āvuso,||<br />
					bhikkhu santuṭṭho hoti itarītar-cīvara-piṇḍa-pāta-sen'āsana-gilāna-paccaya-bhesajja-parikkhārehi.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ āvuso,||<br />
					bhikkhu āraddha-viriyo viharati akusalānaṃ dhammānaṃ pahānāya,kusalānaṃ dhammānaṃ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Yam p'āvuso,||<br />
					bhikkhu āraddha-viriyo virahati akusalānaṃ dhammānaṃ pahānāya,||<br />
					kusalānaṃ dhammānaṃ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ āvuso,||<br />
					bhikkhu satimā hoti paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">Yam p'āvuso,||<br />
					bhikkhu satimā hoti paramena sati-nepakkena samannāgato cira-katampi cira-bhāsitam pi saritā anussaritā.|| ||</p>

					<p class="f4">Ayam pi dhammo nātha-karaṇo.<br />
					Puna ca paraṃ āvuso bhikkhu paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Yam p'āvuso,||<br />
					bhikkhu paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Ayam pi dhammo nātha-karaṇo.</p>

					<p class="f4"><span class="f3">[<a id="p10.02">10.02</a>][<a href="../../../dhamma-vinaya/pts/dn/dn.33.10.rhyt.pts.htm#p10.02">pts</a>][<a href="../../../dhamma-vinaya/wp/dn/dn.33.10.wlsh.wp.htm#p10.02">bodh</a>][<a href="../../../dhamma-vinaya/bd/dn/dn.33.10.olds.bd.htm#p10.02">olds</a>]</span> Dasa kasiṇ'āyatanāni:<br />
					Paṭhavī-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Āpo-kasinam eko sañjānāti uddhaṃ adho tirayaṃ advayaṃ appamāṇaṃ.<br />
					Tejo-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Vāyo-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Nīla-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Pīta-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Lohita-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Odāta-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Ākāsa-kasiṇam eko sañjānāti uddhaṃ adho tiriyaṃ advayaṃ appamāṇaṃ.<br />
					Viññāṇa-kasiṇam eko sañjānāti uddhaṃ adho tiriyaṃ advayaṃ appamāṇaṃ.</p>

					<p class="f4"> <span class="f3"><a id="pg269"><span class="f2 g"><b>[269]</b></span></a>[<a id="p10.03">10.03</a>][<a href="../../../dhamma-vinaya/pts/dn/dn.33.10.rhyt.pts.htm#p10.03">pts</a>][<a href="../../../dhamma-vinaya/wp/dn/dn.33.10.wlsh.wp.htm#p10.03">bodh</a>][<a href="../../../dhamma-vinaya/bd/dn/dn.33.10.olds.bd.htm#p10.03">olds</a>]</span> Dasa akusala-kamma-pathā:<br />
					Pāṇātipāto,||<br />
					adinnādānaṃ,||<br />
					kāmesu micchā-cāro,||<br />
					musā-vādo,||<br />
					pisuṇā vācā,||<br />
					pharusā vācā,||<br />
					sampha-p-palāpo,||<br />
					abhijjhā,||<br />
					vyāpādo,||<br />
					micchā-diṭṭhi.</p>

					<p class="f4"><span class="f3">[<a id="p10.04">10.04</a>][<a href="../../../dhamma-vinaya/pts/dn/dn.33.10.rhyt.pts.htm#p10.04">pts</a>][<a href="../../../dhamma-vinaya/wp/dn/dn.33.10.wlsh.wp.htm#p10.04">bodh</a>][<a href="../../../dhamma-vinaya/bd/dn/dn.33.10.olds.bd.htm#p10.04">olds</a>]</span> Dasa kusala-kamma-pathā:<br />
					Pāṇ-ā-tipātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					sampappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.</p>

					<p class="f4"><span class="f3">[<a id="p10.05">10.05</a>][<a href="../../../dhamma-vinaya/pts/dn/dn.33.10.rhyt.pts.htm#p10.05">pts</a>][<a href="../../../dhamma-vinaya/wp/dn/dn.33.10.wlsh.wp.htm#p10.05">bodh</a>][<a href="../../../dhamma-vinaya/bd/dn/dn.33.10.olds.bd.htm#p10.05">olds</a>]</span> Dasa ariya-vāsā:<br />

					Idh'āvuso,||<br />
					bhikkhu pañc'aṇga-vi-p-pahīno hoti chaḷ-aṇga-samannāgato ek'ārakkho catur'āpasseno panunna-pacceka-sacco samavaya-saṭṭh'esano anāvila-saṃkappo passaddha-kāya-saṇkāro su-vimutta-citto su-vimutta-pañño.<br />
					Kathañ c'āvuso,||<br />
					bhikkhu pañc'aṇga-vi-p-pahīno hoti:||<br />
					Idh'āvuso,||<br />
					bhikkhuno kāma-c-chando pahīno hoti,||<br />
					vyāpādo pahīno hoti,||<br />
					thīna-middhaṃ pahīnaṃ hoti,||<br />
					uddhacca-kukkuccaṃ pahīnaṃ hoti,||<br />
					vicikicchā pahīnā hoti.||<br />
					Evaṃ kho āvuso bhikkhu pañc'aṇga-vi-p-pahīno hoti.<br />
					Kathañ c'āvuso,||<br />
					bhikkhu chaḷ-aṇga-samannāgato hoti:||<br />
					Idh'āvuso,||<br />
					bhikkhu cakkhunā rūpaṃ disvā n'eva sumano hoti na dummano,||<br />
					upekkhako ca viharati sato sampajāno.||<br />
					Sotena saddaṃ sutvā n'eva sumano hoti na dummano,||<br />
					upekkhako ca viharati sato sampajāno.||<br />
					Ghānena gadhaṃ ghāyitvā n'eva sumano hoti na dummano,||<br />
					upekkhako ca viharati sato sampajāno.|| ||</p>

					<p class="f4">Jivhāya rasaṃ sāyitvā n'eva sumano hoti na dummano,||<br />
					upekkhako ca viharati sato sampajāno.|| ||</p>

					<p class="f4">Kāyena phoṭṭhabbaṃ phusitvā n'eva sumano hoti na dummano,||<br />
					upekkhako ca viharati sato sampajāno.|| ||</p>

					<p class="f4">Manasā dhammaṃ viññāya n'eva sumano hoti na dummano,||<br />
					upekkhako ca viharati sato sampajāno.|| ||</p>

					<p class="f4">Evaṃ kho āvuso bhikkhu chaḷ-aṇga-samannāgato hoti.<br />
					Kathañ c'āvuso,||<br />
					bhikkhu ek'ārakkho hoti: Idh'āvuso,||<br />
					bhikkhu sat'ārakkhena cetasā samannāgato hoti.|| ||</p>

					<p class="f4">Evaṃ kho āvuso,||<br />
					bhikkhu ek'ārakkho <span class="f3"><a id="pg270"><span class="f2 g"><b>[270]</b></span></a></span> hoti.<br />
					Kathañ c'āvuso,||<br />
					bhikkhu catur-āpasseno hoti: Idh'āvuso,||<br />
					bhikkhu saṇkhāy'ekaṃ parisevati,||<br />
					saṇkhāy'ekaṃ adhivāseti,||<br />
					saṇkhāy'ekaṃ vinodeti,||<br />
					saṇkhāy'ekaṃ parivajjeti.|| ||</p>

					<p class="f4">Evaṃ kho āvuso,||<br />
					bhikkhu catur-āpasseno hoti.<br />
					Kathañ c'āvuso,||<br />
					bhikkhu panunna-paccek-asacco hoti: Idh'āvuso,||<br />
					bhikkhuno yāni tāni puthu-samaṇa-brāhmaṇānaṃ puthu-pacceka-saccāni sabbāni'ass tāni nunnāni honti panunnāni cattāni vantāni muttāni pahīnāni paṭippassaddhāni.|| ||</p>

					<p class="f4">Evaṃ kho āvuso,||<br />
					bhikkhu panunnaṃ pacceka-sacco hoti.<br />
					Kathañ c'āvuso,||<br />
					bhikkhu samavaya-saṭṭh'esano hoti.|| ||</p>

					<p class="f4">Idh'āvuso bhikkhuno kām'esanā pahīnā hoti,||<br />
					bhav'esanā pahīnā hoti,||<br />
					brahma-cariy'esanā paṭippassaddhā.|| ||</p>

					<p class="f4">Evaṃ kho āvuso,||<br />
					bhikkhu samavaya-saṭṭh'esano hoti,<br />
					Kathañ c'āvuso,||<br />
					bhikkhu anāvila-saṇkappo hoti: Idh'āvuso,||<br />
					bhikkhuno kāma-saṇkappo pahīno hoti,||<br />
					vyāpāda-saṇkappo pahīno hoti,||<br />
					vihiṃsā-saṃkappo pahīno hoti.|| ||</p>

					<p class="f4">Evaṃ kho āvuso,||<br />
					bhikkhu anāvila-saṇkappo hoti.<br />
					Kathañ c'āvuso,||<br />
					bhikkhu passaddha-kāya-saṇkhāro hoti: Idh'āvuso,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaṃ attha-gamā adukkham asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Evaṃ kho āvuso,||<br />
					bhikkhu passaddha-kāya-saṇkhāro hoti.<br />
					Kathañ c'āvuso,||<br />
					bhikkhu su-vimutta-citto hoti: Idh'āvuso bhikkhuno rāgā cittaṃ vimuttaṃ hoti,||<br />
					dosā cittaṃ vimuttaṃ hoti mohā cittaṃ vimuttaṃ hoti.|| ||</p>

					<p class="f4">Evaṃ kho āvuso,||<br />
					bhikkhu suvimutt-acitto hoti.<br />
					Kathañ c'āvuso bhikkhu su-vimutta-pañño hoti: Idh'āvuso,||<br />
					bhikkhu 'Rāgo me pahīno ucchinna-mūlo tālā-vatthu-kato anabhāvaṃ gato āyatiṃ anuppāda-dhammo' ti pajānāti,||<br />
					'Doso me pahīno ucchinna-mūlo tālā-vatthu-kato anabhā- <a id="pg271"><span class="f2 g"><b>[271]</b></span></a> vaṃ gato āyatiṃ anuppāda-dhammo' ti pajānāti,||<br />
					'Moho me pahīno ucchinna-mūlo tālā-vatthu-kato anabhāvaṃ gato āyatiṃ anuppāda-dhammo' ti pajānāti.|| ||</p>

					<p class="f4">Evaṃ kho āvuso bhikkhu su-vimutta-pañño hoti.</p>

					<p class="f4"><span class="f3">[<a id="p10.06">10.06</a>][<a href="../../../dhamma-vinaya/pts/dn/dn.33.10.rhyt.pts.htm#p10.06">pts</a>][<a href="../../../dhamma-vinaya/wp/dn/dn.33.10.wlsh.wp.htm#p10.06">bodh</a>][<a href="../../../dhamma-vinaya/bd/dn/dn.33.10.olds.bd.htm#p10.06">olds</a>]</span> Dasa asekkhā dhammā:<br />
					Asekkhā sammā-diṭṭhi,||<br />
					asekkho sammā-saṇkappo,||<br />
					asekkhā sammā-vācā,||<br />
					asekkho sammā-kammanto,||<br />
					asekkho sammā-ājīvo,||<br />
					asekkho sammā-vāyāmo,||<br />
					asekkhā sammā-sati,||<br />
					asekkho sammā-samādhi,||<br />
					asekkhaṃ sammā-ñāṇaṃ,||<br />
					asekkhā sammā-vimutti.</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena dasa dhammā sammad-akkhātā.|| ||</p>

					<p class="f4">Tattha sabbeh'eva saṇgāyitabbaṃ na vivaditabbaṃ,||<br />
					yatha-yidaṃ Brahma-cariyaṃ addhaniyaṃ  assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<p class="f4"><span class="f3">[<a id="p10.07">10.07</a>][<a href="../../../dhamma-vinaya/pts/dn/dn.33.10.rhyt.pts.htm#p10.07">pts</a>][<a href="../../../dhamma-vinaya/wp/dn/dn.33.10.wlsh.wp.htm#p10.07">bodh</a>][<a href="../../../dhamma-vinaya/bd/dn/dn.33.10.olds.bd.htm#p10.07">olds</a>]</span> Atha kho Bhagavā vuṭṭha-hitvā āyasmantaṃ Sāriputtaṃ āmantesi: "Sādhu sādhu Sāriputta,||<br />
					sādhu kho tvaṃ Sāriputta,||<br />
					bhikkhunaṃ Saṇgīti-pariyāyaṃ abhāsī" ti.</p>

					<p class="f4">Idam avoca āyasmā Sāriputto.|| ||</p>

					<p class="f4">Samanuñño Satthā ahosi.|| ||</p>

					<p class="f4">Attamanā ca te bhikkhū āyasmato Sāriputtassa bhāsitaṃ abhinandunti.</p>

					<p class="f4">Saṇgītisuttaṃ niṭṭhitaṃ dasamaṃ.</p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>