<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṇgīti Suttantaṃ, Ones and Twos." />
<title>DN 33.1-2: Saṇgīti Suttantaṃ: Ones and Twos</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṇgīti Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg207"><span class="f2 g"><b>[207]</b></span></a></p>

					<p class="f4"><span class="f3">[<a id="n">Nidana</a>][<a href="../../../dhamma-vinaya/pts/dn/dn.33.01-02.rhyt.pts.htm#n">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#n">wlsh</a>][<a href="../../../dhamma-vinaya/bd/dn/dn.33.01-02.olds.bd.htm#n">olds</a>][<a href="../../../dhamma-vinaya/ati/dn/dn.33.than.ati.htm">than</a>]</span> E<span class="fp2"><b>VAṂ</b></span> M<span class="fp2"><b>E</b></span> S<span class="fp2"><b>UTAṂ:</b></span></p>

					<p class="f4">Ekaṃ samayaṃ Bhagavā Mallesu cārikaṃ caramāno mahatā bhikkhu-saṇghena saddhiṃ pañca-mattehi bhikkhu-satehi yena Pāvā nāma Mallānaṃ nagaraṃ tad avasarī.</p>

					<p class="f4">Tatra sudaṃ Bhagavā Pāvāyaṃ viharati Cundassa kammāra-puttassa amba-vane.</p>

					<p class="f4">Tena kho pana samayena Pāveyyakānaṃ Mallānaṃ Ubbhatakaṃ nama navaṃ santhāgāraṃ acira-kāritaṃ hoti anajjhāvutthaṃ Samaṇena vā Brāhmaṇena vā kenaci vā manussa-bhūtena.</p>

					<p class="f4">Assosuṃ kho Pāveyyakā Mallā:</p>

					<p class="f4">Bhagavā kira Mallesu cārikaṃ caramāno mahatā bhikkhu-saṇghena saddhiṃ pañca-mattehi bhikkhu-satehi Pāvaṃ anuppatto Pāvāyaṃ viharati Cundassa kammāra-puttassa amba-vane' ti.</p>

					<p class="f4">Atha kho Pāveyyakā Mallā yena Bhagavā ten'upasaṇkamisu,||<br />
					upasaṇkamitvā Bhagavantaṃ abhivādetvā eka-m-antaṃ nisīdiṃsu.</p>

					<p class="f4">Eka-m-antaṃ nisinnā kho Pāveyyakā Mallā Bhagavantaṃ etada vocuṃ:</p>

					<p class="f4">'Idha bhante Pāveyyakānaṃ Mallānaṃ Ubbhatakaṃ nama navaṃ santhāgāraṃ acira-kāritaṃ anajjhāvutthaṃ Samaṇena vā Brāhmaṇena vā kenaci vā manussa-bhūtena.</p>

					<p class="f4"><a id="pg208"><span class="f2 g"><b>[208]</b></span></a> Taṃ bhante Bhagavā paṭhamaṃ paribhuñjatu,||<br />
					Bhagavatā paṭhamaṃ paribhuttaṃ paccā Pāveyyakānaṃ Mallānaṃ dīgha-rattaṃ hitāya sukhāyā' ti.</p>

					<p class="f4">Adhivāsesi Bhagavā tuṇhī-bhāvena.</p>

					<p class="f4">Atha kho Pāveyyakā Mallā Bhagavato adivāsanaṃ viditvā,||<br />
					uṭṭhāy'āsanā Bhagavantaṃ abhivādetvā,||<br />
					padakkhiṇaṃ katvā yena santhāgāraṃ ten'upasaṇkamiṃsu,||<br />
					upasaṇkamitvā sabba-santhariṃ santhāgaraṃ santharāpetvā āsanāni paññapetvā,||<br />
					udaka-maṇikaṃ patiṭṭhāpetvā,||<br />
					tela-p-padīpaṃ āropetvā,||<br />
					yena Bhagavā ten'upasaṇkamiṃsu.</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhaṃsu.</p>

					<p class="f4">Eka-m-antaṃ ṭhitā kho te Pāveyyakā Mallā Bhagavantaṃ etad avocuṃ:</p>

					<p class="f4">'Sabba-santhariṃ santhataṃ bhante santhāgāraṃ,||<br />
					āsanāni paññattāni,||<br />
					udaka-maṇiko patiṭṭhāpito,||<br />
					tela-p-padīpo āropito,||<br />
					yassa dāni bhante Bhagavā kālaṃ maññatī' ti.</p>

					<p class="f4">Atha kho Bhagavā nivāsetvā patta-cīvaram ādāya saddhiṃ bhikkhu-saṇghena yena santhāgāraṃ ten'upasaṇkami.</p>

					<p class="f4">Upasaṇkamitvā pāde pakkhāletvā santhāgāraṃ pavisitvā majjhimaṃ-thamhaṃ nissāya puratthābhimukho nisīdi.</p>

					<p class="f4">Bhikkhu-saṇgho pi pāde pakkhāletvā sathāgāraṃ pavisitvā pacchimaṃ bhittiṃ nissāya puratthā- <a id="pg209"><span class="f2 g"><b>[209]</b></span></a> bhimukho nisīdi Bhagavantaṃ yeva purakkhatvā.</p>

					<p class="f4">Pāveyyakā pi kho Mallā pāde pakkhāletvā santhāgāraṃ pavisitvā puratthimaṃ bhittiṃ nissāya pacchābhimukhā nisīdiṃsu Bhagavantaṃ yeva purakkhatvā.</p>

					<p class="f4">Atha kho Bhagavā Pāveyyake Malle bahud evā rattiṃ dhmmiyā kathāya sanda-s-setvā samāda-petvā samutte-chetvā sampahaṃ-setvā uyyojesi:</p>

					<p class="f4">'Abhikkantā kho Vāseṭṭhā ratti,||<br />
					yassa dāni tumhe kālaṃ maññathā' ti.</p>

					<p class="f4">'Evaṃ bhante' ti kho Pāveyyakā Mallā Bhagavato paṭi-s-sutvā uṭṭhāy'āsanā Bhagavantaṃ abhivādetvā padakkhiṇaṃ katvā pakkamiṃsu.</p>

					<p class="f4">Atha kho Bhagavā acira-pakkantesu Mallesu tuṇhī-bhūtaṃ tuṇhī-bhūtaṃ bhikkhu-saṇghaṃ anuviloketvā āyasmantaṃ Sāriputtaṃ āmantesi:</p>

					<p class="f4">'Vigata-thina-middho kho Sāriputta bhikkhu-saṇgho, paṭibhātu taṃ Sāriputta bhikkhūnaṃ dhammi-kathā.</p>

					<p class="f4">Piṭṭhi me āgilāyati,||<br />
					tam ahaṃ āyamissāmī" ti.</p>

					<p class="f4">'Evaṃ bhante' ti kho āyasmā Sāriputto Bhagavato paccassosi.</p>

					<p class="f4">Atha kho Bhagavā catugguṇaṃ saṇghāṭiṃ paññapetvā dakkiṇena passena sīha-seyyaṃ kappesi,||<br />
					pāde pādaṃ accādhāya sato sampajāno uṭṭhāna-saññaṃ manasi-karitvā.</p>

					<p class="f4">Tena kho pana samayena Nigaṇṭho Nāta-putto <a id="pg210"><span class="f2 g"><b>[210]</b></span></a> Pāvāyaṃ adhunā kāla-kato hoti.</p>

					<p class="f4">Tassa kāla-kiriyāya bhinnā Nigaṇṭhā dvedhika-jātā bhaṇḍana-jātā kalaha-jātā vivādāpannā añña-maññaṃ mukha-sattīhi vitudantā viharanti:</p>

					<p class="f4">'Na tvaṃ imaṃ Dhamma-Vinayaṃ ājānāsi!'</p>

					<p class="f4">'Ahaṃ imaṃ dhamma-viyanaṃ ājānāmi!</p>

					<p class="f4">Kiṃ tvaṃ imaṃ Dhamma-Vinayaṃ ājānissasi?</p>

					<p class="f4">Micchā-paṭipanno tvam asi,||<br />
					aham asmi sammā-paṭipanno sahitam me asaṃhitan te,||<br />
					pure vacanīyaṃ pacchā avaca,||<br />
					pacchā vacanīyaṃ pure avaca,||<br />
					āvicinnan te viparāvattaṃ,||<br />
					āropito te vādo,||<br />
					niggahito'si,||<br />
					cara vāda-ppamokkhāya,||<br />
					nibbeṭhehi va sace pahosī' ti.</p>

					<p class="f4">Vadho yeva kho maññe Nigaṇṭhesu Nāta-puttiyesu vattati.</p>

					<p class="f4">Ye pi te Nigaṇṭhassa Nātaputtassa sāvakā gihī odāta-vasanā,||<br />
					te pi Nigaṇṭhesu Nāta-puttiyesu nibbinna-rūpā paṭivāna-rūpā yathā taṃ du-rakkhāte Dhamma-Vinaye du-p-pavedite aniyyānike anupasama-saṃvaṭṭa-nike a-Sammā-Sambuddha-ppavadite bhinna-thūpe appaṭi-saraṇe.</p>

					<p class="f4">Atha kho āyasmā Sāriputto bhikkhū āmantesi:</p>

					<p class="f4">Nigaṇṭho āvuso Nāta-putto Pāvāyaṃ adhunā kāla-kato hoti.</p>

					<p class="f4">Tassa kāla-kiriyāya bhinnā Nigaṇṭhā dvedhika-jātā bhaṇḍana-jātā kalaha-jātā vivādāpannā añña-maññaṃ mukha-sattīhi vitudantā viharanti:</p>

					<p class="f4">'Na tvaṃ imaṃ Dhamma-Vinayaṃ ājānāsi!'</p>

					<p class="f4">'Ahaṃ imaṃ dhamma-viyanaṃ ājānāmi!</p>

					<p class="f4">Kiṃ tvaṃ imaṃ Dhamma-Vinayaṃ ājānissasi?</p>

					<p class="f4">Micchā-paṭipanno tvam asi,||<br />
					aham asmi sammā-paṭipanno sahitam me asaṃhitan te,||<br />
					pure vacanīyaṃ pacchā avaca,||<br />
					pacchā vacanīyaṃ pure avaca,||<br />
					āvicinnan te viparāvattaṃ,||<br />
					āropito te vādo,||<br />
					niggahito'si,||<br />
					cara vāda-ppamokkhāya,||<br />
					nibbeṭhehi va sace pahosī' ti.</p>

					<p class="f4">Vadho yeva kho maññe Nigaṇṭhesu Nāta-puttiyesu vattati.</p>

					<p class="f4">Ye pi te Nigaṇṭhassa Nātaputtassa sāvakā gihī odāta-vasanā,||<br />
					te pi Nigaṇṭhesu Nāta-puttiyesu nibbinna-rūpā paṭivāna-rūpā yathā taṃ du-rakkhāte Dhamma-Vinaye du-p-pavedite aniyyānike anupasama-saṃvaṭṭa-nike a-Sammā-Sambuddha-ppavadite bhinna-thūpe appaṭi-saraṇe.</p>

					<p class="f4">Evaṃ h'etaṃ āvuso hoti du-rakkhāte Dhamma-Vinaye du-p-pavedite aniyyānike anupasama-saṃvaṭṭa-nike a-Sammā-Sambuddha-p-pavedite.</p>

					<p class="f4"><a id="pg211"><span class="f2 g"><b>[211]</b></span></a> Ayaṃ kho pana āvuso asmhākaṃ Bhagavatā dhammo svākkhāto suppavedito niyyāniko upasama-saṃvaṭṭa-niko SammāSambuddha-p-pavedito.</p>

					<p class="f4">Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<p class="f4">Katamo c'āvuso asmhākaṃ Bhagavatā dhammo svākkhāto suppavedito niyyāniko upasama-saṃvaṭṭa-niko SammāSambuddha-p-pavedito,||<br />
					yattha sabbeh'eva saṇgāyitabbaṃ na vivaditabbaṃ,||<br />
					yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<h4>Ekakaṃ</h4>

					<p class="f4">Atthi kho āvuso tena Bhagavatā jānatā passatā arahatā Sammā Sambuddhena eko dhammo sammad-akkhāto.</p>

					<p class="f4">Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<p class="f4"><span class="f3">[<a id="p1.01">1.01</a>][<a href="../../../dhamma-vinaya/pts/dn/dn.33.01-02.rhyt.pts.htm#p1.01">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p1.01">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p1.01">olds</a>]</span> Katamo eko dhammo?|| ||</p>

					<p class="f4">Sabbe sattā āhāra-ṭ-ṭhitikā|| ||</p>

					<p class="f4"><span class="f3">[<a id="p1.02">1.02</a>][<a href="../../../dhamma-vinaya/pts/dn/dn.33.01-02.rhyt.pts.htm#p1.02">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p1.02">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p1.02">olds</a>]</span> Sabbe sattā saṇkhāra-ṭ-ṭhitikā.</p>

					<p class="f4">Ayaṃ kho āvuso tena Bhagavatā jānatā passatā arahatā Sammā Sambuddhena eko dhammo sammad-akkhāto.</p>

					<p class="f4">Tattha sabbeh'eva saṇgāyitabbaṃ na viva- <a id="pg212"><span class="f2 g"><b>[212]</b></span></a> ditabbaṃ,||<br />
					yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<h4>Dukaṃ</h4>

					<p class="f4">Atthi kho āvuso tena Bhagavatā jānatā passatā arahatā Sammā Sambuddhena dve dhammo sammad-akkhāto.</p>

					<p class="f4">Tattha sabbeh'eva saṇgāyitabbaṃ na vivaditabbaṃ,||<br />
					yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<p class="f4">Katame dve?</p>

					<p class="f4"><span class="f3">[<a id="p2.01">2.01</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.01">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.01">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.01">olds</a>]</span> Nāmañ ca rūpañ ca</p>

					<p class="f4"><span class="f3">[<a id="p2.02">2.02</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.02">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.02">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.02">olds</a>]</span> Avijjā ca bhava-taṇhā ca.</p>

					<p class="f4"><span class="f3">[<a id="p2.03">2.03</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.03">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.03">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.03">olds</a>]</span> Bhava-diṭṭhi ca vibhava-diṭṭhi ca.</p>

					<p class="f4"><span class="f3">[<a id="p2.04">2.04</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.04">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.04">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.04">olds</a>]</span> Ahirikañ ca anottappañ ca.</p>

					<p class="f4"><span class="f3">[<a id="p2.05">2.05</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.05">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.05">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.05">olds</a>]</span> Hiri ca ottappañ ca.</p>

					<p class="f4"><span class="f3">[<a id="p2.06">2.06</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.06">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.06">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.06">olds</a>]</span> Dovacassatā ca pāpa-mittatā ca.</p>

					<p class="f4"><span class="f3">[<a id="p2.07">2.07</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.07">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.07">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.07">olds</a>]</span> Sovacassatā ca kalyāṇa-mittatā ca.</p>

					<p class="f4"><span class="f3">[<a id="p2.08">2.08</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.08">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.08">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.08">olds</a>]</span> Āpatti-kusalatā ca āpatti-vuṭṭhāna-kusalatā ca.</p>

					<p class="f4"><span class="f3">[<a id="p2.09">2.09</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.09">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.09">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.09">olds</a>]</span> Samāpatti-kusalatā ca samāpatti-vuṭṭhānau-kusalatā ca.</p>

					<p class="f4"><span class="f3">[<a id="p2.10">2.10</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.10">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.10">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.10">olds</a>]</span> Dhātu-kusalatā ca mana-sikāra-kusalatā ca.</p>

					<p class="f4"><span class="f3">[<a id="p2.11">2.11</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.11">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.11">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.11">olds</a>]</span> Āyatana-kusalatā ca paṭicca-samuppāda-kusalatā ca.</p>

					<p class="f4"><span class="f3">[<a id="p2.12">2.12</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.12">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.12">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.12">olds</a>]</span> Ṭhāna-kusalatā ca aṭṭhāna-kusalatā ca.</p>

					<p class="f4"><span class="f3"><a id="pg213"><span class="f2 g"><b>[213]</b></span></a> [<a id="p2.13">2.13</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.13">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.13">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.13">olds</a>]</span> Ajjavañ ca lajjavañ ca.</p>

					<p class="f4"><span class="f3">[<a id="p2.14">2.14</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.14">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.14">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.14">olds</a>]</span> Khantī ca soraccañ ca.</p>

					<p class="f4"><span class="f3">[<a id="p2.15">2.15</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.15">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.15">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.15">olds</a>]</span> Sākhalyañ ca paṭisathāro ca.</p>

					<p class="f4"><span class="f3">[<a id="p2.16">2.16</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.16">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.16">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.16">olds</a>]</span> Avihiṃsā ca soceyyañ ca.</p>

					<p class="f4"><span class="f3">[<a id="p2.17">2.17</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.17">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.17">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.17">olds</a>]</span> Muṭṭhasaccañ ca asampajaññañ ca.</p>

					<p class="f4"><span class="f3">[<a id="p2.18">2.18</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.18">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.18">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.18">olds</a>]</span> Sati ca sampajañññ ca</p>

					<p class="f4"><span class="f3">[<a id="p2.19">2.19</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.19">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.19">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.19">olds</a>]</span> Indriyesu agutta-dvāratā ca bhojane amatt'aññutā ca.</p>

					<p class="f4"><span class="f3">[<a id="p2.20">2.20</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.20">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.20">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.20">olds</a>]</span> Indriyesu gutta-dvāratā ca bhojane matt'aññutā ca.</p>

					<p class="f4"><span class="f3">[<a id="p2.21">2.21</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.21">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.21">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.21">olds</a>]</span> Paṭisaṇkhāna-balañ-ca bhāvanā-balañ ca.</p>

					<p class="f4"><span class="f3">[<a id="p2.22">2.22</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.22">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.22">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.22">olds</a>]</span> Sati-balañ ca samādhi-balañ ca.</p>

					<p class="f4"><span class="f3">[<a id="p2.23">2.23</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.23">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.23">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.23">olds</a>]</span> Samatho ca vipassanā ca.</p>

					<p class="f4"><span class="f3">[<a id="p2.24">2.24</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.24">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.24">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.24">olds</a>]</span> Samatha-nimittañ ca paggaha-nimittañ ca.</p>

					<p class="f4"><span class="f3">[<a id="p2.25">2.25</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.25">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.25">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.25">olds</a>]</span> Paggāho ca avikkhepo ca.</p>

					<p class="f4"><span class="f3">[<a id="p2.26">2.26</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.26">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.26">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.26">olds</a>]</span> Sīla-sampadā ca diṭṭhi-sampadā ca.</p>

					<p class="f4"><span class="f3">[<a id="p2.27">2.27</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.27">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.27">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.27">olds</a>]</span> Sīla-vipatti ca diṭṭhi-vipatti ca.</p>

					<p class="f4"><a id="pg214"><span class="f2 g"><b>[214]</b></span></a> <span class="f3">[<a id="p2.28">2.29</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.28">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.28">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.28">olds</a>]</span> Sīla-visuddhi ca diṭṭhi-visuddhi ca.</p>

					<p class="f4"><span class="f3">[<a id="p2.29">2.29</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.29">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.29">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.29">olds</a>]</span> Diṭṭhi-visuddhi kho pana yathā diṭṭhissa ca padhānaṃ.</p>

					<p class="f4"><span class="f3">[<a id="p2.30">2.30</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.30">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.30">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.30">olds</a>]</span> Saṃvego ca saṃvejanīyesu ṭhānesu saṃviggassa ca yoniso padhānaṃ.</p>

					<p class="f4"><span class="f3">[<a id="p2.31">2.31</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.31">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.31">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.31">olds</a>]</span> Asantuṭṭhitā ca kusalesu dhammesu appaṭivānitā ca padhānasmiṃ.</p>

					<p class="f4"><span class="f3">[<a id="p2.32">2.32</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.32">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.32">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.32">olds</a>]</span> Vijjā ca vimutti ca.</p>

					<p class="f4"><span class="f3">[<a id="p2.33">2.33</a>][<a href="../../../dhamma-vinaya/pts/dn/dn.33.01-02.rhyt.pts.htm#p2.33">pts</a>][<a href="../../../dhamma-vinaya/wp/dn/dn.33.01-02.wlsh.wp.htm#p2.33">bhod</a>][<a href="../../../dhamma-vinaya/bd/dn/dn.33.01-02.olds.bd.htm#p2.33">olds</a>]</span> Khaye ñāṇaṃ anuppāde ñāṇaṃ.</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena dve dhammo sammad-akkhāto.</p>

					<p class="f4">Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>