<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 1, The Brahma-Jala Suttantam. A sutta which serves well as an introduction to the Buddhist Dhamma for the serious beginner. It goes into minute detail concerning ethical practices and what is considered by the Buddha as 'other points of view' held by the world called 'the net of views' from which his Dhamma provides an escape." />
<title>DN 1: Brahmajala Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p1">Sutta 1</a></h4>

					<h1>Brahmajāla Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<p class="ctr"><b><i><span class="mozp">Namo tassa Bhagavato arahato Sammā-Sam-Buddhassa</span></i></b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.01.rhyt.pts.htm#p1">pts</a>][<a href="../../../dhamma-vinaya/wp/dn/dn.01.wlsh.wp.htm#p1">wlsh</a>][<a href="../../../dhamma-vinaya/bd/dn/dn.01.1.olds.bd_nidana.htm#p1">olds</a>][<a href="../../../dhamma-vinaya/ati/dn/dn.01.than.dto.htm#p1">than</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaɱ samayaɱ Bhagavā antarā ca Rājagahaɱ antarā ca Nālandaɱ addhāna-Magga-paṭipanno hoti mahatā bhikkhu-saŋghena saddhiɱ pañca-mattehi bhikkhu-satehi.|| ||</p>

					<p class="f4">Suppiyo pi kho paribbājako antarā ca Rājagahaɱ antarā ca Nālandaɱ addhāna-Magga-paṭipanno hoti saddhiɱ antevāsinā Brahmadattena māṇavena.|| ||</p>

					<p class="f4">Tatra sudaɱ Suppiyo paribbājako aneka-pariyāyena Buddhassa avaṇṇaɱ bhāsati,||<br />
					Dhammassa avaṇṇaɱ bhāsati,||<br />
					Saŋghassa avaṇṇaɱ bhāsati.|| ||</p>

					<p class="f4">Suppiyassa pana paribbājakassa antevāsī Brahmadatto māṇavo aneka-pariyāyena Buddhassa vaṇṇaɱ bhāsati,||<br />
					Dhammassa vaṇṇaɱ bhāsati,||<br />
					Saŋghassa vaṇṇaɱ bhāsati.|| ||</p>

					<p class="f4">Iti ha te ubho ācariyantevāsī añña-maññassa uju-vipaccanīka-vādā Bhagavantaɱ piṭṭhito piṭṭhito anubaddhā honti bhikkhu-Saŋghaɱ ca.|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/dn/dn.01.rhyt.pts.htm#p2">pts</a>][<a href="../../../dhamma-vinaya/wp/dn/dn.01.wlsh.wp.htm#p2">wlsh</a>][<a href="../../../dhamma-vinaya/bd/dn/dn.01.1.olds.bd_nidana.htm#p2">olds</a>]</span> Atha kho Bhagavā Ambalaṭṭhikāyaɱ Rājāgārake eka-ratti-vāsaɱ upagañchi saddhiɱ bhikkhu-saŋghena.|| ||</p>

					<p class="f4">Suppiyo pi kho paribbājako Ambalaṭṭhikāyaɱ Rājāgārake eka-ratti-vāsaɱ upagaɱchi saddhiɱ antevāsinā Brahmadattena māṇavena.|| ||</p>

					<p class="f4">Tatra pi sudaɱ Suppiyo paribbājako aneka-pariyāyena Buddhassa avaṇṇaɱ bhāsati,||<br />
					Dhammassa avaṇṇaɱ bhāsati,||<br />
					Saŋghassa avaṇṇaɱ bhāsati.|| ||</p>

					<p class="f4">Suppiyassa <a id="pg2"><span class="f2 g"><b>[2]</b></span></a> pana paribbājakassa antevāsī Brahmadatto māṇavo aneka-pariyāyena Buddhassa vaṇṇaɱ bhāsati,||<br />
					Dhammassa vaṇṇaɱ bhāsati,||<br />
					Saŋghassa vaṇṇaɱ bhāsati.|| ||</p>

					<p class="f4">Iti ha te ubho ācariyantevāsī añña-maññassa uju-vipaccanīka-vādā Bhagavantaɱ piṭṭhito piṭṭhito anubaddhā honti bhikkhu-Saŋghaɱ ca.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/dn/dn.01.rhyt.pts.htm#p3">pts</a>][<a href="../../../dhamma-vinaya/wp/dn/dn.01.wlsh.wp.htm#p3">wlsh</a>][<a href="../../../dhamma-vinaya/bd/dn/dn.01.1.olds.bd_nidana.htm#p3">olds</a>]</span> Atha kho sambahulānaɱ bhikkhūnaɱ rattiyā paccūsa-samayaɱ paccu-ṭ-ṭhitānaɱ maṇḍala-māḷe sanni-sinnānaɱ sanni-patitānaɱ ayaɱ saŋkhiyā-dhammo udapādi:|| ||</p>

					<p class="f4">'Acchariyaɱ āvuso, abbhutaɱ āvuso,||<br />
					yāvañ c'idaɱ tena Bhagavatā jānatā passatā arahatā Sammā-Sam-Buddhena sattānaɱ nānādhimuttikatā suppaṭi-viditā.|| ||</p>

					<p class="f4">Ayaɱ hi Suppiyo paribbājako aneka-pariyāyena Buddhassa avaṇṇaɱ bhāsati,||<br />
					Dhammassa avaṇṇaɱ bhāsati,||<br />
					Saŋghassa avaṇṇaɱ bhāsati.|| ||</p>

					<p class="f4">Suppiyassa pana paribbājakassa antevāsī Brahmadatto māṇavo Buddhassa vaṇṇaɱ bhāsati,||<br />
					Dhammassa vaṇṇaɱ bhāsati,||<br />
					Saŋghassa vaṇṇaɱ bhāsati.|| ||</p>

					<p class="f4">Iti ha'me ubho ācariyantevāsī añña-maññassa uju-vipaccanīka-vādā Bhagavantaɱ piṭṭhito piṭṭhito anubaddhā honti bhikkhu-Saŋghaɱ cāti.'|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/dn/dn.01.rhyt.pts.htm#p4">pts</a>][<a href="../../../dhamma-vinaya/wp/dn/dn.01.wlsh.wp.htm#p4">wlsh</a>][<a href="../../../dhamma-vinaya/bd/dn/dn.01.1.olds.bd_nidana.htm#p4">olds</a>]</span> Atha kho Bhagavā tesaɱ bhikkhūnaɱ imaɱ saŋkhiyā-dhammaɱ viditvā,||<br />
					yena maṇḍala-māḷo ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">'Kāya nu'ttha bhikkhave etarahi kathāya sanni-sinnā, kā ca pana vo antarā kathā vippakatā?' ti.|| ||</p>

					<p class="f4">Evaɱ vutte te bhikkhū Bhagavantaɱ etad avocuɱ:|| ||</p>

					<p class="f4">'Idha bhante amhākaɱ rattiyā paccūsa-samayaɱ paccu-ṭ-ṭhitānaɱ maṇḍala-mā'e sanni-sinnānaɱ sanni-patitānaɱ ayaɱ saŋkhiyā-dhammo udapādi||<br />
					'Acchariyaɱ āvuso, abbhutaɱ āvuso,||<br />
					yāvañ c'idaɱ tena Bhagavatā jānatā passatā arahatā Sammā-Sam-Buddhena sattānaɱ nānādhimuttikatā suppaṭi-viditā.|| ||</p>

					<p class="f4">Ayaɱ hi Suppiyo paribbājako aneka-pariyāyena Buddhassa avaṇṇaɱ bhāsati,||<br />
					Dhammassa avaṇṇaɱ bhāsati,||<br />
					Saŋghassa avaṇṇaɱ bhāsati.|| ||</p>

					<p class="f4">Suppiyassa pana paribbājakassa antevāsī Brahmadatto māṇavo Buddhassa vaṇṇaɱ bhāsati,||<br />
					Dhammassa vaṇṇaɱ bhāsati,||<br />
					Saŋghassa vaṇṇaɱ bhāsati.|| ||</p>

					<p class="f4">Iti ha'me ubho ācariyantevāsī añña-maññassa uju-vipaccanīka-vādā Bhagavantaɱ piṭṭhito piṭṭhito anubaddhā honti bhikkhu-Saŋghañ cā' ti.|| ||</p>

					<p class="f4">Ayaɱ kho no bhante antarā kathā vippakatā atha Bhagavā anuppatto' ti.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/dn/dn.01.rhyt.pts.htm#p5">pts</a>][<a href="../../../dhamma-vinaya/wp/dn/dn.01.wlsh.wp.htm#p5">wlsh</a>][<a href="../../../dhamma-vinaya/bd/dn/dn.01.1.olds.bd_nidana.htm#p5">olds</a>]</span> 'Mamaɱ vā bhikkhave pare avaṇṇaɱ bhāseyyuɱ,||<br />
					Dhammassa vā avaṇṇaɱ bhāseyyuɱ,||<br />
					Saŋghassa vā <a id="pg3"><span class="f2 g"><b>[3]</b></span></a> avaṇṇaɱ bhāseyyuɱ,||<br />
					tatra tumhehi na āghāto na appaccayo na cetaso anabhiraddhi karaṇīyā.|| ||</p>

					<p class="f4">Mamaɱ vā bhikkhave pare avaṇṇaɱ bhāseyyuɱ,||<br />
					Dhammassa vā avaṇṇaɱ bhāseyyuɱ,||<br />
					Saŋghassa vā avaṇṇaɱ bhāseyyuɱ,||<br />
					tatra ce tumhe assatha kupitā vā anatta-manā vā,||<br />
					tumhaɱ yev'assa tena antarāyo.|| ||</p>

					<p class="f4">Mamaɱ vā bhikkhave pare avaṇṇaɱ bhāseyyuɱ,||<br />
					Dhammassa vā avaṇṇaɱ bhāseyyuɱ,||<br />
					Saŋghassa vā avaṇṇaɱ bhāseyyuɱ,||<br />
					tatra tumhe assatha kupitā vā anatta-manā vā,||<br />
					api nu tumhe paresaɱ su-bhāsitaɱ dubbhāsitaɱ ājāneyyāthā?' ti.|| ||</p>

					<p class="f4">'No h'etaɱ bhante.'|| ||</p>

					<p class="f4">'Mamaɱ vā bhikkhave pare avaṇṇaɱ bhāseyyuɱ,||<br />
					Dhammassa vā avaṇṇaɱ bhāseyyuɱ,||<br />
					Saŋghassa vā avaṇṇaɱ bhāseyyuɱ,||<br />
					tatra tumhehi abhūtaɱ abhūtato nibbeṭhetabbaɱ:|| ||</p>

					<p class="f4">"Iti p'etaɱ abhūtaɱ.||<br />
					Iti p'etaɱ atacchaɱ.||<br />
					N'atthi c'etaɱ amhesu.||<br />
					Na ca pan'etaɱ amhesu saŋvijjatī"' ti.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/dn/dn.01.rhyt.pts.htm#p6">pts</a>][<a href="../../../dhamma-vinaya/wp/dn/dn.01.wlsh.wp.htm#p6">wlsh</a>][<a href="../../../dhamma-vinaya/bd/dn/dn.01.1.olds.bd_nidana.htm#p6">olds</a>]</span> 'Mamaɱ vā bhikkhave pare vaṇṇaɱ bhāseyyuɱ,||<br />
					Dhammassa vā vaṇṇaɱ bhāseyyuɱ,||<br />
					Saŋghassa vā vaṇṇaɱ bhāseyyuɱ,||<br />
					tatra tumhehi na Ānando na somanassaɱ na cetaso ubbilāvitattaɱ karaṇīyaɱ.|| ||</p>

					<p class="f4">Mamaɱ vā bhikkhave pare vaṇṇaɱ bhāseyyuɱ,||<br />
					Dhammassa vā vaṇṇaɱ bhāseyyuɱ,||<br />
					Saŋghassa vā vaṇṇaɱ bhāseyyuɱ,||<br />
					tatra ce tumhe assatha ānandino sumanā ubbilāvita,||<br />
					tumhaɱ yev'assa tena antarāyo.|| ||</p>

					<p class="f4">Mamaɱ vā bhikkhave pare vaṇṇaɱ bhāseyyuɱ,||<br />
					Dhammassa vā vaṇṇaɱ bhāseyyuɱ,||<br />
					Saŋghassa vā vaṇṇaɱ bhāseyyuɱ,||<br />
					tatra vā tumhehi bhūtaɱ bhūtato paṭijānitabbaɱ:|| ||</p>

					<p class="f4">"Iti p'etaɱ bhūtaɱ,||<br />
					iti p'etaɱ tacchaɱ.||<br />
					Atthi c'etaɱ amhesu.||<br />
					Saŋvijjati ca pan'etaɱ amhesū"' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="mozp ctr c"><b>Sila Vagga</b></h4>

					<h4 class="ctr">Cullasīlaɱ</h4>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/dn/dn.01.rhyt.pts.htm#p7">pts</a>][<a href="../../../dhamma-vinaya/wp/dn/dn.01.wlsh.wp.htm#p7">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p7">olds</a>]</span> 'Appamattakaɱ kho pan'etaɱ bhikkhave oramattakaɱ sīlamattakaɱ,||<br />
					yena puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4">'Katamañ ca taɱ bhikkhave appamattakaɱ oramattakaɱ sīlamattakaɱ,||<br />
					yena puthujjano Tathāgatassa vaṇṇaɱ vada-māno vadeyya?'|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/dn/dn.01.rhyt.pts.htm#p8">pts</a>][<a href="../../../dhamma-vinaya/wp/dn/dn.01.wlsh.wp.htm#p8">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p8">olds</a>]</span> <a id="pg4"><span class="f2 g"><b>[4]</b></span></a>'"Pāṇāti-pātaɱ pahāya pāṇāti-pātā paṭivirato Samaṇo Gotamo nihita-daṇḍo nihita-sattho lajjī dayā-panno sabba-pāṇa-bhūta-hitānukampī viharatī" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4">'"Adinn'ādānaɱ pahāya adinn'ādānā paṭivirato Samaṇo Gotamo dinn'ādāyī dinna-pāṭikaŋkhī athenena suci-bhūtena attanā viharatī" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4">'"ABrahma-cariyaɱ pahāya brahma-cārī Samaṇo Gotamo ārā-cārī virato methunā gāma-dhammā" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/dn/dn.01.rhyt.pts.htm#p9">pts</a>][<a href="../../../dhamma-vinaya/wp/dn/dn.01.wlsh.wp.htm#p9">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p9">olds</a>]</span> '"Musā-vādaɱ pahāya musā-vādā paṭivirato Samaṇo Gotamo sacca-vādī sacca-sandho theto paccayiko avisaŋvādako lokassā" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4">'"Pisuṇa-vācaɱ pahāya pisuṇāya vācāya paṭivirato Samaṇo Gotamo?|| ||</p>

					<p class="f4">Ito sutvā na amutra akkhātā imesam bhedāya?|| ||</p>

					<p class="f4">Amutra vā sutvā na imesaɱ akkhātā amūsam bhedāya?|| ||</p>

					<p class="f4">Iti bhinnānaɱ vā sandhātā sahitānaɱ vā anuppadātā?|| ||</p>

					<p class="f4">Samaggārāmo samagga-rato samagga-nandī samagga-karaṇiɱ vācaɱ bhāsitā" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4">'"Pharusā-vācaɱ pahāya pharusāya vācāya paṭivirato Samaṇo Gotamo?|| ||</p>

					<p class="f4">Yā sā vācā neḷā kaṇṇa-sukhā pemanīyā hadayaŋ-gamā porī bahu-jana-kantā bahu-jana-manāpā,||<br />
					tathā-rūpiɱ vācaɱ bhāsitā" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4">'"Sampha-p-palāpaɱ pahāya samphappalāpā paṭivirato Samaṇo Gotamo?|| ||</p>

					<p class="f4">Kāla-vādī bhūta-vādī attha-vādī dhamma-vādī vinaya-vādī,||<br />
					nidhānavatiɱ vācaɱ bhāsitā kālena <a id="pg5"><span class="f2 g"><b>[5]</b></span></a> sāpadesaɱ pariyanta-vatiɱ attha-saɱhitan ti".|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p10">10</a>][<a href="../../../dhamma-vinaya/pts/dn/dn.01.rhyt.pts.htm#p10">pts</a>][<a href="../../../dhamma-vinaya/wp/dn/dn.01.wlsh.wp.htm#p10">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p10">olds</a>]</span> '"Bīja-gāma-bhūta-gāma-samārambhā paṭivirato Samaṇo Gotamo?|| ||</p>

					<p class="f4">Eka-bhattiko Samaṇo Gotamo ratt'ūparato,||<br />
					vikāla-bhojanā paṭivirato Samaṇo Gotamo?|| ||</p>

					<p class="f4">Nacca-gīta-vādita-visūka-dassanā paṭivirato Samaṇo Gotamo?|| ||</p>

					<p class="f4">Mālā-gandha-vilepana-dhāraṇa-maṇḍana-vibhūsana-ṭṭhānā paṭivirato Samaṇo Gotamo?|| ||</p>

					<p class="f4">Uccā-sayana-mahā-sayanā paṭivirato Samaṇo Gotamo?|| ||</p>

					<p class="f4">Jātarūpa-rajata-paṭi-g-gahaṇā paṭivirato Samaṇo Gotamo?|| ||</p>

					<p class="f4">Āmaka-dhañña-paṭi-g-gahaṇā paṭivirato Samaṇo Gotamo?|| ||</p>

					<p class="f4">Āmaka-maɱsa-paṭi-g-gahaṇā paṭivirato Samaṇo Gotamo?|| ||</p>

					<p class="f4">Itthi-kumārika-paṭi-g-gahaṇā paṭivirato Samaṇo Gotamo?|| ||</p>

					<p class="f4">Dāsi-dāsa-paṭi-g-gahaṇā paṭivirato Samaṇo Gotamo?|| ||</p>

					<p class="f4">Aj-eḷaka-paṭi-g-gahaṇā paṭivirato Samaṇo Gotamo?|| ||</p>

					<p class="f4">Kukkuṭa-sūkara-paṭi-g-gahaṇā paṭivirato Samaṇo Gotamo?|| ||</p>

					<p class="f4">Hatthi-gavāssa-va'ava-paṭi-g-gahaṇā paṭivirato Samaṇo Gotamo?|| ||</p>

					<p class="f4">Khetta-vatthu-paṭi-g-gahaṇā paṭivirato Samaṇo Gotamo?|| ||</p>

					<p class="f4">Dūteyya-pahiṇa-gamanānuyogā paṭivirato Samaṇo Gotamo?|| ||</p>

					<p class="f4">Kaya-vikkayā paṭivirato Samaṇo Gotamo?|| ||</p>

					<p class="f4">Tulākūṭa-kaɱsakūṭa-mānakūṭā paṭivirato Samaṇo Gotamo?|| ||</p>

					<p class="f4">Ukkoṭana-vañcana-nikati-sāci-yogā paṭivirato Samaṇo Gotamo?|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr">Majjhimasīlaɱ</h4>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/dn/dn.01.rhyt.pts.htm#p11">pts</a>][<a href="../../../dhamma-vinaya/wp/dn/dn.01.wlsh.wp.htm#p11">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p11">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ bījagāma-bhūta-gāma-samārambhaɱ anuyuttā viharanti seyyath'īdaɱ:||<br />
					mūla-bījaɱ, khandha-bījaɱ, phalu-bījaɱ, agga-bījaɱ, bīja-bījam, eva pañcamaɱ?|| ||</p>

					<p class="f4">Iti eva-rūpā bījagāma-bhūta-gāma-samārambhā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><a id="pg6"><span class="f2 g"><b>[6]</b></span></a> <span class="f3">[<a id="p12">12</a>][<a href="../../../dhamma-vinaya/pts/dn/dn.01.rhyt.pts.htm#p12">pts</a>][<a href="../../../dhamma-vinaya/wp/dn/dn.01.wlsh.wp.htm#p12">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p12">olds</a>]</span> '"Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ sannidhi-kāra-paribhogaɱ anuyuttā viharanti seyyath'īdaɱ:||<br />
					anna-sannidhiɱ, pāna-sannidhiɱ, vattha-sannidhiɱ, yāna-sannidhiɱ, sayana-sannidhiɱ, gandha-sannidhiɱ, āmisa-sannidhiɱ?|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p13">13</a>][<a href="../../../dhamma-vinaya/pts/dn/dn.01.rhyt.pts.htm#p13">pts</a>][<a href="../../../dhamma-vinaya/wp/dn/dn.01.wlsh.wp.htm#p13">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p13">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ visūka-dassanaɱ anuyuttā viharanti seyyath'īdaɱ:||<br />
					naccaɱ, gītaɱ, vāditaɱ, pekkhaɱ, akkhānaɱ, pāṇissaraɱ, vetālaɱ, kumbhathūnaɱ, Sobha-nagarakaɱ, caṇḍālaɱ, vaɱsaɱ, dhopanaɱ, hatthi-yuddhaɱ, assa-yuddhaɱ, daṇḍa-yuddhaɱ, muṭṭhi-yuddhaɱ, nibbuddhaɱ, uyyodhikaɱ, balaggaɱ, senā-byuhaɱ, anīka-dassanaɱ?|| ||</p>

					<p class="f4">Iti vā iti eva-rūpā visūka-dassanā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p14">14</a>][<a href="../../../dhamma-vinaya/pts/dn/dn.01.rhyt.pts.htm#p14">pts</a>][<a href="../../../dhamma-vinaya/wp/dn/dn.01.wlsh.wp.htm#p14">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p14">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ jūta-ppamāda-ṭṭhānānuyogaɱ anuyuttā viharanti - seyyath'īdaɱ: aṭṭha-padaɱ, dasa-padaɱ, ākāsaɱ, parihāra-pathaɱ, santikaɱ, khalikaɱ, ghaṭikaɱ, salāka-hatthaɱ, akkhaɱ, paŋgacīraɱ, vaŋkakaɱ, mokkha-cikaɱ, ciŋgulakaɱ, pattāḷhakaɱ, rathakaɱ, <a id="pg7"><span class="f2 g"><b>[7]</b></span></a> dhanukaɱ, akkharikaɱ, manesikaɱ ,yathā-vajjaɱ?|| ||</p>

					<p class="f4">Iti vā iti eva-rūpā jūta-ppamāda-ṭṭhānānuyogā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p15">15</a>][<a href="../../../dhamma-vinaya/pts/dn/dn.01.rhyt.pts.htm#p15">pts</a>][<a href="../../../dhamma-vinaya/wp/dn/dn.01.wlsh.wp.htm#p15">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p15">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ uccā-sayana-mahā-sayanaɱ anuyuttā viharanti||<br />
					seyyath'īdaɱ:||<br />
					āsandiɱ, pallaŋkaɱ gonakaɱ, cittakaɱ, paṭikaɱ, paṭalikaɱ, tulikaɱ, vikatikaɱ, udda-lomiɱ, ekanta-lomiɱ, kaṭṭhi'ssaɱ, koseyyaɱ, kuttakaɱ, hatth'attharaɱ, ass'attharaɱ, rath'attharaɱ, ajina-ppaveṇiɱ, kādali-miga-pavara-pacc'attharaṇaɱ, sa-uttara-c-chadaɱ, ubhato-lohita-kūpadhānaɱ?|| ||</p>

					<p class="f4">Iti vā iti eva-rūpā uccā-sayana-mahā-sayanā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p16">16</a>][<a href="../../../dhamma-vinaya/pts/dn/dn.01.rhyt.pts.htm#p16">pts</a>][<a href="../../../dhamma-vinaya/wp/dn/dn.01.wlsh.wp.htm#p16">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p16">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ maṇḍana-vibhusana-ṭṭhānānuyogaɱ anuyuttā viharanti seyyath'īdaɱ:||<br />
					ucchādanaɱ, parimaddanaɱ, nahāpanaɱ, sambāhanaɱ, ādāsaɱ, añjanaɱ, mālā-vilepanaɱ, mukkha-cuṇṇakaɱ, mukhalepanaɱ, hattha-bandhaɱ, sikhā-bandhaɱ, daṇḍakaɱ, nāḷikaɱ, khaggaɱ, chattaɱ, citrūpāhanaɱ, uṇhīsaɱ, maṇiɱ, vāla-vījaniɱ, odātāni, vatthāni, dīgha-dasāni?|| ||</p>

					<p class="f4">Iti vā iti eva-rūpā maṇḍana-vibhusana-ṭṭhānānuyogā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p17">17</a>][<a href="../../../dhamma-vinaya/pts/dn/dn.01.rhyt.pts.htm#p17">pts</a>][<a href="../../../dhamma-vinaya/wp/dn/dn.01.wlsh.wp.htm#p17">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p17">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ tiracchāna-kathaɱ anuyuttā viharanti seyyath'īdaɱ:||<br />
					rāja-kathaɱ, cora-kathaɱ, mahāmatta-kathaɱ, senā-kathaɱ, bhaya-kathaɱ, yuddha-kathaɱ, anna-kathaɱ, pāna-kathaɱ, vattha-kathaɱ, sayana-kathaɱ, mālā-kathaɱ, gandha-kathaɱ, ñāti-kathaɱ, yāna-kathaɱ, gāma-kathaɱ, nigama-kathaɱ, nagara-kathaɱ, jana-pada-kathaɱ, itthi-kathaɱ, <a id="pg8"><span class="f2 g"><b>[8]</b></span></a> purisa-kathaɱ, sūra-kathaɱ, visikhā-kathaɱ, kumbhaṭṭhāna-kathaɱ, pubba-peta-kathaɱ, nānatta-kathaɱ, loka-k-khāyikaɱ, samuddakkhāyikaɱ, itibhav-ā-bhava-kathaɱ?|| ||</p>

					<p class="f4">Iti vā iti eva-rūpāya tiracchāna-kathāya paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p18">18</a>][<a href="../../../dhamma-vinaya/pts/dn/dn.01.rhyt.pts.htm#p18">pts</a>][<a href="../../../dhamma-vinaya/wp/dn/dn.01.wlsh.wp.htm#p18">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p18">olds</a>]</span> '"Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ viggāhika-kathaɱ anuyuttā viharanti seyyath'īdaɱ:||<br />
					'Na tvaɱ imaɱ Dhamma-Vinayaɱ ājānāsi?|| ||</p>

					<p class="f4">Ahaɱ imaɱ Dhamma-Vinayaɱ ājānāmi?|| ||</p>

					<p class="f4">Kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā-paṭipanno tvam asi,||<br />
					aham asmi sammā-paṭipanno?|| ||</p>

					<p class="f4">Sahitaɱ me, asahitan te?|| ||</p>

					<p class="f4">Pure vacanīyaɱ pacchā avaca?|| ||</p>

					<p class="f4">Pacchā vacanīyaɱ pure avaca?|| ||</p>

					<p class="f4">Āviciṇṇan te viparāvattaɱ?|| ||</p>

					<p class="f4">Āropito te vādo?|| ||</p>

					<p class="f4">Niggahito si?|| ||</p>

					<p class="f4">Cara vāda-p-pamokkhāya?|| ||</p>

					<p class="f4">Nibbeṭhehi vā sace pahosī' ti?|| ||</p>

					<p class="f4">Iti vā iti eva-rūpāya viggāhika-kathāya paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p19">19</a>][<a href="../../../dhamma-vinaya/pts/dn/dn.01.rhyt.pts.htm#p19">pts</a>][<a href="../../../dhamma-vinaya/wp/dn/dn.01.wlsh.wp.htm#p19">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p19">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ dūteyya-pahiṇa-gamanānuyogaɱ anuyuttā viharanti||<br />
					seyyath'īdaɱ:||<br />
					raññaɱ rāja-mahāmattānaɱ khattiyānaɱ brāhmaṇānaɱ gahapatikānaɱ kumārānaɱ||<br />
					'idha gaccha, amutrāgaccha, idaɱ hara, amutra idaɱ āharā' ti?|| ||</p>

					<p class="f4">Iti vā iti eva-rūpā dūteyya-pahiṇa-gamanānuyogā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p20">20</a>][<a href="../../../dhamma-vinaya/pts/dn/dn.01.rhyt.pts.htm#p20">pts</a>][<a href="../../../dhamma-vinaya/wp/dn/dn.01.wlsh.wp.htm#p20">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p20">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca honti lapakā ca nemittikā ca nippesikā ca lābhena ca lābhaɱ nijigiɱsitāro?|| ||</p>

					<p class="f4">Iti vā iti eva-rūpā kuhanalapanā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr">Mahāsīlaɱ</h4>

					<p class="f4"><a id="pg9"><span class="f2 g"><b>[9]</b></span></a> <span class="f3">[<a id="p21">21</a>][<a href="../../../dhamma-vinaya/pts/dn/dn.01.rhyt.pts.htm#p21">pts</a>][<a href="../../../dhamma-vinaya/wp/dn/dn.01.wlsh.wp.htm#p21">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p21">olds</a>]</span> '"yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti seyyath'īdaɱ:||<br />
					aŋgaɱ nimittaɱ uppātaɱ supinaɱ lakkhaṇaɱ mūsikacchinnaɱ aggi-homaɱ dabbi-homaɱ thusa-homaɱ kaṇa-homaɱ taṇḍula-homaɱ sappi-homaɱ tela-homaɱ homaɱ lohita-homaɱ aŋga-vijjā vatthu-vijjā khatta-vijjā siva-vijjā bhūta-vijjā bhuri-vijjā ahi-vijjā visa-vijjā vicchika-vijjā mūsika-vijjā sakuṇa-vijjā vāyasa-vijjā pakkajjhānaɱ1 sara-parittāṇaɱ miga-cakkhaɱ?|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.|| ||</p>

					<p class="f4"><span class="f3">[<a id="p22">22</a>][<a href="../../../dhamma-vinaya/pts/dn/dn.01.rhyt.pts.htm#p22">pts</a>][<a href="../../../dhamma-vinaya/wp/dn/dn.01.wlsh.wp.htm#p22">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p22">olds</a>]</span> '"Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti seyyath'īdaɱ:||<br />
					maṇi-lakkhaṇaɱ, daṇḍa-lakkhaṇaɱ, vattha-lakkhaṇaɱ, asi-lakkhaṇaɱ, usu-lakkhaṇaɱ, dhanu-lakkhaṇaɱ, āvudha-lakkhaṇaɱ, itthi-lakkhaṇaɱ, purisa-lakkhaṇaɱ, kumāra-lakkhaṇaɱ, kumārī-lakkhaṇaɱ, dāsa-lakkhaṇaɱ, dāsī-lakkhaṇaɱ, hatthi-lakkhaṇaɱ, assa-lakkhaṇaɱ, mahisa-lakkhaṇaɱ, usabha-lakkhaṇaɱ, go-lakkhaṇaɱ, aja-lakkhaṇaɱ, meṇḍa-lakkhaṇaɱ, kukkuṭa-lakkhaṇaɱ, vaṭṭa-lakkhaṇaɱ, godhā-lakkhaṇaɱ, kaṇṇikā-lakkhaṇaɱ, kacchapa-lakkhaṇaɱ, miga-lakkhaṇaɱ?|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p23">23</a>][<a href="../../../dhamma-vinaya/pts/dn/dn.01.rhyt.pts.htm#p23">pts</a>][<a href="../../../dhamma-vinaya/wp/dn/dn.01.wlsh.wp.htm#p23">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p23">olds</a>]</span> '"Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti seyyath'īdaɱ:||<br />
					'Raññaɱ niyyānaɱ bhavissati?|| ||</p>

					<p class="f4">Raññaɱ aniyyānaɱ bhavissati?|| ||</p>

					<p class="f4">Abbhantarānaɱ raññaɱ upayānaɱ bhavissati?|| ||</p>

					<p class="f4">Bāhirānaɱ raññaɱ apayānaɱ bhavissati?|| ||</p>

					<p class="f4">Bāhirānaɱ <a id="pg10"><span class="f2 g"><b>[10]</b></span></a> raññaɱ upayānaɱ bhavissati?|| ||</p>

					<p class="f4">Abbhantarānaɱ raññaɱ apayānaɱ bhavissati?|| ||</p>

					<p class="f4">Abbhantarānaɱ raññaɱ jayo bhavissati.||<br />
					Bāhirānaɱ raññaɱ parājayo bhavissati?|| ||</p>

					<p class="f4">Bāhirānaɱ raññaɱ jayo bhavissati?|| ||</p>

					<p class="f4">Abbhantarānaɱ raññaɱ parājayo bhavissa' ti?|| ||</p>

					<p class="f4">Iti imassa jayo bhavissati?|| ||</p>

					<p class="f4">Imassa parājayo bhavissati?|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato Samaṇo Gotamo" ti.|| ||</p>

					<p class="f4">Iti vā bhikkhave puthujjano Tathāgatassa vaṇaṇaɱ vada-māno vadeyya.'|| ||</p>

					<p class="f4"><span class="f3">[<a id="p24">24</a>][<a href="../../../dhamma-vinaya/pts/dn/dn.01.rhyt.pts.htm#p24">pts</a>][<a href="../../../dhamma-vinaya/wp/dn/dn.01.wlsh.wp.htm#p24">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p24">olds</a>]</span> '"Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti seyyath'īdaɱ:||<br />
					'Canda-ggāho bhavissati,||<br />
					suriya-ggāho bhavissati,||<br />
					nakkhatta-ggāho bhavissati?|| ||</p>

					<p class="f4">Candima-suriyānaɱ patha-gamanaɱ bhavissati,||<br />
					candima-suriyānaɱ uppatha-gamanaɱ bhavissati,||<br />
					nakkhattānaɱ patha-gamanaɱ bhavissati,||<br />
					nakkhattānaɱ uppatha-gamanaɱ bhavissati?|| ||</p>

					<p class="f4">Ukkā-pāto bhavissati?|| ||</p>

					<p class="f4">Disā-ḍāho bhavissati?|| ||</p>

					<p class="f4">Bhūmi-cālo bhavissati?|| ||</p>

					<p class="f4">Deva-dundubhi bhavissati?|| ||</p>

					<p class="f4">candima-suriya-nakkhattānaɱ uggamanaɱ ogamanaɱ saɱkilesaɱ vodānaɱ bhavissati.|| ||</p>

					<p class="f4">Evaɱ-vipāko canda-ggāho bhavissati,||<br />
					evaɱ-vipāko suriya-ggāho bhavissati,||<br />
					evaɱ-vipāko nakkhatta-ggāho bhavissati,||<br />
					evaɱ-vipākaɱ candima-suriyānaɱ patha-gamanaɱ bhavissati,||<br />
					evaɱ-vipākaɱ candima-suriyānaɱ uppatha-gamanaɱ bhavissati,||<br />
					evaɱ vipākaɱ nakkhattānaɱ patha-gamanaɱ bhavissati,||<br />
					evaɱ-vipākaɱ nakkhattānaɱ uppatha-gamanaɱ bhavissati,||<br />
					evaɱ-vipāko ukkā-pāto bhavissati,||<br />
					evaɱ-vipāko disā-ḍāho bhavissati,||<br />
					evaɱ-vipāko bhūmi-cālo bhavissati?|| ||</p>

					<p class="f4">Evaɱ-vipāko deva-dundūbhi bhavissati,||<br />
					evaɱ-vipākaɱ candima-suriya-nakkhattānaɱ uggamanaɱ ogamanaɱ saŋkilesaɱ vodānaɱ bhavissati.'||<br />
					Iti <a id="pg11"><span class="f2 g"><b>[11]</b></span></a> vā iti eva-rūpāya tiracchāna-vijjāya micchājīvā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p25">25</a>][<a href="../../../dhamma-vinaya/pts/dn/dn.01.rhyt.pts.htm#p25">pts</a>][<a href="../../../dhamma-vinaya/wp/dn/dn.01.wlsh.wp.htm#p25">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p25">olds</a>]</span> '"Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti  seyyath'īdaɱ:||<br />
					'Subbuṭṭhikā bhavissati,||<br />
					dubbuṭṭhikā bhavissati,||<br />
					subhikkhaɱ bhavissati,||<br />
					dubbhikkhaɱ bhavissati,||<br />
					khemaɱ bhavissati,||<br />
					bhayaɱ bhavissati,||<br />
					rogo bhavissati,||<br />
					ārogyaɱ bhavissati.'<br />
					Muddā, gaṇanā, saŋkhānaɱ, kāveyyaɱ, lokāyataɱ.<br />
					Iti vā iti eva-rūpāya tiracchāna-vijjāya micchājīvā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><span class="f3">[<a id="p26">26</a>][<a href="../../../dhamma-vinaya/pts/dn/dn.01.rhyt.pts.htm#p26">pts</a>][<a href="../../../dhamma-vinaya/wp/dn/dn.01.wlsh.wp.htm#p26">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p26">olds</a>]</span> "Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti  seyyath'īdaɱ:||<br />
					āvāhanaɱ, vivāhanaɱ, saɱvadanaɱ, vivadanaɱ, saŋkiraṇaɱ, vikiraṇaɱ, subhaga-karaṇaɱ, dubbhaga-karaṇaɱ, viruddha-gabbha-karaṇaɱ, jivhā-nittha-d-danaɱ, hanusaɱhananaɱ, hatthābhijappanaɱ, hanu-jappanaɱ, kaṇṇa-jappanaɱ, ādāsa-pañhaɱ, kumāri-pañhaɱ, deva-pañhaɱ, ādiccupaṭṭhānaɱ, Mahat-upaṭṭhānaɱ, abbhujjalanaɱ, Sir'avhāyanaɱ.<br />
					Iti vā iti eva-rūpāya tiracchāna-vijjāya micchājīvā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'|| ||</p>

					<p class="f4"><a id="pg12"><span class="f2 g"><b>[12]</b></span></a> <span class="f3">[<a id="p27">27</a>][<a href="../../../dhamma-vinaya/pts/dn/dn.01.rhyt.pts.htm#p27">pts</a>][<a href="../../../dhamma-vinaya/wp/dn/dn.01.wlsh.wp.htm#p27">wlsh</a>][<a href="../../../dhamma-vinaya/bd/dn/dn.01.2.olds.bd_ethics.htm#p27">olds</a>]</span> '"Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti seyyath'īdaɱ:||<br />
					santi-kammaɱ paṇidhi-kammaɱ bhūri-kammaɱ vassa-kammaɱ vossa-kammaɱ vatthu-kammaɱ vatthu-pari-kammaɱ vatthu-parikiraṇaɱ ācamanaɱ nahāpanaɱ juhanaɱ vamanaɱ virecanaɱ uddha-virecanaɱ adho-virecanaɱ sīsa-virecanaɱ kaṇṇa-telaɱ netta-tappanaɱ natthu-kammaɱ añjanaɱ paccañjanaɱ sālākiyaɱ salla-kattikaɱ dāraka-tikicchā mūla-bhesajjānaɱ anuppadānaɱ osadhīnaɱ paṭimokkho?|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato Samaṇo Gotamo" ti.|| ||</p>

					<p class="f4">Iti vā hi bhikkhave puthujjano Tathāgatassa vaṇṇaɱ vada-māno vadeyya.'S|| ||</p>

					<p class="f4">Idaɱ kho taɱ bhikkhave appamattakaɱ oramattakaɱ sīlamattakaɱ yena puthujjano Tathāgatassa vaṇṇaɱ vada-māno vadeyya.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr">Dhamma I</h4>

					<p class="f4"><span class="f3">[<a id="p28">28</a>][<a href="../../../dhamma-vinaya/pts/dn/dn.01.rhyt.pts.htm#p28">pts</a>][<a href="../../../dhamma-vinaya/wp/dn/dn.01.wlsh.wp.htm#p28">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p28">olds</a>]</span> Atthi bhikkhave aɱ yeva dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā,||<br />
					ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p class="f4">Katame ca te bhikkhave dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ?|| ||</p>

					<p class="f4"><span class="f3">[<a id="p29">29</a>][<a href="../../../dhamma-vinaya/pts/dn/dn.01.rhyt.pts.htm#p29">pts</a>][<a href="../../../dhamma-vinaya/wp/dn/dn.01.wlsh.wp.htm#p29">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p29">olds</a>]</span> 'Santi, bhikkhave, eke samaṇa-brāhmaṇā pubbanta-kappikā pubbantānudiṭṭhino pubbantaɱ ārabbha aneka- <a id="pg13"><span class="f2 g"><b>[13]</b></span></a> vihitāni adhivutti-padāni abhivadanti aṭṭhādasahi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha pubbanta-kappikā pubbantānudiṭṭhino pubbantaɱ ārabbha aneka-vihitāni adhivutti-padāni abhivadanti aṭṭhādasahi vatthūhi?|| ||</p>

					<p class="f4"><span class="f3">[<a id="p30">30</a>][<a href="../../../dhamma-vinaya/pts/dn/dn.01.rhyt.pts.htm#p30">pts</a>][<a href="../../../dhamma-vinaya/wp/dn/dn.01.wlsh.wp.htm#p30">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p30">olds</a>]</span> Santi, bhikkhave, eke samaṇa-brāhmaṇā sassata-vādā sassataɱ attānañ ca lokañ ca paññā-penti catūhi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha sassata-vādā sassataɱ attānañ ca lokañ ca paññā-penti catūhi vatthūhi?|| ||</p>

					<p class="f4"><span class="f3">[<a id="p31">31</a>][<a href="../../../dhamma-vinaya/pts/dn/dn.01.rhyt.pts.htm#p31">pts</a>][<a href="../../../dhamma-vinaya/wp/dn/dn.01.wlsh.wp.htm#p31">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p31">olds</a>]</span> 'Idha, bhikkhave, ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati yathā samāhite citte aneka-vihitaɱ pubbe-nivāsaɱ anussarati seyyath'īdaɱ:||<br />
					ekam pi jātiɱ dve pi jātiyo tisso pi jātiyo catasso pi jātiyo pañca pi jātiyo dasa pi jātiyo vīsatim pi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekāni pi jāti-satāni anekāni pi jāti-sahassāni anekāni pi jāti-sata-sahassāni.||<br />					 "Amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto?|| ||</p>

					<p class="f4">So tato cuto amutra upapādiɱ?|| ||</p>

					<p class="f4">Tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto idh'ūpapanno' ti."||<br />
					Iti sākāraɱ sa-uddesaɱ aneka-vihitaɱ pubbe <a id="pg14"><span class="f2 g"><b>[14]</b></span></a> nivāsaɱ anussarati.|| ||</p>

					<p class="f4">So evam āha:||<br />
					'Sassato attā ca loko ca vañjho kūṭaṭṭho esikaṭṭhāyiṭṭhito.|| ||</p>

					<p class="f4">Te ca sattā sandhāyanti saɱsaranti cavanti upapajjanti,||<br />
					atthi tv'eva sassata-samaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Ahaɱ hi ātappam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusāmi yathā samāhite citte aneka-vihitaɱ pubbe-nivāsaɱ anussarāmi||<br />
					seyyath'īdaɱ:||<br />
					"Ekam pi jātiɱ dve pi jātiyo tisso pi jātiyo catasso pi jātiyo pañca pi jātiyo dasa pi jātiyo vīsatim pi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekāni pi jāti-satāni anekāni pi jāti-sahassāni anekāni pi jāti-sata-sahassāni?|| ||</p>

					<p class="f4">"Amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto?|| ||</p>

					<p class="f4">So tato cuto amutra upapādiɱ?|| ||</p>

					<p class="f4">Tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto idh'ūpapanno" ti?|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarāmi?|| ||</p>

					<p class="f4">Iminā pa'haɱ etaɱ jānāmi:||<br />
					yathā sassato attā ca loko ca vañjho kūṭaṭṭho esikaṭṭhāyiṭṭhito.|| ||</p>

					<p class="f4">Teva sattā sandhāyanti saɱsaranti cavanti upapajjanti atthi tv'eva sassati-saman" ti.|| ||</p>

					<p class="f4">Idaɱ, bhikkhave, paṭhamaɱ ṭhānaɱ yaɱ āgamma yaɱ ārabbha eke samaṇa-brāhmaṇā sassata-vādā sasataɱ attānañ ca lokañ ca paññā-penti.|| ||</p>

					<p class="f4"><span class="f3">[<a id="p32">32</a>][<a href="../../../dhamma-vinaya/pts/dn/dn.01.rhyt.pts.htm#p32">pts</a>][<a href="../../../dhamma-vinaya/wp/dn/dn.01.wlsh.wp.htm#p32">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p32">olds</a>]</span> Dutiye ca bhonto samaṇa-brāhmaṇā kim ārabbha kim āgamma sassata-vādā sassataɱ attānañ ca lokañ ca paññā-penti?|| ||</p>

					<p class="f4">Idha, bhikkhave, ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rupaɱ ceto-samādhiɱ phusati yathā samāhite citte aneka-vihitaɱ pubbe-nivāsaɱ anussarati seyyath'īdaɱ:||<br />
					ekam pi saɱvaṭṭa-vivaṭṭaɱ dve pi saɱvaṭṭa-vivaṭṭāni tīṇi pi saɱvaṭṭa-vivaṭṭāni cattāri pi saɱvaṭṭa-vivaṭṭāni pañca pi saɱvaṭṭa-vivaṭṭāni' dasa pi saɱvaṭṭa-vivaṭṭāni||<br />
					'Amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto amutra upapādiɱ?|| ||</p>

					<p class="f4">Tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ- <a id="pg15"><span class="f2 g"><b>[15]</b></span></a> sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">So evam āha:||<br />
					'Sassato attā ca loko ca vañjho kuṭaṭṭho esikaṭṭhāyiṭṭhito?|| ||</p>

					<p class="f4">Te ca sattā sandhāyanti saɱsaranti cavanti upapajjanti atthi tv'eva sassata-samaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Ahaɱ hi ātappam anvāya padhānam anvāya anuyogam anvāya, appamādam anvāya, sammā-manasi-kāram anvāya, tathā-rupaɱ ceto-samādhiɱ phusāmi yathā samāhite citte aneka-vihitaɱ pubbe-nivāsaɱ anussarāmi seyyath'īdaɱ:||<br />
					ekam pi saɱvaṭṭa-vivaṭṭaɱ dve pi saɱvaṭṭa-vivaṭṭāni tīṇi pi saɱvaṭṭa-vivaṭṭāni cattāri pi saɱvaṭṭa-vivaṭṭāni pañca pi saɱvaṭṭa-vivaṭṭāni dasa pi saɱvaṭṭa-vivaṭṭāni?|| ||</p>

					<p class="f4">'Amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto amutra upapādiɱ?|| ||</p>

					<p class="f4">Tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto idh'ūpapanno" ti?|| ||</p>

					<p class="f4">Iti sākāraɱ sa-uddesaɱ aneka vihitaɱ pubbe-nivāsaɱ anussarāmi.|| ||</p>

					<p class="f4">Iminā pāhaɱ etaɱ jānāmi||<br />
					yathā sassato attā ca loko ca vañjho kuṭaṭṭho esikaṭṭhāyiṭṭhito.|| ||</p>

					<p class="f4">Teva sattā sandhāyanti saɱsaranti cavanti upapajjanti?|| ||</p>

					<p class="f4">Atthi tv'eva sassata-samaɱ" ti.|| ||</p>

					<p class="f4">'Idaɱ, bhikkhave, dutiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā sassata-vādā sassatā attānañ ca lokañ ca paññā-penti.|| ||</p>

					<p class="f4"><span class="f3">[<a id="p33">33</a>][<a href="../../../dhamma-vinaya/pts/dn/dn.01.rhyt.pts.htm#p33">pts</a>][<a href="../../../dhamma-vinaya/wp/dn/dn.01.wlsh.wp.htm#p33">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p33">olds</a>]</span> Tatiye ca bhonto samaṇa-brāhmaṇā kim āgamma kim ārabbha sassata-vādā sassataɱ attānañ ca lokañ ca paññā-penti?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati yathā samāhite citte aneka-vihitaɱ pubbe-nivāsaɱ anussarati seyyath'īdaɱ:||<br />
					dasa pi saɱvaṭṭa-vivaṭṭaɱ vīsatim pi saɱvaṭṭa-vivaṭṭāni tiɱsam pi saɱvaṭṭa-vivaṭṭāni cattārīsam pi saɱvaṭṭa-vivaṭṭāni?|| ||</p>

					<p class="f4">"Amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto amutra upapādiɱ?|| ||</p>

					<p class="f4">Tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto idh'ūpapanno" ti?|| ||</p>

					<p class="f4">"Iti sākāraɱ sa-uddesaɱ pubbe-nivāsaɱ anussarati.|| ||</p>

					<p class="f4">So evam āha:||<br />
					"Sassato attā ca <a id="pg16"><span class="f2 g"><b>[16]</b></span></a>loko ca vañjho kūṭaṭṭho esikaṭṭhāyiṭṭhito?|| ||</p>

					<p class="f4">Te ca sattā sandhāyanti saɱsaranti cavanti upapajjanti atthi tv'eva sassata-samaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Ahaɱ hi ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusāmi yathā samāhite citte aneka-vihitaɱ pubbe-nivāsaɱ anussarāmi seyyath'īdaɱ:||<br />
					dasa pi saɱvaṭṭa-vivaṭṭāni vīsatim pi saɱvaṭṭa-vivaṭṭāni tiɱsam pi saɱvaṭṭa-vivaṭṭāni cattārīsam pi saɱvaṭṭa-vivaṭṭāni||<br />
					"Amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto amutra upapādiɱ?|| ||</p>

					<p class="f4">Tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto?|| ||</p>

					<p class="f4">So tato cuto idh'ūpapanno" ti?|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarāmi.|| ||</p>

					<p class="f4">Iminā pa'haɱ etaɱ jānāmi?|| ||</p>

					<p class="f4">Yathā sassato attā ca loko ca vañjho kūṭaṭṭho esikaṭṭhāyiṭṭhito teva sattā sandhāyanti saɱsaranti cavanti upapajjanti atthi tv'eva sassata-samaɱ" ti.|| ||</p>

					<p class="f4">Idaɱ, bhikkhave, tatiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā sassata-vādā sassataɱ attānaɱ ca lokaɱ ca paññā-penti.|| ||</p>

					<p class="f4"><span class="f3">[<a id="p34">34</a>][<a href="../../../dhamma-vinaya/pts/dn/dn.01.rhyt.pts.htm#p34">pts</a>][<a href="../../../dhamma-vinaya/wp/dn/dn.01.wlsh.wp.htm#p34">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p34">olds</a>]</span> 'Catutthe ca bhonto samaṇa-brāhmaṇā kim āgamma kim ārabbha sassata-vādā sassataɱ attānañ ca lokañ ca paññā-penti?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā takkī hoti vīmaɱsī.|| ||</p>

					<p class="f4">So takka-pariyāhataɱ vīmaɱsānucaritaɱ sayam-paṭibhānaɱ evam āha:||<br />
					'Sassato attā ca loko ca vañjho kūṭaṭṭho esikaṭṭhāyiṭṭhito?|| ||</p>

					<p class="f4">Te ca sattā sandhāyanti saɱsaranti cavanti upapajjanti atthi tv'eva sassati-samanti.|| ||</p>

					<p class="f4">Idaɱ, bhikkhave, catutthaɱ ṭhānaɱ yaɱ āgamma yaɱ ārabbha eke samaṇa-brāhmaṇā sassata-vādā sassataɱ attānaɱ ca lokaɱ ca paññā-penti.|| ||</p>

					<p class="f4"><span class="f3">[<a id="p35">35</a>][<a href="../../../dhamma-vinaya/pts/dn/dn.01.rhyt.pts.htm#p35">pts</a>][<a href="../../../dhamma-vinaya/wp/dn/dn.01.wlsh.wp.htm#p35">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p35">olds</a>]</span> 'Ime kho te, bhikkhave, samaṇa-brāhmaṇā sassata-vādā sassataɱ attānañ ca lokañ ca paññā-penti catūhi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā sassata-vādā sassataɱ attānañ ca lokañ ca paññā-penti,||<br />
					sabbe te imeh'eva catūhi etesaɱ vā aññatarena n'atthi ito bahiddhā.|| ||</p>

					<p class="f4"><span class="f3">[<a id="p36">36</a>][<a href="../../../dhamma-vinaya/pts/dn/dn.01.rhyt.pts.htm#p36">pts</a>][<a href="../../../dhamma-vinaya/wp/dn/dn.01.wlsh.wp.htm#p36">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p36">olds</a>]</span> Ta-y-idaɱ, bhikkhave, Tathāgato pajānāti:||<br />
					'Ime kho diṭṭhi-ṭ-ṭhānā evaɱ-gahitā evaɱ-parāmaṭṭha evaɱ-gatikā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti tato ca uttaritaraɱ pajānāti.|| ||</p>

					<p class="f4">Taɱ ca pajānanaɱ <a id="pg17"><span class="f2 g"><b>[17]</b></span></a> na parāma-sati.|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4"><span class="f3">[<a id="p37">37</a>][<a href="../../../dhamma-vinaya/pts/dn/dn.01.rhyt.pts.htm#p37">pts</a>][<a href="../../../dhamma-vinaya/wp/dn/dn.01.wlsh.wp.htm#p37">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p37">olds</a>]</span> Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita vedanīyā ye Tathāgato sayaɱ abhiññā sacchi-katvā pavedeti yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.</p>

					<h4 class="ctr">Dhamma 2</h4>

					<p class="f4"><span class="f3">[<a id="p38">38</a>][<a href="../../../dhamma-vinaya/pts/dn/dn.01.rhyt.pts.htm#p38">pts</a>][<a href="../../../dhamma-vinaya/wp/dn/dn.01.wlsh.wp.htm#p38">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p38">olds</a>]</span> [2.1] Santi, bhikkhave, eke samaṇa-brāhmaṇā ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti catūhi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti catūhi vatthūhi.?|| ||</p>

					<p class="f4"><span class="f3">[<a id="p39">39</a>][<a href="../../../dhamma-vinaya/pts/dn/dn.01.rhyt.pts.htm#p39">pts</a>][<a href="../../../dhamma-vinaya/wp/dn/dn.01.wlsh.wp.htm#p39">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p39">olds</a>]</span> [2.2] 'Hoti kho so, bhikkhave, samayo yaɱ kadāci karahaci dīghassa addhuno accayena ayaɱ loko saɱvaṭṭati.|| ||</p>

					<p class="f4">Saɱvaṭṭamāno loko yebhuyyena sattā Ābhassara-saŋvatta-nikā honti.|| ||</p>

					<p class="f4">Te tattha honti mano-mayā pīti-bhakkhā sayam-pabhā antalikkha-cara subhaṭṭhāyino,||<br />
					ciraɱ dīgham addhānaɱ tiṭṭhanti.|| ||</p>

					<p class="f4"><span class="f3">[<a id="p40">40</a>][<a href="../../../dhamma-vinaya/pts/dn/dn.01.rhyt.pts.htm#p40">pts</a>][<a href="../../../dhamma-vinaya/wp/dn/dn.01.wlsh.wp.htm#p40">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p40">olds</a>]</span> [2.3] Hoti kho so, bhikkhave, samayo yaɱ kadāci karahaci dīghassa addhuno accayena ayaɱ loko vivaṭṭati.|| ||</p>

					<p class="f4">Vivaṭṭamāne loke suññaɱ Brahma-vimānaɱ pātu-bhavati.|| ||</p>

					<p class="f4">Ath'aññataro satto āyukkhayā vā puññakkhayā vā Ābhassara-kāyā cavitvā suññaɱ Brahma-vimānaɱ uppajjati.|| ||</p>

					<p class="f4">So tattha hoti mano-mayo pīti-bhakkho sayam-pabho antalikkha-caro subhaṭṭhāyī ciraɱ dīgham addhānaɱ tiṭṭhati.|| ||</p>

					<p class="f4"><span class="f3">[<a id="p41">41</a>][<a href="../../../dhamma-vinaya/pts/dn/dn.01.rhyt.pts.htm#p41">pts</a>][<a href="../../../dhamma-vinaya/wp/dn/dn.01.wlsh.wp.htm#p41">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p41">olds</a>]</span> [2.4] Tassa tattha ekakassa dīgha-rattaɱ nibbusitattā anabhirati paritassanā uppajjati:||<br />
					'Aho vata aññe pi sattā itthattaɱ āgaccheyyun" ti.|| ||</p>

					<p class="f4">Atha aññatare pi sattā āyuk- <a id="pg18"><span class="f2 g"><b>[18]</b></span></a> khayā vā puññakkhayā vā Ābhassara-kāyā cavitvā Brahma-vimānaɱ upapajjanti tassa sattassa saha-vyataɱ.|| ||</p>

					<p class="f4">Te pi tattha honti mano-mayā pīti-bhakkhā sayam-pabhā antalikkha-cara subhaṭṭhāyino ciraɱ dīgham addhānaɱ tiṭṭhanti.|| ||</p>

					<p class="f4"><span class="f3">[<a id="p42">42</a>][<a href="../../../dhamma-vinaya/pts/dn/dn.01.rhyt.pts.htm#p42">pts</a>][<a href="../../../dhamma-vinaya/wp/dn/dn.01.wlsh.wp.htm#p42">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p42">olds</a>]</span> [2.5] Tatra, bhikkhave, yo so satto paṭhamaɱ upapanno tassa evaɱ hoti:||<br />
					'Aham asmi Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūta-bhavyānaɱ.|| ||</p>

					<p class="f4">Mayā ime sattā nimmitā.|| ||</p>

					<p class="f4">Taɱ kissa hetu?|| ||</p>

					<p class="f4">Mamaɱ hi pubbe etad ahosi:||<br />
					'Aho vata aññe pi sattā itthattaɱ āgaccheyyun' ti.|| ||</p>

					<p class="f4">Iti mamañ ca mano-paṇidhi.|| ||</p>

					<p class="f4">Ime ca sattā itthattaɱ āgatā' ti.|| ||</p>

					<p class="f4">Ye pi te sattā pacchā upapannā tesam pi evaɱ hoti:||<br />
					"Ayaɱ kho bhavaɱ Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūta-bhavyānaɱ.|| ||</p>

					<p class="f4">Iminā mayaɱ bhotā Brahmuṇā nimmitā.|| ||</p>

					<p class="f4">Taɱ kissa hetu?|| ||</p>

					<p class="f4">Imaɱ mamaɱ hi addasāma idha paṭhamaɱ upapannaɱ?|| ||</p>

					<p class="f4">Mayaɱ pan amhā pacchā upapannā" ti.|| ||</p>

					<p class="f4"><span class="f3">[<a id="p43">43</a>][<a href="../../../dhamma-vinaya/pts/dn/dn.01.rhyt.pts.htm#p43">pts</a>][<a href="../../../dhamma-vinaya/wp/dn/dn.01.wlsh.wp.htm#p43">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p43">olds</a>]</span> [2.6] Tatra, bhikkhave, yo so satto paṭhamaɱ upapanno,||<br />
					so dīghāyukataro ca hoti vaṇṇavantataro ca mahesakkhataro ca.|| ||</p>

					<p class="f4">Ye pana te sattā pacchā upapannā,||<br />
					te appāyukatarā ca honti dubbaṇṇatarā ca appesakkhatarā ca.|| ||</p>

					<p class="f4">Ṭhānaɱ kho pan'etaɱ, bhikkhave, vijjati yaɱ aññataro satto tamhā kāyā cavitvā itthattaɱ āga-c-chati.|| ||</p>

					<p class="f4">Itthattaɱ āgato samāno agārasmā anagāriyaɱ pabbajati.|| ||</p>

					<p class="f4">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati yathā samāhite citte taɱ pubbe-nivāsaɱ anussarati,||<br />
					tato paraɱ nānussarati.|| ||</p>

					<p class="f4">So evam āha:||<br />
					"Yo kho so bhavaɱ Brahmā Mahā-Brahmā Abhibhu anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūta-bhavyānaɱ,||<br />
					yena mayaɱ bhotā Brahmuṇā nimmitā,||<br />
					so nicco dhuvo sassato avipariṇāma-dhammo sassata-samaɱ tath'eva ṭhassati.|| ||</p>

					<p class="f4">Ye pana mayaɱ ahumhā tena <a id="pg19"><span class="f2 g"><b>[19]</b></span></a> Brahmuṇā nimmitā,||<br />
					te mayaɱ aniccā addhuvā appāyukā cavana-dhammā itthattaɱ āgatā" ti.|| ||</p>

					<p class="f4">'Idaɱ, bhikkhave, paṭhamaɱ ṭhānaɱ yaɱ āgamma yaɱ ārabbha eke samaṇa-brāhmaṇā ekacca-sassatikā  ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti.|| ||</p>

					<p class="f4"><span class="f3">[<a id="p44">44</a>][<a href="../../../dhamma-vinaya/pts/dn/dn.01.rhyt.pts.htm#p44">pts</a>][<a href="../../../dhamma-vinaya/wp/dn/dn.01.wlsh.wp.htm#p44">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p44">olds</a>]</span> [2.7] Dutiye ca bhonto samaṇa-brāhmaṇā kim āgamma kim ārabbha ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti?|| ||</p>

					<p class="f4">Santi, bhikkhave, Khiḍḍā-padosikā nāma devā?|| ||</p>

					<p class="f4">Te ati-velaɱ hassa-khiḍḍā-rati-dhamma-samāpannā viharanti.|| ||</p>

					<p class="f4">Tesaɱ ati-velaɱ hassa-khiḍḍā-rati-dhamma-samāpannānaɱ viharataɱ sati mussati?|| ||</p>

					<p class="f4">Satiyā sammosā te devā tamhā kāyā cavanti.|| ||</p>

					<p class="f4"><span class="f3">[<a id="p45">45</a>][<a href="../../../dhamma-vinaya/pts/dn/dn.01.rhyt.pts.htm#p45">pts</a>][<a href="../../../dhamma-vinaya/wp/dn/dn.01.wlsh.wp.htm#p45">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p45">olds</a>]</span> [2.8] Ṭhānaɱ kho pan'etaɱ bhikkhave vijjati yaɱ aññataro satto tamhā kāyā cavitvā itthattaɱ āga-c-chati?|| ||</p>

					<p class="f4">Itthattaɱ āgato samāno agārasmā anagāriyaɱ pabbajati.|| ||</p>

					<p class="f4">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati yathā samāhite citte taɱ pubbe-nivāsaɱ anussarati,||<br />
					tato paraɱ nānussarati.|| ||</p>

					<p class="f4"><span class="f3">[<a id="p46">46</a>][<a href="../../../dhamma-vinaya/pts/dn/dn.01.rhyt.pts.htm#p46">pts</a>][<a href="../../../dhamma-vinaya/wp/dn/dn.01.wlsh.wp.htm#p46">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p46">olds</a>]</span> [2.9] 'So evam āha:||<br />
					"Ye kho te bhonto devā na Khiḍḍā-padosikā||<br />
					te na ati-velaɱ hassa-khiḍḍā-rati-dhamma-samāpannā viharanti.|| ||</p>

					<p class="f4">Tesaɱ na ati-velaɱ hassa-khiḍḍā-rati-dhamma-samāpannānaɱ viharataɱ sati na mussati?|| ||</p>

					<p class="f4">Satiyā asammosā te devā tamhā kāyā na cavanti,||<br />
					niccā dhuvā sassatā avipariṇāma-dhammā sassata-samaɱ tath'eva <a id="pg20"><span class="f2 g"><b>[20]</b></span></a> ṭhassati.|| ||</p>

					<p class="f4">Ye pana mayaɱ ahumbha Khiḍḍā-padosikā,||<br />
					te mayaɱ ati-velaɱ hassa-khiḍḍā-rati-dhamma-samāpannā viharimbha.|| ||</p>

					<p class="f4">Tesaɱ no ati-velaɱ hassa-khiḍḍā-rati-dhamma-samāpannānaɱ viharataɱ sati mussati?|| ||</p>

					<p class="f4">Satiyā sammosā eva mayaɱ tambhā kāyā cutā aniccā addhuvā appāyukā cavana-dhammā itthattaɱ āgatā" ti.|| ||</p>

					<p class="f4">'Idaɱ, bhikkhave, dutiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā ekacca-sassatikā  ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti.|| ||</p>

					<p class="f4"><span class="f3">[<a id="p47">47</a>][<a href="../../../dhamma-vinaya/pts/dn/dn.01.rhyt.pts.htm#p47">pts</a>][<a href="../../../dhamma-vinaya/wp/dn/dn.01.wlsh.wp.htm#p47">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p47">olds</a>]</span> [2.10] 'Tatiye ca bhonto samaṇa-brāhmaṇā kim āgamma kim ārabbha ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti?|| ||</p>

					<p class="f4">'Santi, bhikkhave, Mano-padosikā nāma devā?|| ||</p>

					<p class="f4">Te ati-velaɱ añña-maññaɱ upanijjhāyanti?|| ||</p>

					<p class="f4">Te ati-velaɱ añña-maññaɱ upanijjhāyantā añña-maññamhi cittāni padūsenti?|| ||</p>

					<p class="f4">Te añña-maññamhi paduṭṭha-cittā kilanta-kāyā kilanta-cittā?|| ||</p>

					<p class="f4">Te devā tamhā kāyā cavanti.|| ||</p>

					<p class="f4"><span class="f3">[<a id="p48">48</a>][<a href="../../../dhamma-vinaya/pts/dn/dn.01.rhyt.pts.htm#p48">pts</a>][<a href="../../../dhamma-vinaya/wp/dn/dn.01.wlsh.wp.htm#p48">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p48">olds</a>]</span> [2.11] Ṭhānaɱ kho bhikkhave vijjati yaɱ aññataro satto tamhā kāyā cavitvā itthattaɱ āga-c-chati.|| ||</p>

					<p class="f4">Itthattaɱ āgato samāno agārasmā anagāriyaɱ pabbajati.|| ||</p>

					<p class="f4">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati yathā samāhite citte taɱ pubbe-nivāsaɱ anussarati tato paraɱ nānussarati.|| ||</p>

					<p class="f4"><span class="f3">[<a id="p49">49</a>][<a href="../../../dhamma-vinaya/pts/dn/dn.01.rhyt.pts.htm#p499">pts</a>][<a href="../../../dhamma-vinaya/wp/dn/dn.01.wlsh.wp.htm#p49">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p49">olds</a>]</span> [2.12] 'So evam āha:||<br />
					"Ye kho te bhonto devā na Mano-padosikā,||<br />
					te na ati-velaɱ añña-maññaɱ upanijjhāyanti?|| ||</p>

					<p class="f4">Te na ati-velaɱ añña-maññaɱ upanijjhāyantā añña-maññamhi cittāni nappadūsenti.<br />
					Te añña-maññamhi appaduṭṭha-cittā akilanta-kāyā akilanta-cittā?|| ||</p>

					<p class="f4">Te devā tamhā kāyā na cavanti niccā dhuvā sassatā avipariṇāma-dhammā sassata-samaɱ <a id="pg21"><span class="f2 g"><b>[21]</b></span></a> tath'eva ṭhassanti?|| ||</p>

					<p class="f4">Ye pana mayaɱ ahumha Mano-padosikā,||<br />
					te mayaɱ ati-velaɱ añña-maññaɱ upanijjhāyimha?|| ||</p>

					<p class="f4">Te mayaɱ ati-velaɱ añña-maññaɱ upanijjhāyantā añña-maññamhi cittāni padūsimha?|| ||</p>

					<p class="f4">Te mayaɱ añña-maññamhi paduṭṭha-cittā kilanta-kāyā kilanta-cittā eva?|| ||</p>

					<p class="f4">Mayaɱ tamhā kāyā cutā aniccā addhuvā appāyukā cavana-dhammā itthattaɱ āgatā' ti.|| ||</p>

					<p class="f4">Idaɱ, bhikkhave, tatiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā ekacca-sassatikā  ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti.|| ||</p>

					<p class="f4"><span class="f3">[<a id="p50">50</a>][<a href="../../../dhamma-vinaya/pts/dn/dn.01.rhyt.pts.htm#p50">pts</a>][<a href="../../../dhamma-vinaya/wp/dn/dn.01.wlsh.wp.htm#p50">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p50">olds</a>]</span> [2.13] 'Catutthe ca bhonto samaṇa-brāhmaṇā kim āgamma kim ārabbha ekacca-sassatikā ekacca asassatikā ekaccaɱ sassataɱ ekaccaɱ asassataɱ attatāṇañ ca lokañ ca paññā-penti?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā takkī hoti vīmaɱsī.|| ||</p>

					<p class="f4">So takka-pariyāhataɱ vimaɱsānucaritaɱ sayam-paṭibhānaɱ evam āhaɱ:||<br />
					"Yaɱ kho idaɱ vuccati cakkhun ti pi sotan ti pi ghāṇaɱ ti pi kāyo ti pi,||<br />
					ayaɱ attā anicco addhuvo asassato vipariṇāma-dhammo.|| ||</p>

					<p class="f4">Yaɱ ca kho idaɱ vuccati cittan ti vā mano ti vā viññāṇan ti vā ayaɱ attā nicco dhuvo sassato avipariṇāma-dhammo sassata-samaɱ tath'eva ṭhassatī ti.|| ||</p>

					<p class="f4">'Idaɱ, bhikkhave, catutthaɱ ṭhānaɱ yaɱ āgamma yaɱ ārabbha eke samaṇa-brāhmaṇā ekacca-sassatikā  ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti.|| ||</p>

					<p class="f4"><span class="f3">[<a id="p51">51</a>][<a href="../../../dhamma-vinaya/pts/dn/dn.01.rhyt.pts.htm#p51">pts</a>][<a href="../../../dhamma-vinaya/wp/dn/dn.01.wlsh.wp.htm#p51">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p51">olds</a>]</span> [2.14] 'Ime kho te, bhikkhave, samaṇa-brāhmaṇā ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti catūhi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti,||<br />
					sabbe te imeh'eva catūhi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p52">52</a>][<a href="../../../dhamma-vinaya/pts/dn/dn.01.rhyt.pts.htm#p52">pts</a>][<a href="../../../dhamma-vinaya/wp/dn/dn.01.wlsh.wp.htm#p52">wlsh</a>][<a href="../../../dhamma-vinaya/bd/dn/dn.01.3.olds.bd_dhamma_1.htm#p52">olds</a>]</span> [2.15] 'Ta-y-idaɱ, bhikkhave, Tathāgato pajānāti:||<br />
					"Ime <a id="pg22"><span class="f2 g"><b>[22]</b></span></a> diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti?|| ||</p>

					<p class="f4">Taɱ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Taɱ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto, bhikkhave, Tathāgato.|| ||</p>

					<p class="f4">'Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā,||<br />
					ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p53">53</a>][<a href="../../../dhamma-vinaya/pts/dn/dn.01.rhyt.pts.htm#p53">pts</a>][<a href="../../../dhamma-vinaya/wp/dn/dn.01.wlsh.wp.htm#p53">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p53">olds</a>]</span> [2.16] Santi, bhikkhave, eke samaṇa-brāhmaṇā antānantikā antānantaɱ lokassa paññā-penti catūhi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha antānantikā antānantaɱ lokaɱ paññā-penti catūhi vatthūhi?|| ||</p>

					<p class="f4"><span class="f3">[<a id="p54">54</a>][<a href="../../../dhamma-vinaya/pts/dn/dn.01.rhyt.pts.htm#p54">pts</a>][<a href="../../../dhamma-vinaya/wp/dn/dn.01.wlsh.wp.htm#p54">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p54">olds</a>]</span> [2.17] 'Idha, bhikkhave, ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati yathā samāhite citte anta-saññī lokasmiɱ viharati.|| ||</p>

					<p class="f4">So evam āha:||<br />
					"Antavā ayaɱ loko parivaṭumo.|| ||</p>

					<p class="f4">Tiɱ kissa hetu?|| ||</p>

					<p class="f4">Ahaɱ hi ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusāmi yathā samāhite citte anta-saññī lokasmiɱ viharāmi.|| ||</p>

					<p class="f4">Iminā pa'haɱ etaɱ jānāmi:||<br />
					yathā antavā ayaɱ loko parivaṭumo" ti.|| ||</p>

					<p class="f4">'Idaɱ, bhikkhave, paṭhamaɱ ṭhānaɱ yaɱ āgamma yaɱ ārabbha eke samaṇa-brāhmaṇā antānantikā antānantaɱ lokassa paññā-penti.|| ||</p>

					<p class="f4"><span class="f3">[<a id="p55">55</a>][<a href="../../../dhamma-vinaya/pts/dn/dn.01.rhyt.pts.htm#p55">pts</a>][<a href="../../../dhamma-vinaya/wp/dn/dn.01.wlsh.wp.htm#p55">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p55">olds</a>]</span> [2.18] 'Dutiye ca bhonto samaṇa-brāhmaṇā kim āgamma kim ārabbha antānantikā antānantaɱ lokassa paññāpnti?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā ātappam anvāya anuyogam anvāya appamādam anvāya sammā-manasi-kāram anvāya tathā-rūpaɱ <a id="pg23"><span class="f2 g"><b>[23]</b></span></a> ceto-samādhiɱ phusati,||<br />
					yathā samāhite citte ananta-saññī lokasmiɱ viharati.|| ||</p>

					<p class="f4">So evam āha:||<br />
					"Ananto ayaɱ loko apariyanto.|| ||</p>

					<p class="f4">Ye te samaṇa-brāhmaṇā evam āhaɱsu:||<br />
					'Antavā ayaɱ loko parivaṭumo' ti tesaɱ musā.|| ||</p>

					<p class="f4">Ananto ayaɱ loko apariyanto.|| ||</p>

					<p class="f4">Taɱ kissa hetu?|| ||</p>

					<p class="f4">Ahaɱ hi ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusāmi yathā samāhite citte anta-saññī lokasmiɱ viharāmi.|| ||</p>

					<p class="f4">Iminā pa'haɱ etaɱ jānāmi yathā ananto ayaɱ loko apariyanto" ti.|| ||</p>

					<p class="f4">'Idaɱ, bhikkhave, dutiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā antānantikā antānantaɱ lokassa paññā-penti.|| ||</p>

					<p class="f4"><span class="f3">[<a id="p56">56</a>][<a href="../../../dhamma-vinaya/pts/dn/dn.01.rhyt.pts.htm#p56">pts</a>][<a href="../../../dhamma-vinaya/wp/dn/dn.01.wlsh.wp.htm#p56">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p56">olds</a>]</span> [2.19] 'Tatiye ca bhonto samaṇa-brāhmaṇā kim āgamma kim ārabbha antānantikā antānantaɱ lokassa paññā-penti?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati,||<br />
					yathā samāhite citte uddham-adho anta-saññī lokasmiɱ viharati tiriyaɱ anatta-saññī.|| ||</p>

					<p class="f4">So evam āha:||<br />
					"Antavā ca ayaɱ loko ananto ca.|| ||</p>

					<p class="f4">Ye te samaṇa-brāhmaṇā evam āhaɱsu:||<br />
					'Antavā ayaɱ loko parivaṭumo' ti tesaɱ musā.|| ||</p>

					<p class="f4">Ye pi te samaṇa-brāhmaṇā evam āhaɱsu:||<br />
					'Ananto ayaɱ loko apariyanto' ti tesam pi musā.|| ||</p>

					<p class="f4">Antavā ca ayaɱ loko ananto ca.|| ||</p>

					<p class="f4">Taɱ kissa hetu?|| ||</p>

					<p class="f4">Ahaɱ hi ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusāmi yathā samāhite citte uddham-adho anta-saññī lokasmiɱ viharāmi tiriyaɱ ananta-saññī.|| ||</p>

					<p class="f4">Iminā pa'haɱ etaɱ jānāmi:||<br />
					yathā antavā ca ayaɱ loko ananto cāti."|| ||</p>

					<p class="f4">Idaɱ, bhikkhave, tatiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā antānantikā antānantaɱ lokassa paññā-penti.|| ||</p>

					<p class="f4"><span class="f3">[<a id="p57">57</a>][<a href="../../../dhamma-vinaya/pts/dn/dn.01.rhyt.pts.htm#p57">pts</a>][<a href="../../../dhamma-vinaya/wp/dn/dn.01.wlsh.wp.htm#p57">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p57">olds</a>]</span> [2.20] Catutthe ca bhonto samaṇa-brāhmaṇā kim āgamma kim ārabbha antānantikā antānantaɱ lokassa paññā-penti?|| ||</p>

					<p class="f4">Idha, bhikkhave, ekacco samaṇo vā brāhmaṇo vā takkī hoti vīmaɱsī.|| ||</p>

					<p class="f4">So takka-pariyāhataɱ vīmaɱsānucaritaɱ sayam-paṭibhānaɱ evam āha: "N'evāyaɱ loko antavā na panānanto?|| ||</p>

					<p class="f4">Ye te samaṇa-brāhmaṇā evam āhaɱsu:||<br />
					'Antavā ayaɱ loko parivaṭumo' ti tesaɱ musā.|| ||</p>

					<p class="f4">Ye pi te samaṇa- <a id="pg24"><span class="f2 g"><b>[24]</b></span></a> brāhmaṇā evam āhaɱsu:||<br />
					'Ananto ayaɱ loko apariyanto' ti tesam pi musā.|| ||</p>

					<p class="f4">Ye pi te samaṇa-brāhmaṇā evam āhaɱsu:||<br />
					'Antavā ca ayaɱ loko ananto cāti' tesam pi musā.|| ||</p>

					<p class="f4">N'evāyaɱ loko antavā na panānanto" ti.|| ||</p>

					<p class="f4">'Idaɱ, bhikkhave, catutthaɱ ṭhānaɱ yaɱ āgamma yaɱ ārabbha eke samaṇa-brāhmaṇā antānantikā antānantaɱ lokassa paññā-penti.|| ||</p>

					<p class="f4"><span class="f3">[<a id="p58">58</a>][<a href="../../../dhamma-vinaya/pts/dn/dn.01.rhyt.pts.htm#p58">pts</a>][<a href="../../../dhamma-vinaya/wp/dn/dn.01.wlsh.wp.htm#p58">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p58">olds</a>]</span> [2.21] 'Ime kho te, bhikkhave, samaṇa-brāhmaṇā antānantikā antānantaɱ lokassa paññā-penti catūhi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā antānantikā antānantaɱ lokassa paññā-penti,||<br />
					sabbe te imeh'eva catūhi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p59">59</a>][<a href="../../../dhamma-vinaya/pts/dn/dn.01.rhyt.pts.htm#p59">pts</a>][<a href="../../../dhamma-vinaya/wp/dn/dn.01.wlsh.wp.htm#p59">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p59">olds</a>]</span> [2.22] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti,||<br />
					tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					ye hi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p60">60</a>][<a href="../../../dhamma-vinaya/pts/dn/dn.01.rhyt.pts.htm#p60">pts</a>][<a href="../../../dhamma-vinaya/wp/dn/dn.01.wlsh.wp.htm#p60">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p60">olds</a>]</span> [2.23] Santi, bhikkhave, eke samaṇa-brāhmaṇā amarā-vikkhepikā,||<br />
					tattha tattha pañhaɱ puṭṭha samānā vācā-vikkhepaɱ āpajjanti amarā-vikkhepaɱ catūhi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ catūhi vatthūhi?|| ||</p>

					<p class="f4"><span class="f3">[<a id="p61">61</a>][<a href="../../../dhamma-vinaya/pts/dn/dn.01.rhyt.pts.htm#p61">pts</a>][<a href="../../../dhamma-vinaya/wp/dn/dn.01.wlsh.wp.htm#p61">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p61">olds</a>]</span> [2.24] 'Idha, bhikkhave, ekacco samaṇo vā brāhmaṇo vā idaɱ kusalan ti yathā-bhūtaɱ na-p-pajānāti?|| ||</p>

					<p class="f4">Idaɱ akusalan ti yathā-bhūtaɱ na-p-pajānāti.|| ||</p>

					<p class="f4">Tassa evaɱ hoti:||<br />
					"Ahaɱ kho idaɱ kusalan ti yathā-bhūtaɱ na-p-pajānāmi?|| ||</p>

					<p class="f4">Idaɱ <a id="pg25"><span class="f2 g"><b>[25]</b></span></a> akusalan ti yathā-bhūtaɱ na-p-pajānāmi.|| ||</p>

					<p class="f4">Ahañ c'eva kho pana idaɱ kusalan ti yathā-bhūtaɱ appajānanto,||<br />
					idaɱ akusalan ti yathā-bhūtaɱ appajānanto,||<br />
					idaɱ kusalan ti vā vyākareyyaɱ,||<br />
					idaɱ akusalan ti vā vyākareyyaɱ,||<br />
					tattha me assa chando vā rāgo vā doso vā paṭigho vā.|| ||</p>

					<p class="f4">Yattha me assa chando vā rāgo vā doso vā paṭigho vā?|| ||</p>

					<p class="f4">Taɱ mam'assa musā?|| ||</p>

					<p class="f4">Yaɱ mam'assa musā,||<br />
					so mam'assa vighāto.|| ||</p>

					<p class="f4">Yo mam'assa vighāto,||<br />
					so mam'assa antarāyo" ti.|| ||</p>

					<p class="f4">Iti so musā-vāda-bhayā musā-vāda-parijegucchā n'ev'idaɱ kusalan ti vyākaroti?|| ||</p>

					<p class="f4">Na pana idaɱ akusalan ti vyākaroti?|| ||</p>

					<p class="f4">Tattha tattha pañhaɱ puṭṭho samāno vācā-vikkhepaɱ āpajjati amarā-vikkhepaɱ:||<br />
					"Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no" ti.|| ||</p>

					<p class="f4">Idaɱ, bhikkhave, paṭhamaɱ ṭhānaɱ yaɱ āgamma yaɱ ārabbha eke samaṇa-brāhmaṇā amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ.|| ||</p>

					<p class="f4"><span class="f3">[<a id="p62">62</a>][<a href="../../../dhamma-vinaya/pts/dn/dn.01.rhyt.pts.htm#p62">pts</a>][<a href="../../../dhamma-vinaya/wp/dn/dn.01.wlsh.wp.htm#p62">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p62">olds</a>]</span> [2.25] 'Dutiye ca bhonto samaṇa-brāhmaṇā kim āgamma kim ārabbha amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā idaɱ kusalan ti yathā-bhūtaɱ na-p-pajānāti?|| ||</p>

					<p class="f4">Idaɱ akusalan ti yathā-bhūtaɱ na-p-pajānāti.|| ||</p>

					<p class="f4">Tassa evaɱ hoti:||<br />
					"Ahaɱ kho idaɱ kusalan ti yathā-bhūtaɱ na-p-pajānāmi?|| ||</p>

					<p class="f4">Idaɱ akusalan ti yathā-bhūtaɱ na-p-pajānāmi.|| ||</p>

					<p class="f4">Ahañ c'eva kho pana idaɱ kusalan ti yathā-bhūtaɱ appajānanto,||<br />
					idaɱ akusalan ti yathā-bhūtaɱ appajānanto,||<br />
					idaɱ kusalan ti vā vyākareyyaɱ,||<br />
					idaɱ akusalan ti vā vyākareyyaɱ,||<br />
					tattha me assa chando vā rāgo vā doso vā paṭigho vā.|| ||</p>

					<p class="f4">Yattha me assa chando vā rāgo vā doso vā paṭigho vā?|| ||</p>

					<p class="f4">Taɱ mam'assa upādānaɱ?|| ||</p>

					<p class="f4">Yaɱ mam'assa upādānaɱ,||<br />
					so mam'assa vighāto?|| ||</p>

					<p class="f4">Yo mam'assa vighāto,||<br />
					so mam'assa antarāyo" ti.|| ||</p>

					<p class="f4"><a id="pg26"><span class="f2 g"><b>[26]</b></span></a> Iti so upādāna-bhayā upādāna-parijegucchā n'ev'idaɱ kusalan ti vyākaroti?|| ||</p>

					<p class="f4">Na pana idaɱ akusalan ti vyākaroti?|| ||</p>

					<p class="f4">Tattha tattha pañhaɱ puṭṭho samāno vācā-vikkhepaɱ āpajjati amarā-vikkhepaɱ:||<br />
					"Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no" ti.|| ||</p>

					<p class="f4">Idaɱ, bhikkhave, dutiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ.|| ||</p>

					<p class="f4"><span class="f3">[<a id="p63">63</a>][<a href="../../../dhamma-vinaya/pts/dn/dn.01.rhyt.pts.htm#p63">pts</a>][<a href="../../../dhamma-vinaya/wp/dn/dn.01.wlsh.wp.htm#p63">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p63">olds</a>]</span> [2.26] 'Tatiye ca bhonto samaṇa-brāhmaṇā kim āgamma kim ārabbha amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā idaɱ kusalan ti yathā-bhūtaɱ na-p-pajānāti?|| ||</p>

					<p class="f4">Idaɱ akusalan ti yathā-bhūtaɱ na-p-pajānāti?|| ||</p>

					<p class="f4">Tassa evaɱ hoti:||<br />
					"Ahaɱ kho idaɱ kusalan ti yathā-bhūtaɱ na-p-pajānāmi?|| ||</p>

					<p class="f4">Idaɱ akusalan ti yathā-bhūtaɱ na-p-pajānāmi.|| ||</p>

					<p class="f4">Ahañ c'eva kho pana idaɱ kusalan ti yathā-bhūtaɱ appajānanto,||<br />
					idaɱ akusalan ti yathā-bhūtaɱ appajānanto,||<br />
					idaɱ kusalan ti vā vyākareyyaɱ,||<br />
					idaɱ akusalan ti vā vyākareyyaɱ,||<br />
					santi hi kho pana samaṇa-brāhmaṇā paṇḍitā nipuṇā kata-parappavādā vāla-vedhi-rūpā vobhindantā maññe caranti paññā-gatena diṭṭhi-gatāni,||<br />
					te maɱ tattha sam'anuyuñjeyyuɱ samanugāheyyuɱ sam'anubhāseyyuɱ.|| ||</p>

					<p class="f4">Ye mam tattha sam'anuyuñjeyyuɱ samanugāheyyuɱ sam'anubhāseyyuɱ.|| ||</p>

					<p class="f4">Yes'āhaɱ na sampāyeyyaɱ,||<br />
					so mam'assa vighāto.|| ||</p>

					<p class="f4">Yo mam'assa vighāto,||<br />
					so mam'assa antarāyo" ti.|| ||</p>

					<p class="f4">Iti so anuyogabhayā anuyogaparijegucchā n'ev'idaɱ kusalan ti vyākaroti?|| ||</p>

					<p class="f4">Na pana idaɱ akusalan ti vyākaroti?|| ||</p>

					<p class="f4">Tattha tattha pañhaɱ puṭṭho samāno vācā-vikkhepaɱ āpajjati amarā-vikkhepaɱ:||<br />
					"Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no" ti.|| ||</p>

					<p class="f4">Idaɱ, bhikkhave, tatiyaɱ ṭhānaɱ yaɱ āgamma yaɱ <a id="pg27"><span class="f2 g"><b>[27]</b></span></a> ārabbha eke samaṇa-brāhmaṇā amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ.|| ||</p>

					<p class="f4"><span class="f3">[<a id="p64">64</a>][<a href="../../../dhamma-vinaya/pts/dn/dn.01.rhyt.pts.htm#p64">pts</a>][<a href="../../../dhamma-vinaya/wp/dn/dn.01.wlsh.wp.htm#p64">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p64">olds</a>]</span> [2.27] Catutthe ca bhonto samaṇa-brāhmaṇā kim āgamma kim ārabbha amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā mando hoti momūho.|| ||</p>

					<p class="f4">So mandattā momūhattā tattha tattha pañhaɱ puṭṭho samāno vācā-vikkhepaɱ āpajjati amarā-vikkhepaɱ:||<br />
					"'Atthi paro loko?' ti iti ce maɱ pucchasi,||<br />
					'Atthi paro loko' ti iti ce me assa,||<br />
					'atthi paro loko' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'N'atthi paro loko?' ti iti ce maɱ pucchasi,||<br />
					'N'atthi paro loko' ti iti ce me assa,||<br />
					'n'atthi paro loko' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'Atthi ca n'atthi ca paro loko?' ti iti ce maɱ pucchasi,||<br />
					'Atthi ca n'atthi ca paro loko' ti iti ce me assa,||<br />
					'atthi ca n'atthi ca paro loko' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'Atthi sattā opapātikā?' ti iti ce maɱ pucachasi,||<br />
					'Atthi sattā opapātikā' ti iti ce maɱ assa,||<br />
					'atthi sattā opapātikā' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'N'atthi sattā opapātikā' ti iti ce maɱ pucchasi,||<br />
					'N'atthi sattā opapātikā' ti iti ce me assa,||<br />
					'n'atthi Satthā opapātikā' ti iti te naɱ vyākareyya.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'Atthi ca n'atthi ca sattā opapātikā' ti iti ce maɱ pucchasi,||<br />
					'Atthi ca n'atthi ca sattā opapātikā' ti iti ce me assa,||<br />
					'atthi ca n'atthi ca sattā opapātikā' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'N'ev'atthi na n'atthi sattā opapātikā? iti ce maɱ pucchasi,||<br />
					'N'ev'atthi na n'atthi sattā opapātikā' ti iti ce me assa,||<br />
					'n'ev'atthi na n'atthi sattā opapātikā' ti iti ce naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'N'ev'atthi na n'atthi sattā opapātikā' ti iti ce maɱ pucchasi,||<br />
					'N'ev'atthi na n'atthi sattā opapātikā' ti iti ce me assa,||<br />
					'n'ev'atthi na n'atthi sattā opapātikā' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'Atthi sukaṭa-dukkaṭānaɱ kammānaɱ phalaɱ vipāko?' ti iti ce maɱ pucchasi,||<br />
					'Atthi sukaṭa-dukkaṭānaɱ kammānaɱ phalaɱ vipāko' ti iti ce me assa,||<br />
					'atthi sukaṭa-dukkaṭānaɱ kammānaɱ phalaɱ vipāko' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'N'atthi sukaṭa-dukkaṭānaɱ kammānaɱ phalaɱ vipāko?' ti iti ce maɱ pucchasi,||<br />
					'N'atthi sukaṭa-dukkaṭānaɱ kammānaɱ phalaɱ vipāko' ti iti ce me assa,||<br />
					'n'atthi sukaṭa-dukkaṭānaɱ kammānaɱ phalaɱ vipāko' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'Atthi ca n'atthi ca sukaṭa-dukkaṭānaɱ kammānaɱ phalaɱ vipāko?' ti iti ce maɱ pucchasi,||<br />
					'Atthi ca n'atthi ca sukaṭa-dukkaṭānaɱ kammānaɱ phalaɱ vipāko' ti iti ce me assa,||<br />
					'atthi ca n'atthi ca sukaṭa-dukkaṭānaɱ kammānaɱ phalaɱ vipāko' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'N'ev'atthi na n'atthi sukaṭa-dukkaṭānaɱ kammānaɱ phalaɱ vipāko?' ti iti ce maɱ pucchasi,||<br />
					'N'ev'atthi na n'atthi sukaṭa-dukkaṭānaɱ kammānaɱ phalaɱ vipāko' ti iti ce me assa,||<br />
					'n'ev'atthi na n'atthi sukaṭa-dukkaṭānaɱ kammānaɱ phalaɱ vipāko' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no.|| ||</p>

					<p class="f4">'Hoti Tathāgato param maraṇā?||<br />
					Na hoti Tathāgato param maraṇā?||<br />
					Hoti ca na hoti ca Tathāgato param maraṇā?||<br />
					N'eva hoti na na hoti Tathāgato param maraṇā? iti ce maɱ pucchasi,||<br />
					'N'eva hoti na na hoti Tathāgato param maraṇā' ti iti ce me assa,||<br />
					'n'eva hoti na na hoti Tathāgato param maraṇā' ti iti te naɱ vyākareyyaɱ.|| ||</p>

					<p class="f4">Evam pi me no?|| ||</p>

					<p class="f4">Tathā ti pi me no?|| ||</p>

					<p class="f4">Aññathā ti pi me no?|| ||</p>

					<p class="f4">No ti pi me no?|| ||</p>

					<p class="f4">No no ti pi me no" ti.|| ||</p>

					<p class="f4">Idaɱ, bhikkhave, catutthaɱ ṭhānaɱ yaɱ āgamma yaɱ ārabbha eke samaṇa-brāhmaṇā amarā-vikkhepikā tattha tattha puṭṭhā samānā vācā-vikkhepaɱ āpajjanti amarā-vikkhepaɱ.|| ||</p>

					<p class="f4"><span class="f3">[<a id="p65">65</a>][<a href="../../../dhamma-vinaya/pts/dn/dn.01.rhyt.pts.htm#p65">pts</a>][<a href="../../../dhamma-vinaya/wp/dn/dn.01.wlsh.wp.htm#p65">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p65">olds</a>]</span> [2.28] 'Ime kho te, bhikkhave, samaṇa-brāhmaṇā amarā- <a id="pg28"><span class="f2 g"><b>[28]</b></span></a> vikkhepikā  tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ catūhi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti,||<br />
					amarā-vikkhepaɱ,||<br />
					sabbe te imeh'eva catūhi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p66">66</a>][<a href="../../../dhamma-vinaya/pts/dn/dn.01.rhyt.pts.htm#p66">pts</a>][<a href="../../../dhamma-vinaya/wp/dn/dn.01.wlsh.wp.htm#p66">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p66">olds</a>]</span> [2.29] 'Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave, Tathāgato.|| ||</p>

					<p class="f4">'Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p67">67</a>][<a href="../../../dhamma-vinaya/pts/dn/dn.01.rhyt.pts.htm#p67">pts</a>][<a href="../../../dhamma-vinaya/wp/dn/dn.01.wlsh.wp.htm#p67">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p67">olds</a>]</span> [2.30] 'Santi, bhikkhave, eke samaṇa-brāhmaṇā adhicca-samuppannikā adhicca-samuppannaɱ attānañ ca lokañ ca paññā-penti dvīhi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha adhicca-samuppannikā adhicca-samuppannaɱ attānañ ca lokañ ca paññā-penti?|| ||</p>

					<p class="f4"><span class="f3">[<a id="p68">68</a>][<a href="../../../dhamma-vinaya/pts/dn/dn.01.rhyt.pts.htm#p68">pts</a>][<a href="../../../dhamma-vinaya/wp/dn/dn.01.wlsh.wp.htm#p68">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p68">olds</a>]</span> [2.31] Santi, bhikkhave, Asañña-sattā nāma devā?|| ||</p>

					<p class="f4">Saññuppādā ca pana te devā tamhā kāyā cavanti.|| ||</p>

					<p class="f4">Ṭhānaɱ kho pan'etaɱ bhikkhave vijjati yaɱ aññataro satto tamhā kāyā cavitvā itthattaɱ āga-c-chati?|| ||</p>

					<p class="f4">Itthattaɱ āgato samāno agārasmā anagāriyaɱ pabbajati.|| ||</p>

					<p class="f4">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya appamādam anvāya sammā-manasi-kāram anvāya tathā-rūpaɱ ceto-samādhiɱ phusati,||<br />
					yathā samāhite citte saññuppādaɱ anussarati tato <a id="pg29"><span class="f2 g"><b>[29]</b></span></a> paraɱ nānussarati.|| ||</p>

					<p class="f4">So evam āha:||<br />
					"Adhicca-samuppanno attā ca loko ca?|| ||</p>

					<p class="f4">Taɱ kissa hetu?||<br />
					Ahaɱ hi pubbe nāhosiɱ?|| ||</p>

					<p class="f4">So'mhi etarahi ahutvā santattāya pariṇato" ti.|| ||</p>

					<p class="f4">'Idaɱ, bhikkhave, paṭhamaɱ ṭhānaɱ yaɱ āgamma yaɱ ārabbha eke samaṇa-brāhmaṇā adhicca-samuppannikā adhicca-samuppannaɱ attānañ ca lokañ ca paññā-penti.|| ||</p>

					<p class="f4"><span class="f3">[<a id="p69">69</a>][<a href="../../../dhamma-vinaya/pts/dn/dn.01.rhyt.pts.htm#p69">pts</a>][<a href="../../../dhamma-vinaya/wp/dn/dn.01.wlsh.wp.htm#p69">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p69">olds</a>]</span> [2.32] Dutiye ca bhonto samaṇa-brāhmaṇā kim āgamma kim ārabbha adhicca-samuppannikā adhicca-samuppannaɱ attānañ ca lokañ ca paññā-penti?|| ||</p>

					<p class="f4">'Idha, bhikkhave, ekacco samaṇo vā brāhmaṇo vā takkī hoti vīmaɱsī.|| ||</p>

					<p class="f4">So takka-pariyāhataɱ vīmaɱsānucaritaɱ sayam-paṭibhānaɱ evam āha:||<br />
					"Adhicca-samuppanno attā ca loko cā" ti.|| ||</p>

					<p class="f4">'Idaɱ, bhikkhave, dutiyaɱ ṭhānaɱ yaɱ āgamma yaɱ ārabbha eke samaṇa-brāhmaṇā adhicca-samuppannikā adhicca-samuppannaɱ attānañ ca lokañ ca paññā-penti.|| ||</p>

					<p class="f4"><span class="f3">[<a id="p70">70</a>][<a href="../../../dhamma-vinaya/pts/dn/dn.01.rhyt.pts.htm#p70">pts</a>][<a href="../../../dhamma-vinaya/wp/dn/dn.01.wlsh.wp.htm#p70">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p70">olds</a>]</span> [2.33] 'Ime kho te, bhikkhave, samaṇa-brāhmaṇā adhicca-samuppannikā adhicca-samuppannaɱ attānañ ca lokañ ca paññā-penti dvīhi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā adhicca-samuppannikā adhicca-samuppannaɱ attānañ ca lokañ ca paññā-penti,||<br />
					sabbe te imeh'eva dvīhi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p71">71</a>][<a href="../../../dhamma-vinaya/pts/dn/dn.01.rhyt.pts.htm#p71">pts</a>][<a href="../../../dhamma-vinaya/wp/dn/dn.01.wlsh.wp.htm#p71">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p71">olds</a>]</span> [2.34] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">'Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā <a id="pg30"><span class="f2 g"><b>[30]</b></span></a> pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p72">72</a>][<a href="../../../dhamma-vinaya/pts/dn/dn.01.rhyt.pts.htm#p72">pts</a>][<a href="../../../dhamma-vinaya/wp/dn/dn.01.wlsh.wp.htm#p72">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p72">olds</a>]</span> [2.35] 'Ime kho te, bhikkhave, samaṇa-brāhmaṇā pubbanta-kappikā pubbantānudiṭṭhino pubbantaɱ ārabbha aneka-vihitāni adhivutti-padāni abhivadanti aṭṭhādasahi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā pubbanta-kappikā pubbantānudiṭṭhino pubbantaɱ ārabbha aneka-vihitāni adhivutti-padāni abhivadanti,||<br />
					sabbe te imeh'eva aṭṭhādasahi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p73">73</a>][<a href="../../../dhamma-vinaya/pts/dn/dn.01.rhyt.pts.htm#p73">pts</a>][<a href="../../../dhamma-vinaya/wp/dn/dn.01.wlsh.wp.htm#p73">wlsh</a>][<a href="../../../dhamma-vinaya/bd/dn/dn.01.4.olds.bd_dhamma_2.htm#p73">olds</a>]</span> [2.36] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">'Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p74">74</a>][<a href="../../../dhamma-vinaya/pts/dn/dn.01.rhyt.pts.htm#p74">pts</a>][<a href="../../../dhamma-vinaya/wp/dn/dn.01.wlsh.wp.htm#p74">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p74">olds</a>]</span> [2.37] Santi, bhikkhave, eke samaṇa-brāhmaṇā aparanta-kappikā aparantānudiṭṭhino aparantaɱ ārabbha aneka-vihitāni adhivutti-padāni abhivadanti catu-cattārīsāya vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha aparanta-kappikā aparantānudiṭṭhino aparantaɱ ārabbha aneka-vihitāni adhivutti-padāni abhivadanti catu-cattārīsāya vatthūhi?|| ||</p>

					<p class="f4"><span class="f3">[<a id="p75">75</a>][<a href="../../../dhamma-vinaya/pts/dn/dn.01.rhyt.pts.htm#p75">pts</a>][<a href="../../../dhamma-vinaya/wp/dn/dn.01.wlsh.wp.htm#p75">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p75">olds</a>]</span> [2.38] 'Santi, bhikkhave, eke samaṇa-brāhmaṇā uddham- <a id="pg31"><span class="f2 g"><b>[31]</b></span></a> āghātanikā saññi-vādā uddham āghātanā saññiɱ attānaɱ paññā-penti soḷasahi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha uddham-āghātanika saññi-vādā uddham āghātanā saññiɱ attānaɱ paññā-penti soḷasahi vatthūhi?|| ||</p>

					<p class="f4">'"Rūpī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Arūpī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Rūpī ca arūpī ca attā hoti arogo param maraṇā saññī" ti naɱ paññā-penti.|| ||</p>

					<p class="f4">"N'eva rūpī na rūpī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Antavā attā hoti arogo param maraṇā saññī" ti naɱ paññā-penti.|| ||</p>

					<p class="f4">"Anantavā attā hoti arogo param maraṇā saññī" ti naɱ paññā-penti.|| ||</p>

					<p class="f4">"Antavā ca anantavā ca attā hoti arogo param maraṇā saññī" ti naɱ paññā-penti.|| ||</p>

					<p class="f4">"N'ev'antavā ca nānantavā ca attā hoti arogo param maraṇā saññī" ti naɱ paññā-penti.|| ||</p>

					<p class="f4">"Ekatta-saññī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Nānanta-saññī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Parittasaññī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Appamāṇasaññī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Ekanta-sukhī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Ekanta-dukkhī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Sukha-dukkhī attā hoti arogo param maraṇā saññī" ti naɱ paññā-penti.|| ||</p>

					<p class="f4">"Adukkha-m-asukhī attā hoti arogo param maraṇā saññī" ti naɱ paññā-penti.|| ||</p>

					<p class="f4"><span class="f3">[<a id="p76">76</a>][<a href="../../../dhamma-vinaya/pts/dn/dn.01.rhyt.pts.htm#p76">pts</a>][<a href="../../../dhamma-vinaya/wp/dn/dn.01.wlsh.wp.htm#p76">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p76">olds</a>]</span> [2.39] 'Ime kho te, bhikkhave, samaṇa-brāhmaṇā uddham-āghātanikā saññi-vādā uddham āghātanā saññiɱ attānaɱ paññā-penti soḷasahi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā uddham-āghātanikā saññi-vādā uddham āghātanā saññiɱ attānaɱ paññā-penti,||<br />
					sabbe te imeh'eva soḷasahi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p77">77</a>][<a href="../../../dhamma-vinaya/pts/dn/dn.01.rhyt.pts.htm#p77">pts</a>][<a href="../../../dhamma-vinaya/wp/dn/dn.01.wlsh.wp.htm#p77">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p77">olds</a>]</span> [2.40] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti tato ca uttaritaraɱ pajānāti.|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā,||<br />
					ye Tathāgato sayaɱ abhiññā sacchi-katvā <a id="pg32"><span class="f2 g"><b>[32]</b></span></a> pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr">Dhamma 3</h4>

					<p class="f4"><span class="f3">[<a id="p78">78</a>][<a href="../../../dhamma-vinaya/pts/dn/dn.01.rhyt.pts.htm#p78">pts</a>][<a href="../../../dhamma-vinaya/wp/dn/dn.01.wlsh.wp.htm#p78">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p78">olds</a>]</span> [3.1] Santi, bhikkhave, eke samaṇa-brāhmaṇā uddham-āghātanikā asaññi-vādā uddham āghātanā asaññiɱ attānaɱ paññā-penti aṭṭhahi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha uddham-āghātanikā asaññi-vādā uddham āghātanā asaññiɱ attānaɱ paññā-penti aṭṭhahi vatthūhi?|| ||</p>

					<p class="f4"><span class="f3">[<a id="p79">79</a>][<a href="../../../dhamma-vinaya/pts/dn/dn.01.rhyt.pts.htm#p79">pts</a>][<a href="../../../dhamma-vinaya/wp/dn/dn.01.wlsh.wp.htm#p79">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p79">olds</a>]</span> [3.2] '"Rūpī attā hoti arogo param maraṇā asaññī" ti naɱ paññā-penti.|| ||</p>

					<p class="f4">"Arūpī attā hoti arogo param maraṇā asaññī" ti naɱ paññā-penti.|| ||</p>

					<p class="f4">"Rūpī ca arūpī ca attā hoti arogo param maraṇā asaññī" ti naɱ paññā-penti.|| ||</p>

					<p class="f4">"N'eva rūpi nārūpī attā hoti arogo param maraṇā asaññī" ti naɱ paññā-penti.|| ||</p>

					<p class="f4">"Antavā attā hoti arogo param maraṇā asaññī" ti naɱ paññā-penti.|| ||</p>

					<p class="f4">"Anantavā attā hoti arogo param maraṇā asaññī" ti naɱ paññā-penti.|| ||</p>

					<p class="f4">"Antavā ca anantavā ca attā hoti arogo param maraṇā asaññī" ti naɱ paññā-penti.|| ||</p>

					<p class="f4">"N'ev'antavā nānantavā attā hoti arogo param maraṇā asaññī" ti naɱ paññā-penti.|| ||</p>

					<p class="f4"><span class="f3">[<a id="p80">80</a>][<a href="../../../dhamma-vinaya/pts/dn/dn.01.rhyt.pts.htm#p80">pts</a>][<a href="../../../dhamma-vinaya/wp/dn/dn.01.wlsh.wp.htm#p80">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p80">olds</a>]</span> [3.3] 'Ime kho te, bhikkhave, samaṇa-brāhmaṇā uddham-āghātanikā asaññi-vādā uddham āghātanā asaññiɱ attānaɱ paññā-penti aṭṭhahi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā uddham-āghātanikā asaññi-vādā uddham āghātanā asaññiɱ attānaɱ paññā-penti,||<br />
					sabbe te imeh'eva aṭṭhahi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p81">81</a>][<a href="../../../dhamma-vinaya/pts/dn/dn.01.rhyt.pts.htm#p81">pts</a>][<a href="../../../dhamma-vinaya/wp/dn/dn.01.wlsh.wp.htm#p81">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p81">olds</a>]</span> [3.4] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā <a id="pg33"><span class="f2 g"><b>[33]</b></span></a> pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p82">82</a>][<a href="../../../dhamma-vinaya/pts/dn/dn.01.rhyt.pts.htm#p82">pts</a>][<a href="../../../dhamma-vinaya/wp/dn/dn.01.wlsh.wp.htm#p82">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p82">olds</a>]</span> [3.5] Santi, bhikkhave, eke samaṇa-brāhmaṇā uddham-āghātanikā n'eva-saññī-nāsaññi-vādā uddham āghātanā n'eva saññīɱ nāsaññiɱ attānaɱ paññā-penti aṭṭhahi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha uddham-āghātanikā n'eva-saññī-nāsaññi-vādā uddham āghātanā n'eva saññīɱ nāsaññiɱ attānaɱ paññā-penti aṭṭhahi vatthūhi?|| ||</p>

					<p class="f4"><span class="f3">[<a id="p83">83</a>][<a href="../../../dhamma-vinaya/pts/dn/dn.01.rhyt.pts.htm#p83">pts</a>][<a href="../../../dhamma-vinaya/wp/dn/dn.01.wlsh.wp.htm#p83">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p83">olds</a>]</span> [3.6] '"Rūpi attā hoti arogo param maraṇā n'evasaññī nāsaññī" ti naɱ paññā-penti.|| ||</p>

					<p class="f4">"Arūpī attā hoti arogo param maraṇā n'evasaññī nāsaññī" ti naɱ paññā-penti.|| ||</p>

					<p class="f4">"Rūpī ca arūpī ca attā hoti arogo param maraṇā n'evasaññī nāsaññī" ti naɱ paññā-penti.|| ||</p>

					<p class="f4">"N'eva-rūpī nārūpī attā hoti arogo param maraṇā n'evasaññī nāsaññī" ti naɱ paññā-penti.|| ||</p>

					<p class="f4">"Antavā attā hoti arogo param maraṇā n'evasaññī nāsaññī" ti naɱ paññā-penti.|| ||</p>

					<p class="f4">"Anantavā attā hoti arogo param maraṇā n'evasaññī nāsaññī" ti naɱ paññā-penti.|| ||</p>

					<p class="f4">"Antavā ca anantavā ca attā hoti arogo param maraṇā n'evasaññī nāsaññī" ti naɱ paññā-penti.|| ||</p>

					<p class="f4">'N'ev'antavā nānantavā attā hoti arogo param maraṇā n'evasaññī nāsaññī" ti.naɱ paññā-penti.|| ||</p>

					<p class="f4"><span class="f3">[<a id="p84">84</a>][<a href="../../../dhamma-vinaya/pts/dn/dn.01.rhyt.pts.htm#p84">pts</a>][<a href="../../../dhamma-vinaya/wp/dn/dn.01.wlsh.wp.htm#p84">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p84">olds</a>]</span> [3.7] 'Ime kho te, bhikkhave, samaṇa-brāhmaṇā uddham-āghātanikā n'eva-saññī-nāsaññi-vādā uddham āghātanā n'eva saññīɱ nāsaññiɱ attānaɱ paññā-penti aṭṭhahi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā uddham-āghātanikā n'eva-saññī-nāsaññi-vādā uddham āghātanā n'eva saññīɱ nāsaññiɱ attānaɱ paññā-penti,||<br />
					sabbe te imeh'eva aṭṭhahi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p85">85</a>][<a href="../../../dhamma-vinaya/pts/dn/dn.01.rhyt.pts.htm#p85">pts</a>][<a href="../../../dhamma-vinaya/wp/dn/dn.01.wlsh.wp.htm#p85">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p85">olds</a>]</span> [3.8] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg34"><span class="f2 g"><b>[34]</b></span></a> <span class="f3">[<a id="p86">86</a>][<a href="../../../dhamma-vinaya/pts/dn/dn.01.rhyt.pts.htm#p86">pts</a>][<a href="../../../dhamma-vinaya/wp/dn/dn.01.wlsh.wp.htm#p86">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p86">olds</a>]</span> [3.9] Santi bhikkhave eke samaṇa-brāhmaṇā uccheda-vādā sattassa ucchedaɱ vināsaɱ vibhavaɱ paññā-penti sattahi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha uccheda-vādā sattassa ucchedaɱ vināsaɱ vibhavaɱ paññā-penti sattahi vatthūhi?|| ||</p>

					<p class="f4"><span class="f3">[<a id="p87">87</a>][<a href="../../../dhamma-vinaya/pts/dn/dn.01.rhyt.pts.htm#p87">pts</a>][<a href="../../../dhamma-vinaya/wp/dn/dn.01.wlsh.wp.htm#p87">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p87">olds</a>]</span> [3.10] 'Idha, bhikkhave, ekacco samaṇo vā brāhmaṇo vā evaɱ-vādī hoti evaɱ-diṭṭhi:||<br />
					'Yato kho bho ayaɱ attā rūpī cātum-mahā-bhūtiko mātā-pettika-sambhavo kāyassa bhedā ucchijjati vinassati na hoti param maraṇā?|| ||</p>

					<p class="f4">Ettāvatā kho bho ayaɱ attā sammā samucchinno hotī" ti.|| ||</p>

					<p class="f4">Itth'eke sato sattassa ucchedaɱ vināsaɱ vibhavaɱ paññā-penti.|| ||</p>

					<p class="f4"><span class="f3">[<a id="p88">88</a>][<a href="../../../dhamma-vinaya/pts/dn/dn.01.rhyt.pts.htm#p88">pts</a>][<a href="../../../dhamma-vinaya/wp/dn/dn.01.wlsh.wp.htm#p88">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p88">olds</a>]</span> [3.11] 'Tam añño evam āha:||<br />
					"Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthīti vadāmi.|| ||</p>

					<p class="f4">No ca kho bho ayaɱ attā ettāvatā sammā samucchinno hoti.|| ||</p>

					<p class="f4">Atthi kho bho añño attā dibbo rūpī kāmāvacaro kabaliŋkārāhāra-bhakkho.|| ||</p>

					<p class="f4">Taɱ tvaɱ na jānāsi na passasi.|| ||</p>

					<p class="f4">Taɱ ahaɱ jānāmi passāmi.|| ||</p>

					<p class="f4">So kho bho attā yato kāyassa bhedā ucchijjati vinassati na hoti param maraṇā?|| ||</p>

					<p class="f4">Ettāvatā kho bho ayaɱ attā sammā samucchinno hotī" ti.|| ||</p>

					<p class="f4">Itth'eke sato sattassa ucchedaɱ vināsaɱ vibhavaɱ paññā-penti.|| ||</p>

					<p class="f4"><span class="f3">[<a id="p89">89</a>][<a href="../../../dhamma-vinaya/pts/dn/dn.01.rhyt.pts.htm#p89">pts</a>][<a href="../../../dhamma-vinaya/wp/dn/dn.01.wlsh.wp.htm#p89">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p89">olds</a>]</span> [3.12] Tam añño evam āha:||<br />
					"Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthīti vadāmi.|| ||</p>

					<p class="f4">No ca kho bho ayaɱ attā ettāvatā sammā samucchinno hoti.|| ||</p>

					<p class="f4">Atthi kho bho añño attā dibbo rūpī mano-mayo sabbaŋga-paccaŋgī ahīnindriyo.|| ||</p>

					<p class="f4">Taɱ tvaɱ na jānāsi na passasi.|| ||</p>

					<p class="f4">Taɱ ahaɱ jānāmi passāmi.|| ||</p>

					<p class="f4">So kho bho attā yato kāyassa bhedā ucchijjati vinassati na hoti param maraṇā?|| ||</p>

					<p class="f4">Ettāvatā kho bho ayaɱ attā sammā samucchinno hotī" ti.|| ||</p>

					<p class="f4">Itth'eke sato sattassa ucchedaɱ vināsaɱ vibhavaɱ paññā-penti.|| ||</p>

					<p class="f4"><span class="f3">[<a id="p90">90</a>][<a href="../../../dhamma-vinaya/pts/dn/dn.01.rhyt.pts.htm#p90">pts</a>][<a href="../../../dhamma-vinaya/wp/dn/dn.01.wlsh.wp.htm#p90">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p90">olds</a>]</span> [3.13] 'Tam añño evam āha:||<br />
					"Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthiti vadāmi.|| ||</p>

					<p class="f4">No ca kho bho ayaɱ attā ettāvatā sammā samucchinno hoti.|| ||</p>

					<p class="f4">Atthi kho bho añño attā sabbaso rūpa-saññānaɱ samati-k-kamā paṭigha-saññānaɱ attha-gamā nānātta-saññānaɱ amanasi-kārā 'Ananto ākāso' ti Ākāsānañ-c'āyatanūpago.|| ||</p>

					<p class="f4">Taɱ tvaɱ na <a id="pg35"><span class="f2 g"><b>[35]</b></span></a> jānāsi na passasi.|| ||</p>

					<p class="f4">Taɱ ahaɱ jānāmi passāmi.|| ||</p>

					<p class="f4">So kho bho attā yato kāyassa bhedā ucchijjati vinassati na hoti param maraṇā?|| ||</p>

					<p class="f4">Ettāvatā kho ayaɱ attā sammā samucchinno hotī" ti.|| ||</p>

					<p class="f4">Itth'eke sato sattassa ucchedaɱ vināsaɱ vibhavaɱ paññā-penti.|| ||</p>

					<p class="f4"><span class="f3">[<a id="p91">91</a>][<a href="../../../dhamma-vinaya/pts/dn/dn.01.rhyt.pts.htm#p91">pts</a>][<a href="../../../dhamma-vinaya/wp/dn/dn.01.wlsh.wp.htm#p91">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p91">olds</a>]</span> [3.14] Tam añño evam āha:||<br />
					"Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthīti vadāmi.|| ||</p>

					<p class="f4">No ca kho bho ayaɱ attā ettāvatā sammā samucchinno hoti.|| ||</p>

					<p class="f4">Atthi kho bho añño attā sabbaso Ākāsanañ-c'āyatanaɱ samati-k-kamma 'Anantaɱ viññāṇan' ti viññaṇañcāyatanūpago.|| ||</p>

					<p class="f4">Taɱ tvaɱ na jānāsi na passasi.|| ||</p>

					<p class="f4">Taɱ ahaɱ jānāmi passāmi.|| ||</p>

					<p class="f4">So kho bho attā yato kāyassa bhedā ucchijjati vinassati na hoti param maraṇā?|| ||</p>

					<p class="f4">Ettāvatā kho bho ayaɱ attā sammā samucchinno hotī" ti.|| ||</p>

					<p class="f4">Itth'eke sato sattassa ucchedaɱ vināsaɱ vibhavaɱ paññā-penti.|| ||</p>

					<p class="f4"><span class="f3">[<a id="p92">92</a>][<a href="../../../dhamma-vinaya/pts/dn/dn.01.rhyt.pts.htm#p92">pts</a>][<a href="../../../dhamma-vinaya/wp/dn/dn.01.wlsh.wp.htm#p92">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p92">olds</a>]</span> [3.15] Tam añño evam āha:||<br />
					"Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthīti vadāmi.|| ||</p>

					<p class="f4">No ca kho bho ayaɱ attā ettāvatā sammā samucchinno hoti.|| ||</p>

					<p class="f4">Atthi kho bho aññā attā sabbaso Viññāṇañ-c'āyatanaɱ samati-k-kamma 'N'atthi kiñcī' ti Ākiñcaññ'āyatanūpago.|| ||</p>

					<p class="f4">Taɱ tvaɱ na jānāsi na passasi.|| ||</p>

					<p class="f4">Taɱ ahaɱ jānāmi passāmi.|| ||</p>

					<p class="f4">So kho bho attā yato kāyassa bhedā ucchijjati vinassati na hoti param maraṇā?|| ||</p>

					<p class="f4">Ettāvatā kho bho ayaɱ attā sammā samucchinno hotī" ti.|| ||</p>

					<p class="f4">Itth'eke sato sattassa ucchedaɱ vināsaɱ viditvā paññā-penti.|| ||</p>

					<p class="f4"><span class="f3">[<a id="p93">93</a>][<a href="../../../dhamma-vinaya/pts/dn/dn.01.rhyt.pts.htm#p93">pts</a>][<a href="../../../dhamma-vinaya/wp/dn/dn.01.wlsh.wp.htm#p93">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p93">olds</a>]</span> [3.16] Tam añño evam āha:||<br />
					"Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthīti vadāmi.|| ||</p>

					<p class="f4">No ca kho bho ayaɱ attā ettāvatā sammā samucchinno hoti.|| ||</p>

					<p class="f4">Atthi kho bho añño attā sabbaso Ākiñcaññ'āyatanaɱ samati-k-kamma 'Santaɱ etaɱ paṇītaɱ etan' ti N'eva-saññā-nāsaññāyatanūpago.|| ||</p>

					<p class="f4">Taɱ tvaɱ na jānāsi na passasi.|| ||</p>

					<p class="f4">Taɱ ahaɱ jānāmi passāmi.|| ||</p>

					<p class="f4">So kho bho attā yato kāyassa bhedā ucchijjati vinassatī na hoti param maraṇā?|| ||</p>

					<p class="f4">Ettāvatā kho bho ayaɱ attā sammā samucchinno hotī' ti.|| ||</p>

					<p class="f4">Itth'eke sato sattassa ucchedaɱ vināsaɱ vibhavaɱ paññā-penti.|| ||</p>

					<p class="f4"><span class="f3">[<a id="p94">94</a>][<a href="../../../dhamma-vinaya/pts/dn/dn.01.rhyt.pts.htm#p94">pts</a>][<a href="../../../dhamma-vinaya/wp/dn/dn.01.wlsh.wp.htm#p94">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p94">olds</a>]</span> [3.17] 'Ime kho te, bhikkhave, samaṇa-brāhmaṇā uccheda-vādā sato sattassa ucchedaɱ vināsaɱ vibhavaɱ paññā-penti sattahi vatthūhi.|| ||</p>

					<p class="f4">Ye hi keci, bhikkhave, samaṇā vā <a id="pg36"><span class="f2 g"><b>[36]</b></span></a> brāhmaṇā vā uccheda-vādā sato sattassa ucchedaɱ vināsaɱ vibhavaɱ paññā-penti,||<br />
					sabbe te imeh'eva sattahi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p95">95</a>][<a href="../../../dhamma-vinaya/pts/dn/dn.01.rhyt.pts.htm#p95">pts</a>][<a href="../../../dhamma-vinaya/wp/dn/dn.01.wlsh.wp.htm#p95">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p95">olds</a>]</span> [3.18] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p96">96</a>][<a href="../../../dhamma-vinaya/pts/dn/dn.01.rhyt.pts.htm#p96">pts</a>][<a href="../../../dhamma-vinaya/wp/dn/dn.01.wlsh.wp.htm#p96">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p96">olds</a>]</span> [3.19] 'Santi, bhikkhave, eke samaṇa-brāhmaṇā diṭṭha-dhamma-Nibbāna-vādā sato sattassa parama-diṭṭha-dhamma-Nibbānaɱ paññā-penti pañcahi vatthūhi.|| ||</p>

					<p class="f4">Te ca bhonto samaṇa-brāhmaṇā kim āgamma kim ārabbha diṭṭha-dhamma-Nibbāna-vādā sato sattassa parama-diṭṭha-dhamma-Nibbānaɱ paññā-penti pañcahi vatthūhi?|| ||</p>

					<p class="f4"><span class="f3">[<a id="p97">97</a>][<a href="../../../dhamma-vinaya/pts/dn/dn.01.rhyt.pts.htm#p97">pts</a>][<a href="../../../dhamma-vinaya/wp/dn/dn.01.wlsh.wp.htm#p97">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p97">olds</a>]</span> [3.20] 'Idha, bhikkhave, ekacco samaṇo vā brāhmaṇo vā evaɱ-vādī hoti evaɱ-diṭṭhī:||<br />
					"Yato kho bho ayaɱ attā pañcahi kāma-guṇehi samappito samaŋgi-bhūto paricāreti,||<br />
					ettāvatā kho bho ayaɱ attā parama-diṭṭha-dhamma-Nibbānaɱ patto hotī" ti.|| ||</p>

					<p class="f4">Itth'eke sato sattassa parama-diṭṭha-dhamma-Nibbānaɱ paññā-penti.|| ||</p>

					<p class="f4"><span class="f3">[<a id="p98">98</a>][<a href="../../../dhamma-vinaya/pts/dn/dn.01.rhyt.pts.htm#p98">pts</a>][<a href="../../../dhamma-vinaya/wp/dn/dn.01.wlsh.wp.htm#p98">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p98">olds</a>]</span> [3.21] 'Tam añño evam āha:||<br />
					"Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthīti vadāmi.|| ||</p>

					<p class="f4">No ca kho bho ayaɱ attā ettāvatā parama-diṭṭha-dhamma-Nibbānaɱ patto hoti.|| ||</p>

					<p class="f4">Taɱ kissa hetu?|| ||</p>

					<p class="f4">Kāmā hi bho aniccā dukkhā vipariṇāma-dhammā tesaɱ vipariṇām-aññathā-bhāvā uppajjanti soka-parideva-dukkha-domanass'-upāyāsā yato <a id="pg37"><span class="f2 g"><b>[37]</b></span></a> kho bho ayaɱ attā vivicc'eva kāmehi vivicca akusala-dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati?|| ||</p>

					<p class="f4">Ettāvatā kho bho ayaɱ attā parama-diṭṭha-dhamma-Nibbānaɱ patto hotī" ti.|| ||</p>

					<p class="f4">Itth'eke sato sattassa parama-diṭṭha-dhamma-Nibbānaɱ paññā-penti.|| ||</p>

					<p class="f4"><span class="f3">[<a id="p99">99</a>][<a href="../../../dhamma-vinaya/pts/dn/dn.01.rhyt.pts.htm#p99">pts</a>][<a href="../../../dhamma-vinaya/wp/dn/dn.01.wlsh.wp.htm#p99">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p99">olds</a>]</span> [3.22] 'Tam añño evam āha:||<br />
					'Atthi kho bho eso attā yaɱ tvaɱ vadesi.|| ||</p>

					<p class="f4">N'eso n'atthiti vadāmi.|| ||</p>

					<p class="f4">No ca kho bho ayaɱ attā ettāvatā parama-diṭṭha-dhamma-Nibbānaɱ patto hoti.|| ||</p>

					<p class="f4">Taɱ kissa hetu?|| ||</p>

					<p class="f4">Yad eva tattha vitakkitaɱ vicāritaɱ etena etaɱ oḷārikaɱ akkhāyati.|| ||</p>

					<p class="f4">Yato kho bho ayaɱ attā vitakka-vicārānaɱ vūpasamā ajjhattaɱ sampasādanaɱ cetaso ekodī-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati?|| ||</p>

					<p class="f4">Ettāvatā kho bho ayaɱ attā parama-diṭṭha-dhamma-Nibbānaɱ patto hotī" ti.|| ||</p>

					<p class="f4">Itth'eke sato sattassa parama-diṭṭha-dhamma-Nibbānaɱ paññā-penti.|| ||</p>

					<p class="f4"><span class="f3">[<a id="p100">100</a>][<a href="../../../dhamma-vinaya/pts/dn/dn.01.rhyt.pts.htm#p100">pts</a>][<a href="../../../dhamma-vinaya/wp/dn/dn.01.wlsh.wp.htm#p100">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p100">olds</a>]</span> [3.23] Tam añño evam āha:||<br />
					"Atthi kho bho eso atatā yaɱ tvaɱ vadesi.|| ||</p>

					<p class="f4">N'eso n'atthiti vadāmi.|| ||</p>

					<p class="f4">No ca kho bho ayaɱ attā ettāvatā parama-diṭṭha-dhamma-Nibbānaɱ patto hoti.|| ||</p>

					<p class="f4">Taɱ kissa hetu?|| ||</p>

					<p class="f4">Yad eva tattha pīti-gataɱ cetaso ubbillāvitattaɱ etena etaɱ oḷārikaɱ akkhāyati.|| ||</p>

					<p class="f4">Yato kho bho ayaɱ attā pītiyā ca virāgā upekkhako ca viharati sato ca sampajāno sukhaɱ ca kāyena paṭisaŋvedeti,||<br />
					yan taɱ ariyā ācikkhanti 'Upekkhako satimā sukha-vihārī' ti tatiyaɱ-jhānaɱ upasampajja viharati?|| ||</p>

					<p class="f4">Ettāvatā kho bho ayaɱ attā parama-diṭṭha-dhamma-Nibbānaɱ patto hotī" ti.|| ||</p>

					<p class="f4">Itth'eke sato sattassa parama-diṭṭha-dhamma-Nibbānaɱ paññā-penti.|| ||</p>

					<p class="f4"><span class="f3">[<a id="p101">101</a>][<a href="../../../dhamma-vinaya/pts/dn/dn.01.rhyt.pts.htm#p101">pts</a>][<a href="../../../dhamma-vinaya/wp/dn/dn.01.wlsh.wp.htm#p101">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p101">olds</a>]</span> [3.24] Tam añño evam āha:||<br />
					"Atthi kho bho eso atatā yaɱ tvaɱ vadesi.|| ||</p>

					<p class="f4">N'eso n'atthiti vadāmi.|| ||</p>

					<p class="f4">No ca kho bho ayaɱ attā ettāvatā parama-diṭṭha-dhamma-Nibbānaɱ patto hoti.|| ||</p>

					<p class="f4">Taɱ kissa hetu?|| ||</p>

					<p class="f4">Yad eva tattha sukham iti cetaso ābhogo etena etaɱ oḷārikaɱ akkhāyati.|| ||</p>

					<p class="f4">Yato kho bho ayaɱ attā sukhassa ca pahānā dukkhassa ca pahānā pubb'eva somanassa-domanassānaɱ attha-gamā adukkha-m- <a id="pg38"><span class="f2 g"><b>[38]</b></span></a>asukhaɱ upekkhā-sati-pārisuddhiɱ catutthaɱ-jhānaɱ upasampajja viharati,||<br />
					ettāvatā kho bho ayaɱ attā parama-diṭṭha-dhamma-Nibbānaɱ patto hotī' ti.|| ||</p>

					<p class="f4">Itth'eke sato sattassa parama-diṭṭha-dhamma-Nibbānaɱ paññā-penti.|| ||</p>

					<p class="f4"><span class="f3">[<a id="p102">102</a>][<a href="../../../dhamma-vinaya/pts/dn/dn.01.rhyt.pts.htm#p102">pts</a>][<a href="../../../dhamma-vinaya/wp/dn/dn.01.wlsh.wp.htm#p102">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p102">olds</a>]</span> [3.25] 'Ime kho te, bhikkhave, samaṇa-brāhmaṇā diṭṭha-dhamma-Nibbāna-vādā sato sattassa parama-diṭṭha-dhamma-Nibbānaɱ paññā-penti pañcahi vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā diṭṭha-dhamma-Nibbāna-vādā sato sattassa parama-diṭṭha-dhamma-Nibbānaɱ paññā-penti,||<br />
					sabbe te imeh'eva pañcahi vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p103">103</a>][<a href="../../../dhamma-vinaya/pts/dn/dn.01.rhyt.pts.htm#p103">pts</a>][<a href="../../../dhamma-vinaya/wp/dn/dn.01.wlsh.wp.htm#p103">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p103">olds</a>]</span> [3.26] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p104">104</a>][<a href="../../../dhamma-vinaya/pts/dn/dn.01.rhyt.pts.htm#p104">pts</a>][<a href="../../../dhamma-vinaya/wp/dn/dn.01.wlsh.wp.htm#p104">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p104">olds</a>]</span> [3.27] 'Ime kho te, bhikkhave, samaṇa-brāhmaṇā aparanta-kappikā aparantānudiṭṭhino aparantaɱ ārabbha aneka-vihitāni adhivutti-padāni abhivadanti catu-cattārīsāya vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā aparanta-kappikā aparantānudiṭṭhino aparantaɱ ārabbha aneka-vihitāni adhivutti-padāni abhivadanti,||<br />
					sabbe te imeh'eva catu-cattārīsāya vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p105">105</a>][<a href="../../../dhamma-vinaya/pts/dn/dn.01.rhyt.pts.htm#p105">pts</a>][<a href="../../../dhamma-vinaya/wp/dn/dn.01.wlsh.wp.htm#p105">wlsh</a>][<a href="../../../dhamma-vinaya/bd/dn/dn.01.6.olds.bd_end.htm#p105">olds</a>]</span> [3.28] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ-gahitā evaɱ-parāmaṭṭhā evaɱ-gahitā bhavissanti evaɱ-abhisamparāyā" ti.|| ||</p>

					<p class="f4">Tañ ca Tathāgato pajānāti?|| ||</p>

					<p class="f4">Tato ca uttaritaraɱ pajānāti?|| ||</p>

					<p class="f4">Tañ ca pajānanaɱ <a id="pg39"><span class="f2 g"><b>[39]</b></span></a> na parāma-sati?|| ||</p>

					<p class="f4">Aparāmasato c'assa paccattaɱ yeva nibbuti viditā?|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4">Ime kho te, bhikkhave, dhammā gambhīrā duddasā duranubodhā santā paṇītā atakkāvacarā nipuṇā paṇḍita-vedanīyā ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p106">106</a>][<a href="../../../dhamma-vinaya/pts/dn/dn.01.rhyt.pts.htm#p106">pts</a>][<a href="../../../dhamma-vinaya/wp/dn/dn.01.wlsh.wp.htm#p106">wlsh</a>][<a href="../../../dhamma-vinaya/bd/dn/dn.01.6.olds.bd_end.htm#p106">olds</a>]</span> [3.29] 'Ime kho te, bhikkhave, samaṇa-brāhmaṇā pubbanta-kappikā ca aparanta-kappikā ca pubb'antāparanta-kappikā ca pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti dvā-saṭṭhiyā vatthūhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā pubbanta-kappikā ca aparanta-kappikā ca pubb'antāparanta-kappikā ca pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti,||<br />
					sabbe te imeh'eva dvā-saṭṭhiyā vatthūhi,||<br />
					etesaɱ vā aññatarena?|| ||</p>

					<p class="f4">N'atthi ito bahiddhā.|| ||</p>

					<p class="f4"><span class="f3">[<a id="p107">107</a>][<a href="../../../dhamma-vinaya/pts/dn/dn.01.rhyt.pts.htm#p107">pts</a>][<a href="../../../dhamma-vinaya/wp/dn/dn.01.wlsh.wp.htm#p107">wlsh</a>][<a href="../../../dhamma-vinaya/bd/dn/dn.01.6.olds.bd_end.htm#p107">olds</a>]</span> [3.30] Ta-y-idaɱ, bhikkhave, Tathāgato pajānāti:||<br />
					"Ime diṭṭhi-ṭ-ṭhānā evaɱ āgatā evaɱ-parāmaṭṭhā evaɱ-gahitā bhavissanti evaɱ-abhisamparāy" ti.|| ||</p>

					<p class="f4">Tañ ca Tathāgato pajānāti,||<br />
					tato ca uttaritaraɱ pajānāti.|| ||</p>

					<p class="f4">Tañ ca pajānanaɱ na parāma-sati.|| ||</p>

					<p class="f4">Aparāmasato c'assa paccattaɱ yeva nibbuti viditā.|| ||</p>

					<p class="f4">Vedanānaɱ samudayañ ca atthagamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimutto bhikkhave Tathāgato.|| ||</p>

					<p class="f4"><span class="f3">[<a id="p108">108</a>][<a href="../../../dhamma-vinaya/wp/dn/dn.01.wlsh.wp.htm#p108">wlsh</a>]</span> [3.31] Ime kho te, bhikkhave, dhammā gambhīrā duddasā duranubodhā santā paṇīnā atakkāvacarā nipuṇā paṇḍita-vedanīyā,||<br />
					ye Tathāgato sayaɱ abhiññā sacchi-katvā pavedeti,||<br />
					yehi Tathāgatassa yathā-bhuccaɱ vaṇṇaɱ sammā vadamānā vadeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p109">109</a>][<a href="../../../dhamma-vinaya/pts/dn/dn.01.rhyt.pts.htm#p109">pts</a>][<a href="../../../dhamma-vinaya/wp/dn/dn.01.wlsh.wp.htm#p109">wlsh</a>]</span> [3.32]<span class="f3"><sup>[<a id="fn1" href="#n1">1</a>]</sup></span> Tatra, bhikkhave, ye te samaṇa-brāhmaṇā sassata-vādā sassataɱ attānañ ca lokañ ca paññā-penti catūhi <a id="pg40"><span class="f2 g"><b>[40]</b></span></a> vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p110">110</a>][<a href="../../../dhamma-vinaya/wp/dn/dn.01.wlsh.wp.htm#p110">wlsh</a>]</span> [3.33] 'Tatra, bhikkhave, ye te samaṇa-brāhmaṇā ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti catūhi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p111">111</a>][<a href="../../../dhamma-vinaya/wp/dn/dn.01.wlsh.wp.htm#p111">wlsh</a>]</span> [3.34] Tatra, bhikkhave, ye te samaṇa-brāhmaṇā antānantikā antānantaɱ lokassa paññā-penti catūhi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p112">112</a>][<a href="../../../dhamma-vinaya/wp/dn/dn.01.wlsh.wp.htm#p112">wlsh</a>]</span> [3.35] Tatra, bhikkhave, ye te samaṇa-brāhmaṇā amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ catūhi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p113">113</a>][<a href="../../../dhamma-vinaya/wp/dn/dn.01.wlsh.wp.htm#p113">wlsh</a>]</span> [3.36] Tatra, bhikkhave, ye te samaṇa-brāhmaṇā adhicca-samuppannikā adhicca-samuppannaɱ attānañ ca lokañ ca paññā-penti dvīhi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ parisitavipphanditam eva.|| ||</p>

					<p class="f4"><span class="f3">[<a id="p114">114</a>][<a href="../../../dhamma-vinaya/wp/dn/dn.01.wlsh.wp.htm#p114">wlsh</a>]</span> [3.37] Tatra, bhikkhave, ye te samaṇa-brāhmaṇā pubbanta-kappikā pubbantānudiṭṭhino pubbantaɱ ārabbha aneka-vihitāni adhivutti-padāni abhivadanti aṭṭhādasahi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p115">115</a>][<a href="../../../dhamma-vinaya/wp/dn/dn.01.wlsh.wp.htm#p115">wlsh</a>]</span> [3.38] Tatra, bhikkhave, ye te samaṇa-brāhmaṇā uddham-āghātanikā saññi-vādā uddham āghātanā saññiɱ attānaɱ paññā-penti soḷasahi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><a id="pg41"><span class="f2 g"><b>[41]</b></span></a> <span class="f3">[<a id="p116">116</a>][<a href="../../../dhamma-vinaya/wp/dn/dn.01.wlsh.wp.htm#p116">wlsh</a>]</span> [3.39] Tatra, bhikkhave, ye te samaṇa-brāhmaṇā uddham-āghātanikā asaññi-vādā uddham āghātanā asaññiɱ attānaɱ paññā-penti aṭṭhahi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p117">117</a>][<a href="../../../dhamma-vinaya/wp/dn/dn.01.wlsh.wp.htm#p117">wlsh</a>]</span> [3.40] 'Tatra bhikkhave ye te samaṇa-brāhmaṇā uddham-āghātanikā n'eva-saññi-nāsaññi-vādā uddham āghātanā n'eva saññiɱ nāsaññiɱ attānaɱ paññā-penti aṭṭhahi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p118">118</a>][<a href="../../../dhamma-vinaya/wp/dn/dn.01.wlsh.wp.htm#p118">wlsh</a>]</span> [3.41] 'Tatra, bhikkhave, ye te samaṇa-brāhmaṇā uccheda-vādā sato sattassa ucchedaɱ vināsaɱ vibhavaɱ paññā-penti sattahi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p119">119</a>][<a href="../../../dhamma-vinaya/wp/dn/dn.01.wlsh.wp.htm#p119">wlsh</a>]</span> [3.42] 'Tatra, bhikkhave, ye te samaṇa-brāhmaṇā diṭṭha-dhamma-Nibbāna-vādā sato sattassa parama-diṭṭha-dhamma-Nibbānaɱ paññā-penti pañcahi vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p120">120</a>][<a href="../../../dhamma-vinaya/wp/dn/dn.01.wlsh.wp.htm#p120">wlsh</a>]</span> [3.43] 'Tatra, bhikkhave, ye te samaṇa-brāhmaṇā aparanta-kappikā aparantānudiṭṭhino aparantaɱ ārabbha aneka-vihitāni adhivutti-padāni abhivadanti catu-cattārīsāya vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p class="f4"><span class="f3">[<a id="p121">121</a>][<a href="../../../dhamma-vinaya/wp/dn/dn.01.wlsh.wp.htm#p121">wlsh</a>]</span> [3.44] 'Tatra, bhikkhave, ye te samaṇa-brāhmaṇā pubbanta-kappikā ca aparanta-kappikā ca pubb'antāparanta-kappikā ca pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti dvā-saṭṭhiyā vatthūhi,||<br />
					tad api tesaɱ bhavataɱ samaṇa-brāhmaṇānaɱ ajānataɱ apassataɱ vedayitaɱ,||<br />
					taṇhā-gatānaɱ paritasita-vipphanditam eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p122">122</a>][<a href="../../../dhamma-vinaya/pts/dn/dn.01.rhyt.pts.htm#p122">pts</a>][<a href="../../../dhamma-vinaya/wp/dn/dn.01.wlsh.wp.htm#p122">wlsh</a>]</span> [3.45] 'Tatra, bhikkhave, ye te samaṇa-brāhmaṇā sassata- <a id="pg42"><span class="f2 g"><b>[42]</b></span></a> vādā  sassataɱ attānañ ca lokañ ca paññā-penti catūhi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p123">123</a>][<a href="../../../dhamma-vinaya/wp/dn/dn.01.wlsh.wp.htm#p123">wlsh</a>]</span> [3.46] 'Tatra, bhikkhave, ye te samaṇa-brāhmaṇā ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti catūhi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p124">124</a>][<a href="../../../dhamma-vinaya/wp/dn/dn.01.wlsh.wp.htm#p124">wlsh</a>]</span> [3.47] 'Tatra, bhikkhave, ye te samaṇa-brāhmaṇā antānantikā antānantaɱ lokassa paññā-penti catūhi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p125">125</a>][<a href="../../../dhamma-vinaya/wp/dn/dn.01.wlsh.wp.htm#p125">wlsh</a>]</span> [3.48] 'Tatra, bhikkhave, ye te samaṇa-brāhmaṇā amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ catūhi vatthuhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p126">126</a>][<a href="../../../dhamma-vinaya/wp/dn/dn.01.wlsh.wp.htm#p126">wlsh</a>]</span> [3.49] Tatra, bhikkhave, ye te samaṇa-brāhmaṇā adhicca-samuppannikā adhicca-samuppannaɱ attānañ ca lokañ ca paññā-penti dvīhi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p127">127</a>][<a href="../../../dhamma-vinaya/wp/dn/dn.01.wlsh.wp.htm#p127">wlsh</a>]</span> [3.50] Tatra, bhikkhave, ye te samaṇa-brāhmaṇā pubbanta-kappikā pubbantānudiṭṭhino pubbantaɱ ārabbha aneka-vihitāni adhivutti-padāni abhivadanti aṭṭhādasahi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p128">128</a>][<a href="../../../dhamma-vinaya/wp/dn/dn.01.wlsh.wp.htm#p128">wlsh</a>]</span> [3.51] Tatra, bhikkhave, ye te samaṇa-brāhmaṇā uddham-āghātanikā saññi-vādā uddham āghātanā saññiɱ attānaɱ paññā-penti soḷasahi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p129">129</a>][<a href="../../../dhamma-vinaya/wp/dn/dn.01.wlsh.wp.htm#p129">wlsh</a>]</span> [3.52] Tatra, bhikkhave, ye te samaṇa-brāhmaṇā uddham-āghātanikā asaññi-vādā uddham āghātanā asaññiɱ attānaɱ paññā-penti aṭṭhahi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p130">130</a>][<a href="../../../dhamma-vinaya/wp/dn/dn.01.wlsh.wp.htm#p130">wlsh</a>]</span> [3.53] Tatra, bhikkhave, ye te samaṇa-brāhmaṇā uddham-āghātanikā n'eva-saññi-nāsaññi-vādā uddham āghātanā n'eva saññiɱ nāsaññiɱ attānaɱ paññāpeti aṭṭhahi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p131">131</a>][<a href="../../../dhamma-vinaya/wp/dn/dn.01.wlsh.wp.htm#p131">wlsh</a>]</span> [3.54] Tatra, bhikkhave, ye te samaṇa-brāhmaṇā uccheda-vādā sato sattassa ucchedaɱ vināsaɱ vibhavaɱ paññā-penti sattahi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p132">132</a>][<a href="../../../dhamma-vinaya/wp/dn/dn.01.wlsh.wp.htm#p132">wlsh</a>]</span> [3.55] Tatra, bhikkhave, ye te samaṇa-brāhmaṇā parama-diṭṭha-dhamma-Nibbāna-vādā sato sattassa parama-diṭṭha-dhamma-Nibbānaɱ paññā-penti pañcahi vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p133">133</a>][<a href="../../../dhamma-vinaya/wp/dn/dn.01.wlsh.wp.htm#p133">wlsh</a>]</span> [3.56] Tatra, bhikkhave, ye te samaṇa-brāhmaṇā aparanta- <a id="pg43"><span class="f2 g"><b>[43]</b></span></a> kappikā  aparantānudiṭṭhino aparantaɱ ārabbha aneka-vihitāni adhivutti-padāni abhivadanti catu-cattārīsāya vatthūhi,||<br />
					tad api phassa-paccayā.|| ||</p>

					<p class="f4"><span class="f3">[<a id="p134">134</a>][<a href="../../../dhamma-vinaya/wp/dn/dn.01.wlsh.wp.htm#p134">wlsh</a>]</span> [3.57] Tatra, bhikkhave, ye te samaṇa-brāhmaṇā pubbanta-kappikā ca aparanta-kappikā ca pubb'antāparanta-kappikā ca pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti dvā-saṭṭhiyā vatthūhi,||<br />
					tad api phassa-paccayā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p135">135</a>][<a href="../../../dhamma-vinaya/pts/dn/dn.01.rhyt.pts.htm#p135">pts</a>][<a href="../../../dhamma-vinaya/wp/dn/dn.01.wlsh.wp.htm#p135">wlsh</a>]</span> [3.58] Tatra, bhikkhave, ye te samaṇa-brāhmaṇā sassata-vādā sassataɱ attānañ ca lokañ ca paññā-penti catūhi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p136">136</a>][<a href="../../../dhamma-vinaya/wp/dn/dn.01.wlsh.wp.htm#p136">wlsh</a>]</span> [3.59] Tatra, bhikkhave, ye te samaṇa-brāhmaṇā ekacca-sassatikā ekacca-asassatikā ekaccaɱ sassataɱ ekaccaɱ asassataɱ attānañ ca lokañ ca paññā-penti catūhi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p137">137</a>][<a href="../../../dhamma-vinaya/wp/dn/dn.01.wlsh.wp.htm#p137">wlsh</a>]</span> [3.60] Tatra, bhikkhave, ye te samaṇa-brāhmaṇā antānantikā antānantaɱ lokassa paññā-penti catūhi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p138">138</a>][<a href="../../../dhamma-vinaya/wp/dn/dn.01.wlsh.wp.htm#p138">wlsh</a>]</span> [3.61] Tatra, bhikkhave, ye te samaṇa-brāhmaṇā amarā-vikkhepikā tattha tattha pañhaɱ puṭṭhā samānā vācā-vikkhepaɱ āpajjanti amarā-vikkhepaɱ catūhi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p139">139</a>][<a href="../../../dhamma-vinaya/wp/dn/dn.01.wlsh.wp.htm#p139">wlsh</a>]</span> [3.62] Tatra, bhikkhave, ye te samaṇa-brāhmaṇā adhicca-samuppannikā adhicca-samuppannaɱ attānañ ca lokañ ca paññā-penti dvīhi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p140">140</a>][<a href="../../../dhamma-vinaya/wp/dn/dn.01.wlsh.wp.htm#p140">wlsh</a>]</span> [3.63] Tatra, bhikkhave, ye te samaṇa-brāhmaṇā pubbanta-kappikā pubbantānudiṭṭhino pubbantaɱ ārabbha aneka-vihitāni adhivutti-padāni abhivadanti aṭṭhādasahi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p141">141</a>][<a href="../../../dhamma-vinaya/wp/dn/dn.01.wlsh.wp.htm#p141">wlsh</a>]</span> [3.64] Tatra, bhikkhave, ye te samaṇa-brāhmaṇā uddham- <a id="pg44"><span class="f2 g"><b>[44]</b></span></a> āghātanikā  saññi-vādā uddham āghātanā saññiɱ attānaɱ paññā-penti soḷasahi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p142">142</a>][<a href="../../../dhamma-vinaya/wp/dn/dn.01.wlsh.wp.htm#p142">wlsh</a>]</span> [3.65] Tatra, bhikkhave, ye te samaṇa-brāhmaṇā uddham-āghātanikā asaññi-vādā uddham āghātanā asaññiɱ attānaɱ paññā-penti aṭṭhahi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p143">143</a>][<a href="../../../dhamma-vinaya/wp/dn/dn.01.wlsh.wp.htm#p143">wlsh</a>]</span> [3.66] Tatra, bhikkhave, ye te samaṇa-brāhmaṇā uddham-āghātanikā n'eva-saññī-nāsaññi-vādā uddham āghātanā n'eva saññiɱ nāsaññiɱ attānaɱ paññā-penti aṭṭhahi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p144">144</a>][<a href="../../../dhamma-vinaya/wp/dn/dn.01.wlsh.wp.htm#p144">wlsh</a>]</span> [3.67] Tatra, bhikkhave, ye te samaṇa-brāhmaṇā uccheda-vādā sato sattassa ucchedaɱ vināsaɱ vibhavaɱ paññā-penti sattahi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p145">145</a>][<a href="../../../dhamma-vinaya/wp/dn/dn.01.wlsh.wp.htm#p145">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p145">olds</a>]</span> [3.68] Tatra, bhikkhave, ye te samaṇa-brāhmaṇā parama-diṭṭha-dhamma-Nibbāna-vādā sato sattassa parama-diṭṭha-dhamma-Nibbānaɱ paññā-penti pañcahi vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p146">146</a>][<a href="../../../dhamma-vinaya/wp/dn/dn.01.wlsh.wp.htm#p146">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p146">olds</a>]</span> [3.69] Tatra, bhikkhave, ye te samaṇa-brāhmaṇā aparanta-kappikā aparantānudiṭṭhino aparantaɱ ārabbha aneka-vihitāni adhivutti-padāni abhivadanti catu-cattārīsāya vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p class="f4"><span class="f3">[<a id="p147">147</a>][<a href="../../../dhamma-vinaya/wp/dn/dn.01.wlsh.wp.htm#p147">wlsh</a>][<a href="../../../dhamma-vinaya/bd/dn/dn.01.5.olds.bd_dhamma_3.htm#p147">olds</a>]</span> [3.70] Tatra, bhikkhave, ye te samaṇa-brāhmaṇā pubbanta-kappikā ca aparanta-kappikā ca pubb'antāparanta-kappikā ca pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti dvā-saṭṭhiyā vatthūhi,||<br />
					te vata aññatra phassā paṭisaŋvedissantīti n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p148">148</a>][<a href="../../../dhamma-vinaya/pts/dn/dn.01.rhyt.pts.htm#p148">pts</a>][<a href="../../../dhamma-vinaya/wp/dn/dn.01.wlsh.wp.htm#p148">wlsh</a>][<a href="../../../dhamma-vinaya/bd/dn/dn.01.6.olds.bd_end.htm#p148">olds</a>]</span> [3.71] Tatra, bhikkhave, ye te samaṇa-brāhmaṇā sassata-vādā sassataɱ attānañ ca lokañ ca paññā-penti catūhi vatthūhi,||<br />
					ye pi te samaṇa-brāhmaṇā ekacca-sassatikā ekacca-asassatikā,||<br />
					ye pi te samaṇa-brāhmaṇā antānantikā,||<br />
					ye pi te samaṇa-brāhmaṇā amarā-vikkhepikā,||<br />
					ye pi te <a id="pg45"><span class="f2 g"><b>[45]</b></span></a> samaṇa-brāhmaṇā adhicca-samuppannikā,||<br />
					ye pi te samaṇa-brāhmaṇā uddham-āghātanikā saññi-vādā,||<br />
					ye pi te samaṇa-brāhmaṇā uddham-āghātanikā asaññi-vādā,||<br />
					ye pi te samaṇa-brāhmaṇā uddham-āghātanikā n'eva-saññī-nāsaññi-vādā,||<br />
					ye pi te samaṇa-brāhmaṇā uccheda-vādā,||<br />
					ye pi te samaṇa-brāhmaṇā diṭṭha-dhamma-Nibbāna-vādā,||<br />
					ye pi te samaṇa-brāhmaṇā pubbanta-kappikā,||<br />
					ye pi te samaṇa-brāhmaṇā aparanta-kappikā,||<br />
					ye pi te samaṇa-brāhmaṇā pubbanta-kappikā ca aparanta-kappikā ca pubb'antāparanta-kappikā ca,||<br />
					pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti dvā-saṭṭhiyā vatthūhi,||<br />
					sabbe te chahi phassāyatanehi phussa phussa paṭisaŋvedenti?|| ||</p>

					<p class="f4">Tesaɱ vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ soka-parideva-dukkha-domanass'-upāyāsā sambhavanti.|| ||</p>

					<p class="f4">Yato kho bhikkhave bhikkhu channaɱ phass'āyatanānaɱ samudayaɱ ca atthagamaɱ ca assādaɱ ca ādīnavaɱ ca nissaraṇaɱ ca yathā-bhūtaɱ pajānāti,||<br />
					ayaɱ imehi sabbeh'eva uttaritaraɱ pajānāti.|| ||</p>

					<p class="f4"><span class="f3">[<a id="p149">149</a>][<a href="../../../dhamma-vinaya/pts/dn/dn.01.rhyt.pts.htm#p149">pts</a>][<a href="../../../dhamma-vinaya/wp/dn/dn.01.wlsh.wp.htm#p149">wlsh</a>][<a href="../../../dhamma-vinaya/bd/dn/dn.01.6.olds.bd_end.htm#p149">olds</a>]</span> [3.72] 'Ye hi keci, bhikkhave, samaṇā vā brāhmaṇā vā pubbanta-kappikā vā aparanta-kappikā vā pubb'antāparanta-kappikā vā pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti,||<br />
					sabbe te imeh'eva dvā-saṭṭhiyā vatthūhi anto-jālī-katā ettha sitā va u-m-mujjamānā ummujjanti?|| ||</p>

					<p class="f4">Ettha pariyāpannā anto-jālī-katā'va u-m-mujjamānā ummujjanti.|| ||</p>

					<p class="f4">'Seyyathā pi, bhikkhave, dakkho kevaṭṭo vā kevaṭṭantevāsī vā sukhumacchikena jālena parittaɱ udakadahaɱ otthareyya,||<br />
					tassa evam assa:||<br />
					"Ye kho keci imasmiɱ udaka-dahe oḷārikā pāṇā,||<br />
					sabbe te anto-jālī-katā ettha sitā va u-m-mujjamānā ummujjanti?|| ||</p>

					<p class="f4">Ettha pariyāpannā <a id="pg46"><span class="f2 g"><b>[46]</b></span></a> anto-jālī-katā va u-m-mujjamānā ummujjantī" ti||<br />
					evam eva kho, bhikkhave, ye hi keci samaṇā vā brāhmaṇā vā pubbanta-kappikā vā aparanta-kappikā vā pubb'antāparanta-kappikā vā pubb'antāparant'ānudiṭṭhino pubb'antāparantaɱ ārabbha aneka-vihitāni adhivutti-padāni abhivadanti,||<br />
					sabbe te imeh'eva dvā-saṭṭhiyā vatthūhi anto-jālī-katā ettha sitā va u-m-mujjamānā ummujjanti.|| ||</p>

					<p class="f4"><span class="f3">[<a id="p150">150</a>][<a href="../../../dhamma-vinaya/pts/dn/dn.01.rhyt.pts.htm#p150">pts</a>][<a href="../../../dhamma-vinaya/wp/dn/dn.01.wlsh.wp.htm#p150">wlsh</a>][<a href="../../../dhamma-vinaya/bd/dn/dn.01.6.olds.bd_end.htm#p150">olds</a>]</span> [3.73] 'Ucchinna-bhava-nettiko bhikkhave Tathāgatassa kāyo tiṭṭhati.|| ||</p>

					<p class="f4">Yāv'assa kāyo ṭhassati,||<br />
					tāva naɱ dakkhinti deva-manussā.|| ||</p>

					<p class="f4">Kāyassa bhedā uddhaɱ jīvita-pariyādānā na dakkhinti deva-manussā.|| ||</p>

					<p class="f4">'Seyyathā pi, bhikkhave, amba-piṇḍiyā vaṇṭa-c-chinnāya yāni kānici ambāni vaṇṭ'ūpaṭi-baddhāni,||<br />
					sabbāni tāni tad anvayāni bhavanti,||<br />
					evam eva kho, bhikkhave, ucchinna-bhava-nettiko Tathāgatassa kāyo tiṭṭhati.|| ||</p>

					<p class="f4">Yāv'assa kāyo ṭhassati,||<br />
					tāva naɱ dakkhinti deva-manussā.|| ||</p>

					<p class="f4">Kāyassa bhedā uddhaɱ jīvita-pariyādānā na dakkhinti deva-manussā' ti.|| ||</p>

					<p class="f4"><span class="f3">[<a id="p151">151</a>][<a href="../../../dhamma-vinaya/pts/dn/dn.01.rhyt.pts.htm#p151">pts</a>][<a href="../../../dhamma-vinaya/wp/dn/dn.01.wlsh.wp.htm#p151">wlsh</a>][<a href="../../../dhamma-vinaya/bd/dn/dn.01.6.olds.bd_end.htm#p151">olds</a>]</span> [3.74] Evaɱ vutte āyasmā Ānando Bhagavantaɱ etad avoca:|| ||</p>

					<p class="f4">'Acchariyaɱ bhante,||<br />
					abbhutaɱ bhante.|| ||</p>

					<p class="f4">Ko nāmo ayaɱ bhante, dhamma-pariyāyo?' ti.|| ||</p>

					<p class="f4">'Tasmā ti ha tvaɱ Ānanda imaɱ dhamma-pariyāyaɱ attha-jālan' ti pi naɱ dhārehi.|| ||</p>

					<p class="f4">'Dhamma-jālan' ti pi naɱ dhārehi.|| ||</p>

					<p class="f4">'Brahma-jālan' ti pi naɱ dhārehi.|| ||</p>

					<p class="f4">'Diṭṭhi-jālan' ti pi naɱ dhārehi.|| ||</p>

					<p class="f4">'Anuttaro saŋgāma-vijayo' ti pi naɱ dhārehī' ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4">Imasmiɱ ca pana veyyā-kara-ṇasmiɱ bhaññamāne dasasahassī loka-dhātu akampitthāti.|| ||</p>

					<p>&nbsp;</p>

					<p class="fp3 ctr">Brahma-jāla-suttaɱ</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> Text misnumbers, skips #31.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>