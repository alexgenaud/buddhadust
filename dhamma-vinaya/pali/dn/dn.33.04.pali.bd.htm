<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṅgīti Suttantaɱm, Fours." />
<title>DN 33.4: Saṅgīti Suttantaɱ: Catukkam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṅgīti Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"> <span class="f3"><a id="pg221"><span class="f2 g"><b>[221]</b></span></a></span> Atthi kho āvuso tena Bhagavatā jānatā passatā arahatā Sammā Sambuddhena cattāro dhammo sammad-akkhāto.|| ||</p>

					<p class="f4">Tattha sabbeh'eva saṅgāyitabbaɱ na vivaditabbaɱ,||<br />
					yatha-yidaɱ Brahma-cariyaɱ addhaniyaɱ assa cira-ṭ-ṭhitikaɱ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaɱ.|| ||</p>

					<p class="f4"><span class="f3">[<a id="p4.01">4.01</a>][<a href="../../../dhamma-vinaya/pts/dn/dn.33.04.rhyt.pts.htm#p4.01">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.01">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.01">olds</a>]</span> Cattāro sati-paṭṭhānā:||<br />
					Idh'āvuso bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ,||<br />
					vedanāsu vedānānupassī viharati ātāpi sampajāno satimā vineyya loke abhijjhā-domanassaɱ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaɱ,||<br />
					dhammesu Dhamm'ānupassī viharati ātāpi sampajāno satimā vineyya loke abhijjhā-domanassaɱ.|| ||</p>

					<p class="f4"><span class="f3">[<a id="p4.02">4.02</a>][<a href="../../../dhamma-vinaya/pts/dn/dn.33.04.rhyt.pts.htm#p4.02">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.02">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.02">olds</a>]</span> Cattāro samma-p-padhānā:||<br />
					Idh'āvuso bhikkhu anuppannānaɱ pāpakānaɱ akusalānaɱ dhammānaɱ anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.||<br />
					Uppannānaɱ pāpakānaɱ akusalānaɱ dhammānaɱ pahānāya chandaɱ janeti vāyamati viriyaɱ ārabhati cittaɱ paggaṇhāti padahati.||<br />
					Anuppannānaɱ kusalānaɱ dhammānaɱ uppādāya chandaɱ janeti vāyamati viriyaɱ ārabhati cittaɱ paggaṇhāti padahati.||<br />
					Uppannānaɱ kusalānaɱ dhammānaɱ ṭhitiyā asammosāya bhīyyo-bhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4"><span class="f3">[<a id="p4.03">4.03</a>][<a href="../../../dhamma-vinaya/pts/dn/dn.33.04.rhyt.pts.htm#p4.03">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.03">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.03">olds</a>]</span> Cattāro iddhi-pādā:||<br />
					Idh'āvuso bhikkhu chanda-samādhi-padhāna-saṅkhāra-samannāgataɱ iddhi-pādaɱ bhāveti.
					Citta-samādhi-padhāna-saṅkhāra-samannāgataɱ iddhi-pādaɱ bhāveti.
					Viriya-samādhi-padhāna- <span class="f3"><a id="pg222"><span class="f2 g"><b>[222]</b></span></a></span> saṅkhāra-samannāgataɱ iddhi-pādaɱ bhāveti.
					Vīmaɱsā-samādhi-padhāna-saṅkhāra-samannāgataɱ iddhipadāɱ bhāveti.|| ||</p>

					<p class="f4"><span class="f3">[<a id="p4.04">4.04</a>][<a href="../../../dhamma-vinaya/pts/dn/dn.33.04.rhyt.pts.htm#p4.04">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.04">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.04">olds</a>]</span> Cattāri jhānāni:||<br />
					Idh'āvuso bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ1 upasampajja viharati.||<br />
					Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.||<br />
					Pītiyā ca virāgā upekkhako ca viharati sato ca sampajāno sukhaɱ ca kāyena paṭisaɱvedeti,||<br />
					yan taɱ ariyā ācikkhanti: 'Upekkhako satimā sukha-vihārī' ti tatiya-jjhānaɱ upasampajja viharati.||<br />
					Sukhassa ca pahāṇā dukkhassa ca pahāṇā pubbe va somanassa-domanassānaɱ atthaṅ-gamā adukkham asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4"><span class="f3">[<a id="p4.05">4.05</a>][<a href="../../../dhamma-vinaya/pts/dn/dn.33.04.rhyt.pts.htm#p4.05">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.05">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.05">olds</a>]</span> Catasso samādhi-bhāvana:||<br />
					Atth'āvusā samādhi-bhāvanā bhāvitā bahulī-katā diṭṭha-dhamma-sukha-vihārāya saɱvaṭṭati.||<br />
					Atth'āvuso samādhi-bhāvanā bhāvitā bahulī-katā ñāṇa-dassana-paṭilābhāya saɱvaṭṭati.||<br />
					Atth'āvuso samādhi-bhāvanā bhāvitā bahulī-katā sati-sampajaññāya saɱvaṭṭati.||<br />
					Atth'āvuso samādhi-bhāvanā bhāvitā bahul-īkatā āsavānaɱ khayāya saɱvaṭṭati.||<br />
					&nbsp;<br />
					Katamā c'āvuso samādhi-bhāvanā bhāvitā bahulī-katā diṭṭha-dhamma-sukha-vihārāya saɱvaṭṭati?<br />
					Idh'āvuso bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.||<br />
					Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.||<br />
					Pītiyā ca virāgā upekkhako ca viharati sato ca sampajāno sukhaɱ ca kāyena paṭisaɱvedeti,||<br />
					yan taɱ ariyā ācikkhanti 'upekkhako satimā sukha-vihārī'ti taɱ tatiyaɱ-jhānaɱ upasampajja viharati.||<br />
					Sukhassa ca pahāṇā dukkhassa ca pahāṇā pubb'eva somanassa-domanassānaɱ atthaṅ-gamā adukkha-m-asukhaɱ upekkhā-sati-pārisuddhiɱ catutthaɱ-jhānaɱ4 upasampajja viharati.|| ||</p>

					<p class="f4">Ayaɱ <span class="f3"><a id="pg223"><span class="f2 g"><b>[223]</b></span></a></span> āvuso samādhi-bhāvanā bhāvitā bahulī-katā diṭṭha-dhamma-sukha-vihārāya saɱvaṭṭati.||<br />
					&nbsp;<br />
					Katamā c'āvuso samādi-bhāvanā bhāvitā bahulī-katā ñāṇa-dassana-paṭilābhāya saɱvaṭṭati?<br />
					Idh'āvuso bhikkhu āloka-saññaɱ manasi-karoti,||<br />
					divā-saññaɱ adhiṭṭhāti yathā divā tathā rattiɱ yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena sa-p-pabhāsaɱ cittaɱ bhāveti.|| ||</p>

					<p class="f4">Ayaɱ āvuso samādhi-bhāvanā bhāvitā bahulī-katā ñāṇa-dassana-paṭilābhāya saɱvaṭṭati.||<br />
					&nbsp;<br />
					Katamā c'āvuso samādhi-bhāvanā bhāvitā bahulī-katā sati-sampajaññāya saɱvaṭṭati?<br />
					Idh'āvuso bhikkhuno viditā'vedanā uppajjanti.|| ||</p>

					<p class="f4">Viditā upaṭṭhahanti,||<br />
					viditā<br /> abbhatthaɱ gacchanti,||<br />
					viditā saññā uppajjanti,||<br />
					viditā upaṭṭhahanti,||<br />
					viditā||<br />
					abbhatthaɱ gacchanti.|| ||</p>

					<p class="f4">Viditā vitakkā uppajjanti,||<br />
					viditā upaṭṭhahanti,||<br />
					viditā||<br />
					abbhatthaɱ gacchanti.|| ||</p>

					<p class="f4">Ayaɱ āvuso samādhi-bhāvanā bhāvitā bahulī-katā sati-sampajaññāya saɱvaṭṭati.|| ||</p>

					<p class="f4">Katamā c'āvuso samādhi-bhāvanā bhāvitā bahulī-katā āsavānaɱ khayāya saɱvaṭṭati?<br />
					Idh'āvuso bhikkhu pañcasu upādāna-k-khandhesu udaya-b-bay-ā-nupassī viharati.|| ||</p>

					<p class="f4">'Iti rūpaɱ,||<br />
					iti rūpassa samudayo,||<br />
					iti rūpassa atthaṅ-gaEd.:|| ||</p>

					<p class="f4">Iti vedanā,||<br />
					iti vedanāsu samudayo,||<br />
					iti vedanāssu atthaṅ-gaEd.:|| ||</p>

					<p class="f4">Iti saññā,||<br />
					iti saññā samudayo,||<br />
					iti saññā atthaṅ-gamo,||<br />
					iti saṅkhārā,||<br />
					iti saṅkhāro samudayo,||<br />
					iti saṅkhāro atthaṅ-gamo,||<br />
					iti viññāṇaɱ,||<br />
					iti viññāṇassa samudayo,||<br />
					iti viññāṇassa attha-gaEd.:|| ||</p>

					<p class="f4">Ayaɱ āvuso samādhi-bhāvanā bhāvitā bahulī-katā āsavānaɱ khayāya saɱvaṭṭati.|| ||</p>

					<p class="f4"><span class="f3">[<a id="p4.06">4.6</a>][<a href="../../../dhamma-vinaya/pts/dn/dn.33.04.rhyt.pts.htm#p4.06">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.06">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.06">olds</a>]</span> Catasso appamaññā:||<br />
					Idh'āvuso bhikkhu mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham <span class="f3"><a id="pg224"><span class="f2 g"><b>[224]</b></span></a></span> adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjena pharitvā viharati.||<br />
					Idh'āvuso bhikkhu karuṇā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjena pharitvā viharati.||<br />
					Idh'āvuso bhikkhu muditā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjena pharitvā viharati.||<br />
					Idh'āvuso bhikkhu upekkhā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjena pharitvā viharati</p>

					<p class="f4"><span class="f3">[<a id="p4.07">4.07</a>][<a href="../../../dhamma-vinaya/pts/dn/dn.33.04.rhyt.pts.htm#p4.07">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.07">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.07">olds</a>]</span> Cattāro āruppa:||<br />
					Idh'āvuso bhikkhu sabbaso rūpa-saññānaɱ samati-k-kamā paṭigha-saññānaɱ attha-gamā nānatta-saññānaɱ amanasi-kārā 'Ananto ākāso' ti Ākāsanañ-c'āyatanaɱ upasampajja viharati,||<br />
					sabbaso Ākāsanañ-c'āyatanaɱ samati-k-kamma 'Anantaɱ viññāṇan' ti.Viññāṇañ-c'āyatanaɱ upasampajja viharati,||<br />
					abbaso Viññāṇañ-c'āyatanaɱ samati-k-kamma 'n'atthi kiñcī'ti Ākiñcaññ'āyatanaɱ upasampajja viharati,||<br />
					abbaso Ākiñcaññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4"><span class="f3">[<a id="p4.08">4.08</a>][<a href="../../../dhamma-vinaya/pts/dn/dn.33.04.rhyt.pts.htm#p4.08">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.08">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.08">olds</a>]</span> Cattāri apassenāni:||<br />
					Idh'āvuso bhikkhu saṅkhāy'ekaɱ paṭisevati,||<br />
					saṅkhāy'ekaɱ adhivāseti,||<br />
					saṅkhāy'ekaɱ parivajjeti,||<br />
					saṅkhāy'ekaɱ vinodeti.|| ||</p>

					<p class="f4"><span class="f3">[<a id="p4.09">4.09</a>][<a href="../../../dhamma-vinaya/pts/dn/dn.33.04.rhyt.pts.htm#p4.09">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.09">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.09">olds</a>]</span> Cattāro ariya-vaɱsā:||<br />
					Idh'āvuso bhikkhu santuṭṭho hoti itarītarena cīvarena,||<br />
					itar'ītara-cīvara-santuṭṭhiyā ca vaṇṇa-vādī,||<br />
					na ca,||<br />
					cīvara-hetu anesanaɱ appaṭirūpaɱ āpajjati,||<br />
					aladdhā ca cīvaraɱ na paritassati,||<br />
					laddhā ca cīvaraɱ agathito amucchito anajjhāpanno ādīnava-dassāvī nissaraṇa-pañño paribhuñjati,||<br />
					tāya ca pana itar'ītara-cīvara-santuṭṭhiyā n'ev'attān-ukkaɱseti na paraɱ vambheti.|| ||</p>

					<p class="f4">Yo hi tattha dakkho analaso sampajāno patissato,||<br />
					yaɱ <span class="f3"><a id="pg225"><span class="f2 g"><b>[225]</b></span></a></span> vuccat'āvuso bhikkhu porāṇe aggaññe ariya-vaɱse ṭhito.||<br />
					Puna ca paraɱ āvuso bhikkhu santuṭṭho hoti itarītarena piṇḍa-pātena,||<br />
					itar'ītara-piṇḍa-pāta-santuṭhiyā ca vaṇṇa-vādī,||<br />
					na ca piṇḍa-pāta-hetu anesanaɱ appaṭirūpaɱ āpajjati,||<br />
					aladdhā ca piṇḍa-pātaɱ na paritassati,||<br />
					laddhā ca piṇḍa-pātaɱ agathito amucchito anajjhāpanno ādīnava-dassāvī nissaraṇa-pañño paribhuñajati,||<br />
					tāya ca pana itar'ītara-piṇḍa-pāta-santuṭṭhiyā n'ev'attānukkaɱseti na paraɱ vamheti.|| ||</p>

					<p class="f4">Yo hi tattha dakkho hoti analaso sampajāno patissato,||<br />
					ayaɱ vuccat'āvuso bhikkhu porāṇe aggaññe ariya-vaɱse ṭhito.||<br />
					Puna ca paraɱ āvuso bhikkhu santuṭṭho hoti itarītarena sen'āsanena,||<br />
					itar'ītara-sen'āsana-santuṭhiyā ca vaṇṇa-vādī,||<br />
					na ca sen'āsana-hetu anesanaɱ appaṭirūpaɱ āpajjati,||<br />
					aladdhā ca sen'āsanaɱ na paritassati,||<br />
					laddhā ca sen'āsanaɱ agathito amucchito anajjhāpanno ādīnava-dassāvī nissaraṇa-pañño paribhuñajati,||<br />
					tāya ca pana itar'ītara-sen'āsana-santuṭṭhiyā n'ev'attānukkaɱseti na paraɱ vamheti.|| ||</p>

					<p class="f4">Yo hi tattha dakkho hoti analaso sampajāno patissato,||<br />
					ayaɱ vuccat'āvuso bhikkhu porāṇe aggaññe ariya-vaɱse ṭhito.||<br />
					Puna ca paraɱ āvuso bhikkhu pahān-ā-rāmo hoti pahāna-rato bhāvan-ā-rāmo hoti bhāvanā-rato,||<br />
					tāya ca pana pahān-ā-rāmatāya pahāna-ratiyā bhāvan-ā-rāmatāya bhāvanā-ratiyā n'eva attān-ukkaɱseti na paraɱ vamehati.|| ||</p>

					<p class="f4">Yo hi tattha dakkho analaso sampajāno patissato,||<br />
					ayaɱ vuccat'āvuso bhikkhu porāṇe aggaññe ariya-vaɱse ṭhito.|| ||</p>

					<p class="f4"><span class="f3">[<a id="p4.10">4.10</a>][<a href="../../../dhamma-vinaya/pts/dn/dn.33.04.rhyt.pts.htm#p4.10">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.10">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.10">olds</a>]</span> Cattāri padhānāni:||<br />
					Saɱvara-ppadhānaɱ,||<br />
					pahāna-padhānaɱ,||<br />
					bhāvana-padhānaɱ,||<br />
					anurakkhana-padhānaɱ.||<br />
					&nbsp;<br />
					Katamañ c'āvuso saɱvara-padhānaɱ?<br />
					Idh'āvuso bhikkhu cakkhunā rūpaɱ disvā na nimitta-ggāhī hoti nānuvyañjana-ggāhī,||<br />
					yatvādhi-karaṇam etaɱ cakkhu'ndriyaɱ <span class="f3"><a id="pg226"><span class="f2 g"><b>[226]</b></span></a></span> asaɱvutaɱ viharantaɱ abhijjhā-domanassā pāpakā akusalā dhammā anvāya-ssaveyyuɱ,||<br />
					tassa saɱvarāya paṭipajjati,||<br />
					rakkhati cakkhudriyaɱ,||<br />
					cakkhu'ndriye saɱvarāyaɱ āpajjati.||<br />
					Sotena saddaɱ sutvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaɱ sot'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāya-ssaveyyuɱ,||<br />
					tassa saɱvarāya paṭipajjati,||<br />
					rakkhati sot'indriyaɱ,||<br />
					sotendriye saɱvaraɱ āpajjati.||<br />
					Ghānena gandhaɱ ghāyitvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaɱ ghānendriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāya-ssaveyyuɱ,||<br />
					tassa saɱvarāya paṭipajjati,||<br />
					rakkhati ghānendriyaɱ,||<br />
					ghān'endriye saɱvaraɱ āpajjati.||<br />
					Jivhāya rasaɱ sāyitvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaɱ jivh'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāya-ssaveyyuɱ,||<br />
					tassa saɱvarāya paṭipajjati,||<br />
					rakkhati jivh'indriyaɱ,||<br />
					jivh'indriye saɱvaraɱ āpajjati.||<br />
					Kāyena phoṭṭhabbaɱ phusitvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaɱ kāy'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāya-ssaveyyuɱ,||<br />
					tassa saɱvarāya paṭipajjati,||<br />
					rakkhati kāy'indriyaɱ,||<br />
					kāy'indriye saɱvaraɱ āpajjati.||<br />
					Manasā dhammaɱ viññāya na nimitta-ggāhī hoti nānubyañjana-ggāhī,||<br />
					yatvādhi-karaṇam etaɱ man'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāya-ssaveyyuɱ,||<br />
					tassa saɱvarāya paṭipajjati,||<br />
					rakkhati man'indriyaɱ,||<br />
					man'indriye saɱvaraɱ āpajjati.||<br />
					Idaɱ vuccat'āvuso saɱvara-ppadhānaɱ.||<br />
					&nbsp;<br />
					Katamañ c'āvuso pahāna-padhānaɱ?<br />
					Idh'āvuso bhikkhu uppannaɱ kāma-vitakkaɱ n'ādhivāseti pajahati vinodeti vyantī-karoti anabhāvaɱ gameti,||<br />
					uppannaɱ vyāpāda-vitakkaɱ n'ādhivāseti pajahati vinodeti vyantī-karoti anabhāvaɱ gameti,||<br />
					uppannaɱ vihiṅsā-vitakkaɱ n'ādhivāseti pajahati vinodeti vyantī-karoti anabhāvaɱ gameti,||<br />
					uppannuppanne pāpake akusale dhamme n'ādhivāseti pajahati vinodeti vyantī-karoti anabhāvaɱ gameti.||<br />
					Idaɱ vuccat'āvuso pahānappadhānaɱ.||<br />
					&nbsp;<br />
					Katamañ c'āvuso bhāvana-padhānaɱ?<br />
					Idh'āvuso bhikkhu sati-sambojjh'aṅgaɱ bhāveti viveka-nissitaɱ virāga-nissitaɱ nirodha-nissitaɱ vossagga-parināmiɱ.||<br />
					Dhamma-vicaya-sambojjh'aṅgaɱ bhāveti viveka-nissitaɱ virāga-nissitaɱ nirodha-nissitaɱ vossagga-parināmiɱ.||<br />
					Viriya-sambojjh'aṅgaɱ bhāveti viveka-nissitaɱ virāga-nissitaɱ nirodha-nissitaɱ vossagga-parināmiɱ.||<br />
					Pīti-sambojjh'aṅgaɱ bhāveti viveka-nissitaɱ virāga-nissitaɱ nirodha-nissitaɱ vossagga-parināmiɱ.||<br />
					Passaddhi-sambojjh'aṅgaɱ bhāveti viveka-nissitaɱ virāga-nissitaɱ nirodha-nissitaɱ vossagga-parināmiɱ.||<br />
					Samādhi-sambojjh'aṅgaɱ bhāveti viveka-nissitaɱ virāga-nissitaɱ nirodha-nissitaɱ vossagga-parināmiɱ.||<br />
					Upekkhā-sambojjh'aṅgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.||<br />
					Idaɱ vuccat'āvuso bhāvana-padhānaɱ.||<br />
					&nbsp;<br />
					Katamañ c'āvuso anurakkhaṇā-padhānaɱ?<br />
					Idh'āvuso bhikkhu uppannaɱ bhaddakaɱ samādhi-nimittaɱ anurakkhati atthika-saññaɱ pulavaka-saññaɱ vinīlaka-saññaɱ vicchiddaka-saññaɱ uddhumātaka-saññaɱ.||<br />
					Idaɱ vuccat'āvuso anurakkhana-padhāna</p>

					<p class="f4"><span class="f3">[<a id="p4.11">4.11</a>][<a href="../../../dhamma-vinaya/pts/dn/dn.33.04.rhyt.pts.htm#p4.11">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.11">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.11">olds</a>]</span> Cattāri ñāṇāni:||<br />
					Dhamme ñāṇaɱ,||<br />
					anvaye ñāṇaɱ,||<br />
					paricchede ñāṇaɱ,||<br />
					sammuti-ñāṇaɱ."</p>

					<p class="f4"><span class="f3"><a id="pg227"><span class="f2 g"><b>[227]</b></span></a>[<a id="p4.12">4.12</a>][<a href="../../../dhamma-vinaya/pts/dn/dn.33.04.rhyt.pts.htm#p4.12">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.12">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.12">olds</a>]</span> Aparāni pi cattāri ñāṇāni:||<br />
					Dukkhe ñāṇaɱ,||<br />
					samudaye ñāṇaɱ,||<br />
					nirodhe ñāṇaɱ,||<br />
					magge ñāṇaɱ.|| ||</p>

					<p class="f4"><span class="f3">[<a id="p4.13">4.13</a>][<a href="../../../dhamma-vinaya/pts/dn/dn.33.04.rhyt.pts.htm#p4.13">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.13">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.13">olds</a>]</span> Cattāri sot'āpattiyaṅgāni:||<br />
					Sappurisa-saɱ-sevo,||<br />
					Sad'Dhamma-savaṇaɱ,||<br />
					yoniso-mana-sikāro,||<br />
					dhammānu-dhamma-paṭipatti.|| ||</p>

					<p class="f4"><span class="f3">[<a id="p4.14">4.14</a>][<a href="../../../dhamma-vinaya/pts/dn/dn.33.04.rhyt.pts.htm#p4.14">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.14">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.14">olds</a>]</span> Cattāri Sot'āpannassa aṅgāni:||<br />
					Idh'āvuso ariya-sāvako Buddhe avecca-p-pasādena samannāgato hoti: 'Iti pi so Bhagavā arahaɱ SammāSamBuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā' ti.||<br />
					Dhamme avecca-p-pasādena samannāgato hoti: 'Svākkhāto Bhagavatā Dhammo sandiṭṭhiko akāliko ehi-passiko opanayiko paccattaɱ veditabbo viñgñūhī' ti.||<br />
					Saṅghe avecca-p-pasādena samannāgato hoti: 'Su-paṭipanno Bhagavato sāvaka Saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni,||<br />
					aṭṭha purisa-puggalā,||<br />
					eso Bhagavato sāvaka-saṅgho āhuṇeyyo pāhuṇeyayā dakkhiṇeyyo añjali-karaṇīyo anuttaraɱ puñña-kkhettaɱ lokassā' ti.||<br />
					Ariya-kantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññūppasatthehi aparām-aṭṭhehi samādhi-saɱvaṭṭa-nikehi.|| ||</p>

					<p class="f4"><span class="f3">[<a id="p4.15">4.15</a>][<a href="../../../dhamma-vinaya/pts/dn/dn.33.04.rhyt.pts.htm#p4.15">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.15">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.15">olds</a>]</span> Cattāri sāmañña-phalāni:||<br />
					Sot'āpatti-phalaɱ,||<br />
					Sakad-āgāmi-phalaɱ,||<br />
					Anāgāmi-phalaɱ,||<br />
					Arahatta-phalaɱ.|| ||</p>

					<p class="f4"><span class="f3"><a id="pg228"><span class="f2 g"><b>[228]</b></span></a>[<a id="p4.16">4.16</a>][<a href="../../../dhamma-vinaya/pts/dn/dn.33.04.rhyt.pts.htm#p4.16">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.16">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.16">olds</a>]</span> Catasso dhātuyo:||<br />
					Paṭhavi-dhātu,||<br />
					āpo-dhātu,||<br />
					tejo-dhātu,||<br />
					vāyo-dhātu.|| ||</p>

					<p class="f4"><span class="f3">[<a id="p4.17">4.17</a>][<a href="../../../dhamma-vinaya/pts/dn/dn.33.04.rhyt.pts.htm#p4.17">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.17">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.17">olds</a>]</span> Cattāro āhārā:||<br />
					Kabalīkāro āhāro,||<br />
					oḷāriko vā sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaɱ catutthaɱ.|| ||</p>

					<p class="f4"><span class="f3">[<a id="p4.18">4.18</a>][<a href="../../../dhamma-vinaya/pts/dn/dn.33.04.rhyt.pts.htm#p4.18">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.18">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.18">olds</a>]</span> Catasso viññāṇa-ṭ-ṭhitiyo:||<br />
					Rūpūpayaɱ vā āvuso viññāṇaɱ tiṭṭha-mānaɱ tiṭṭhati,||<br />
					rūp-ā-rammaṇaɱ rūpa-p-patiṭṭhaɱ nand'upasecanaɱ vuḍḍhiɱ virūḷhiɱ vepullaɱ āpajjati.||<br />
					Vedan'ūpayaɱ vā āvuso viññāṇaɱ tiṭṭha-mānaɱ tiṭṭhati,||<br />
					vedanārammaṇaɱ vedana-p-patiṭṭhaɱ nandūpasecanaɱ vuḍḍhiɱ virūḷhiɱ vepullaɱ āpajjati.||<br />
					Saññ'ūpayaɱ vā āvuso viññāṇaɱ tiṭṭha-mānaɱ tiṭṭhati,||<br />
					saññārammaṇaɱ saññāppatiṭṭhaɱ nandūpasecanaɱ vuḍḍhiɱ virūḷhiɱ vepullaɱ āpajjati.||<br />
					Saṅkhār'ūpayaɱ vā āvuso viññāṇaɱ tiṭṭha-mānaɱ tiṭṭhati,||<br />
					saṅkhārammaṇaɱ saṅkhāra-p-patiṭṭhaɱ nandūpasecanaɱ vuḍḍhiɱ virūḷhiɱ vepullaɱ āpajjati.|| ||</p>

					<p class="f4"><span class="f3">[<a id="p4.19">4.19</a>][<a href="../../../dhamma-vinaya/pts/dn/dn.33.04.rhyt.pts.htm#p4.19">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.19">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.19">olds</a>]</span> Cattāri agati-gamanāni:||<br />
					Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati.|| ||</p>

					<p class="f4"><span class="f3">[<a id="p4.20">4.20</a>][<a href="../../../dhamma-vinaya/pts/dn/dn.33.04.rhyt.pts.htm#p4.20">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.20">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.20">olds</a>]</span> Cattāro taṇhuppādā:||<br />
					Cīvara-hetu vā āvuso bhikkhuno taṇhā uppajjamānā uppajjati.||<br />
					Piṇḍapāta-hetu vā āvuso bhikkhuno taṇhā uppajjamānā uppajjati.||<br />
					Senāsana-hetu vā āvuso bhikkhuno taṇhā uppajjamānā uppajjati.||<br />
					Iti bhav-ā-bhava-hetu vā āvuso bhikkhuno taṇhā uppajjamānā uppajjati.|| ||</p>

					<p class="f4"><span class="f3">[<a id="p4.21">4.21</a>][<a href="../../../dhamma-vinaya/pts/dn/dn.33.04.rhyt.pts.htm#p4.21">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.21">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.21">olds</a>]</span> Catasso paṭipadā:||<br />
					Dukkhā paṭipadā dandh-ā-bhiññā,||<br />
					dukkhā paṭipadā khippābhiññā,||<br />
					sukhā paṭipadā dandh-ā-bhiññā,||<br />
					sukhā paṭipadā khippābhiññā.|| ||</p>

					<p class="f4"><span class="f3"><a id="pg229"><span class="f2 g"><b>[229]</b></span></a>[<a id="p4.22">4.22</a>][<a href="../../../dhamma-vinaya/pts/dn/dn.33.04.rhyt.pts.htm#p4.22">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.22">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.22">olds</a>]</span> Aparā pi catasso paṭipadā:<span class="f3"><sup>[<a id="fn1" href="#n1">1</a>]</sup></span><br />
					Akkhamā paṭipadā,||<br />
					khamā paṭipadā,||<br />
					damā paṭipadā,||<br />
					samā paṭipadā,</p>

					<p class="f4"><span class="f3">[<a id="p4.23">4.23</a>][<a href="../../../dhamma-vinaya/pts/dn/dn.33.04.rhyt.pts.htm#p4.23">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.23">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.23">olds</a>]</span> Cattāri dhamma-padāni:||<br />
					Anabhijjhā dhammapadaɱ,||<br />
					avyāpādo dhamma-padaɱ,||<br />
					sammā-sati dhamma-padaɱ,||<br />
					sammā-samādhi dhamma-padaɱ.|| ||</p>

					<p class="f4"><span class="f3">[<a id="p4.24">4.24</a>][<a href="../../../dhamma-vinaya/pts/dn/dn.33.04.rhyt.pts.htm#p4.24">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.24">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.24">olds</a>]</span> Cattāri dhamma-samādānāni:||<br />
					Atth'āvuso dhamma-samādānaɱ pacc'uppanna dukkhañ c'eva āyatiñ ca dukkha-vipākaɱ<br />
					Atth'āvuso dhamma-samādānaɱ pacc'uppanna dukkhaɱ āyatiɱ ca sukha-vipākaɱ.||<br />
					Atth'āvuso dhamma-samādānaɱ pacc'uppanna sukhaɱ āyatiɱ ca dukkha-vipākaɱ.||<br />
					Atth'āvuso dhamma-samādānaɱ pacc'uppanna sukhañcava āyatiɱ ca sukha-vipākaɱ.|| ||</p>

					<p class="f4"><span class="f3">[<a id="p4.25">4.25</a>][<a href="../../../dhamma-vinaya/pts/dn/dn.33.04.rhyt.pts.htm#p4.25">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.25">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.25">olds</a>]</span> Cattāro dhamma-k-khandhā:||<br />
					Sīla-kkhavdho,||<br />
					samādhi-k-khandho,||<br />
					paññā-k-khandho,||<br />
					vimutti-k-khandho.|| ||</p>

					<p class="f4"><span class="f3">[<a id="p4.26">4.26</a>][<a href="../../../dhamma-vinaya/pts/dn/dn.33.04.rhyt.pts.htm#p4.26">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.26">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.26">olds</a>]</span> Cattāri balāni:||<br />
					Viriya-balaɱ,||<br />
					sati-balaɱ,||<br />
					samādhi-balaɱ,||<br />
					paññā-balaɱ.|| ||</p>

					<p class="f4"><span class="f3">[<a id="p4.27">4.27</a>][<a href="../../../dhamma-vinaya/pts/dn/dn.33.04.rhyt.pts.htm#p4.27">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.27">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.27">olds</a>]</span> Cattāri adhiṭ-ṭhānāni:||<br />
					Paññā-adiṭṭhānaɱ,||<br />
					saccādhiṭṭhānaɱ,||<br />
					cāgādhiṭṭhānaɱ,||<br />
					upasamādhiṭṭhānaɱ.|| ||</p>

					<p class="f4"><span class="f3">[<a id="p4.28">4.28</a>][<a href="../../../dhamma-vinaya/pts/dn/dn.33.04.rhyt.pts.htm#p4.28">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.28">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.28">olds</a>]</span> Cattāri pañha-vyākaraṇā:||<br />
					Ekaɱsa-vyākaraṇīyo pañho,||<br />
					vibhajja-vyākaraṇīyo pañho,||<br />
					paṭipucchā-vyākaraṇīyo pañho,||<br />
					ṭhapaṇīyo pañho.|| ||</p>

					<p class="f4"><span class="f3"><a id="pg230"><span class="f2 g"><b>[230]</b></span></a>[<a id="p4.29">4.29</a>][<a href="../../../dhamma-vinaya/pts/dn/dn.33.04.rhyt.pts.htm#p4.29">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.29">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.29">olds</a>]</span> Cattārī kammāni:||<br />
					Atth'āvuso kammaɱ kaṇhaɱ kaṇha-vipākaɱ.||<br />
					Atth'āvuso kammaɱ sukkaɱ sukka-vipākaɱ.||<br />
					Atth'āvuso kammaɱ kaṇha-sukkaɱ kaṇha-sukka-vipākaɱ.||<br />
					Atth'āvuso kammaɱ akanhaɱ asukkaɱ akanha-asukka-vipākaɱ kamma-k-khayāya saɱvaṭṭati.|| ||</p>

					<p class="f4"><span class="f3">[<a id="p4.30">4.30</a>][<a href="../../../dhamma-vinaya/pts/dn/dn.33.04.rhyt.pts.htm#p4.30">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.30">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.30">olds</a>]</span> Cattāro sacchi-karaṇīyā dhammā:||<br />
					Pubbe-nivāso satiyā sacchi-karaṇīyo.||<br />
					Cutūpapāto cakkhunā sacchi-karaṇiyo.||<br />
					Aṭṭha vimokkhā kāyena sacchi-karaṇīyā.||<br />
					Āsavānaɱ khayo paññāya sacchi-karaṇīyo.|| ||</p>

					<p class="f4"><span class="f3">[<a id="p4.31">4.31</a>][<a href="../../../dhamma-vinaya/pts/dn/dn.33.04.rhyt.pts.htm#p4.31">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.31">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.31">olds</a>]</span> Cattāro oghā:||<br />
					Kāmogho,||<br />
					bhavogho,||<br />
					diṭṭhogho,||<br />
					avijjogho.|| ||</p>

					<p class="f4"><span class="f3">[<a id="p4.32">4.32</a>][<a href="../../../dhamma-vinaya/pts/dn/dn.33.04.rhyt.pts.htm#p4.32">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.32">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.32">olds</a>]</span> Cattāro yogā:||<br />
					Kāma-yogo,||<br />
					bhava-yogo,||<br />
					diṭṭhi-yogo,||<br />
					avijjā-yogo.|| ||</p>

					<p class="f4"><span class="f3">[<a id="p4.33">4.33</a>][<a href="../../../dhamma-vinaya/pts/dn/dn.33.04.rhyt.pts.htm#p4.33">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.33">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.33">olds</a>]</span> Cattāro visaɱyogā:||<br />
					Kāmayoga-visaɱyogo,||<br />
					bhavayoga-visaɱyogo,||<br />
					diṭṭhiyoga-visaɱyogo,||<br />
					avijjāyoga-visaɱyogo.|| ||</p>

					<p class="f4"><span class="f3">[<a id="p4.34">4.34</a>][<a href="../../../dhamma-vinaya/pts/dn/dn.33.04.rhyt.pts.htm#p4.34">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.34">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.34">olds</a>]</span> Cattāro ganthā:||<br />
					Abhijjhā kāya-gantho,||<br />
					vyāpādo kāya-gantho,||<br />
					sīla-b-bata-parāmāso kāya-gantho,||<br />
					idaɱ-saccābhiniveso kāya-gatho.|| ||</p>

					<p class="f4"><span class="f3">[<a id="p4.35">4.35</a>][<a href="../../../dhamma-vinaya/pts/dn/dn.33.04.rhyt.pts.htm#p4.35">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.35">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.35">olds</a>]</span> Cattāri upādānāni:||<br />
					Kām'ūpadānaɱ,||<br />
					diṭṭhupādānaɱ,||<br />
					sīla-b-bat'ūpādānaɱ,||<br />
					att'avād'ūpādānaɱ.|| ||</p>

					<p class="f4"><span class="f3">[<a id="p4.36">4.36</a>][<a href="../../../dhamma-vinaya/pts/dn/dn.33.04.rhyt.pts.htm#p4.36">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.36">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.36">olds</a>]</span> Catasso yoniyo:||<br />
					Aṇḍa-ja-yoni,||<br />
					jalābu-ja-yoni,||<br />
					saɱseda-ja-yoni,||<br />
					opapātika-yoni.|| ||</p>

					<p class="f4"><span class="f3"><a id="pg231"><span class="f2 g"><b>[231]</b></span></a>[<a id="p4.37">4.37</a>][<a href="../../../dhamma-vinaya/pts/dn/dn.33.04.rhyt.pts.htm#p4.37">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.37">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.37">olds</a>]</span> Catasso gabbhāvakkanatiyo:||<br />
					Idh'āvuso ekacco asampajāno c'eva mātu kucchiyam okkamati,||<br />
					asampajāno mātu kucchismiɱ ṭhāti,||<br />
					asampajāno mātu kucchismā ni-k-khamati.|| ||</p>

					<p class="f4">Ayaɱ paṭhamā gabbhāvakkanti.||<br />
					Puna ca paraɱ āvuso idh'ekacco sampajāno hi kho mātu kucchiɱ okkamati,||<br />
					asampajāno mātu kucchismiɱ ṭhāti,||<br />
					asampajāno mātu kucchismā ni-k-khamati.|| ||</p>

					<p class="f4">Ayaɱ dutiyā gabbhāvakkanti.||<br />
					Puna ca paraɱ āvuso idh'ekacco sampajāno mātu kucchiɱ okkamati,||<br />
					sampajāno mātu kucchismiɱ ṭhāti,||<br />
					asampajāno mātu kucchismā ni-k-khamati.|| ||</p>

					<p class="f4">Ayaɱ tatiyā gabbhāvakkanti.||<br />
					Puna ca paraɱ āvuso idh'ekacco sampajāno c'eva mātu kucchiɱ okkamati,||<br />
					sampajāno mātu kucchismiɱ ṭhāti,||<br />
					sampajāno mātu kucchismā ni-k-khamati.|| ||</p>

					<p class="f4">Ayaɱ catutthā gabbhāvakkanti.|| ||</p>

					<p class="f4"><span class="f3">[<a id="p4.38">4.38</a>][<a href="../../../dhamma-vinaya/pts/dn/dn.33.04.rhyt.pts.htm#p4.38">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.38">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.38">olds</a>]</span> Cattāro atta-bhāva-paṭilābhā:||<br />
					Atth'āvuso atta-bhāva-paṭilābho yasmiɱ atta-bhāva-paṭilābhe atta-sañcetanā yeva kamati no para-sañcetanā.||<br />
					Atth'āvuso atta-bhāva-paṭilābho yasmiɱ atta-bhāva-paṭilābhe para-sañcetanā yeva kamati no atta-sañcetanā.||<br />
					Atth'āvuso atta-bhāva-paṭilābho yasmiɱ atta-bhāva-paṭilābhe atta-sañcetanā c'eva kamati para-sañcetanā ca.||<br />
					Atth'āvuso atta-bhāva-paṭilābho yasmiɱ atta-bhāva-paṭilābhe n'eva atta-sañcetanā kamati no para-sañcetanā.|| ||</p>

					<p class="f4"><span class="f3">[<a id="p4.39">4.39</a>][<a href="../../../dhamma-vinaya/pts/dn/dn.33.04.rhyt.pts.htm#p4.39">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.39">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.39">olds</a>]</span> Catasso dakkhiṇā-visuddhiyo:||<br />
					Atth'āvuso dakkhiṇā dāyakato visujjhati no paṭiggāhakato.||<br />
					Atth'āvuso dakkhiṇā paṭiggāhakato visujjhati no dāyakato.||<br /> Atth'āvuso dakkhiṇā n'eva dāyakato visujjhati <span class="f3"><a id="pg232"><span class="f2 g"><b>[232]</b></span></a></span> no paṭiggāhakato.||<br /> Atth'āvuso dakkhiṇā dāyakato c'eva visujjhati paṭiggāhakato ca.|| ||</p>

					<p class="f4"><span class="f3">[<a id="p4.40">4.40</a>][<a href="../../../dhamma-vinaya/pts/dn/dn.33.04.rhyt.pts.htm#p4.40">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.40">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.40">olds</a>]</span> Cattāri saṅgaha-vatthūni:||<br />
					Dānaɱ,||<br />
					peyyavajjaɱ,||<br />
					attha-cariyaɱ,||<br />
					samān'attatā.|| ||</p>

					<p class="f4"><span class="f3">[<a id="p4.41">4.41</a>][<a href="../../../dhamma-vinaya/pts/dn/dn.33.04.rhyt.pts.htm#p4.41">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.41">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.41">olds</a>]</span> Cattāro anariya-vohārā:||<br />
					Musā-vādo,||<br />
					pisuṇā vācā,||<br />
					pharusā vācā,||<br />
					sampha-p-palāpo.|| ||</p>

					<p class="f4"><span class="f3">[<a id="p4.42">4.42</a>][<a href="../../../dhamma-vinaya/pts/dn/dn.33.04.rhyt.pts.htm#p4.42">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.42">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.42">olds</a>]</span> Cattāro ariya-vohārā:||<br />
					Musā-vādā veramaṇī,||<br />
					pisuṇāya vācāya veramaṇī,||<br />
					pharāsāya vācāya veramaṇī,||<br />
					sampha-p-palāpā veramaṇī.|| ||</p>

					<p class="f4"><span class="f3">[<a id="p4.43">4.43</a>][<a href="../../../dhamma-vinaya/pts/dn/dn.33.04.rhyt.pts.htm#p4.43">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.43">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.43">olds</a>]</span> Apare pi cattāro anariya-vohārā:||<br />
					Adiṭṭhe diṭṭha-vāditā,||<br />
					assute suta-vāditā,||<br />
					amute muta-vāditā,||<br />
					aviññāte viññāta-vāditā.|| ||</p>

					<p class="f4"><span class="f3">[<a id="p4.44">4.44</a>][<a href="../../../dhamma-vinaya/pts/dn/dn.33.04.rhyt.pts.htm#p4.44">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.44">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.44">olds</a>]</span> Apare pi cattāro ariya-voharā:||<br />
					Adiṭṭhe Adiṭṭha-vāditā,||<br />
					assute a-s-suta-vāditā,||<br />
					amute amuta-vāditā,||<br />
					aviññāte aviññāta-vāditā.|| ||</p>

					<p class="f4"><span class="f3">[<a id="p4.45">4.45</a>][<a href="../../../dhamma-vinaya/pts/dn/dn.33.04.rhyt.pts.htm#p4.45">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.45">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.45">olds</a>]</span> Apare pi cattāro anariya-vohārā:||<br />
					Diṭṭhe adiṭṭha-vāditā,||<br />
					sute a-s-suta-vāditā,||<br />
					mute amuta-vāditā,||<br />
					viññāte aviññāta-vāditā.|| ||</p>

					<p class="f4"><span class="f3">[<a id="p4.46">4.46</a>][<a href="../../../dhamma-vinaya/pts/dn/dn.33.04.rhyt.pts.htm#p4.46">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.46">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.46">olds</a>]</span> Apare pi cattāro ariya-vohārā:||<br />
					Diṭṭhe diṭṭha-vāditā,||<br />
					sute suta-vāditā,||<br />
					mute muta-vāditā,||<br />
					viññāte viññāta-vāditā.|| ||</p>

					<p class="f4"><span class="f3">[<a id="p4.47">4.47</a>][<a href="../../../dhamma-vinaya/pts/dn/dn.33.04.rhyt.pts.htm#p4.47">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.47">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.47">olds</a>]</span> Cattāro puggalā:||<br />
					Idh'āvuso ekacco puggalo attan-tapo hoti atta-paritāpanānuyogam anuyutto.||<br />
					Idh'āvuso ekacce puggalo paran-tapo hoti para-paritāpanānuyogam anuyutto.||<br />
					Idh'āvuso ekacco puggalo attan-tapo ca hoti atta-paritāpanānuyogam anuyutto,||<br />
					paran-tapo ca para-paritāpanānuyogam anuyutto.||<br />
					Idh'āvuso ekacco puggalo n'eva attan-tapo hoti na atta-paritāpanānuyogam anuyutto na paran-tapo na para-paritāpanuyogam anuyutto.|| ||</p>

					<p class="f4">So anattan-tapo aparan- <span class="f3"><a id="pg233"><span class="f2 g"><b>[233]</b></span></a></span> tapo diṭṭhe'va dhamme nicchāto nibbuto sītī-bhuto sukha-paṭisaɱvedi brahma-bhutena attanā viharati.|| ||</p>

					<p class="f4"><span class="f3">[<a id="p4.48">4.48</a>][<a href="../../../dhamma-vinaya/pts/dn/dn.33.04.rhyt.pts.htm#p4.48">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.48">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.48">olds</a>]</span> Apare'pi cattāro puggalā:||<br />
					Idh'āvuso ekacco puggalo atta-hitāya paṭipanno hoti no para-hitāya.||<br />
					Idh'āvuso ekacco puggalo para-hitāya paṭipanno hoti no atta-hitāya.||<br />
					Idh'āvuso ekacco puggalo n'eva atta-hitāya paṭipanno hoti na para-hitāya.||<br />
					Idh'āvuso ekacco puggalo atta-hitāya c'eva paṭipanno hoti para-hitāya ca.|| ||</p>

					<p class="f4"><span class="f3">[<a id="p4.49">4.49</a>][<a href="../../../dhamma-vinaya/pts/dn/dn.33.04.rhyt.pts.htm#p4.49">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.49">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.49">olds</a>]</span> Apare pi cattāro puggalā:||<br />
					Tamo tama parāyano,||<br />
					tamo joti-parāyano,||<br />
					joti tama-parāyano,||<br />
					joti joti-parāyano.|| ||</p>

					<p class="f4"><span class="f3">[<a id="p4.50">4.50</a>][<a href="../../../dhamma-vinaya/pts/dn/dn.33.04.rhyt.pts.htm#p4.50">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.50">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.50">olds</a>]</span> Apare pi cattāro puggalā:||<br />
					Samaṇa-m-acalo,||<br />
					samaṇa-padumo,||<br />
					samaṇa-puṇḍariko,||<br />
					samaṇa-sukhumālo.|| ||</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena cattāro dhammo sammad-akkhāto.|| ||</p>

					<p class="f4">Tattha sabbeh'eva saṅgāyitabbaɱ na vivaditabbaɱ,||<br />
					yatha-yidaɱ Brahma-cariyaɱ addhaniyaɱ assa cira-ṭ-ṭhitikaɱ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaɱ.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> <i>Cf.</i> <i>A</i> <a href="../../../backmatter/indexes/sutta/an/idx_03_tikanipata.htm#p67">I 197;</a> <a href="../../../backmatter/indexes/sutta/an/idx_04_catukkanipata.htm#p42">II 46.</a></p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>