<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṇgīti Suttantaṃm, Fours." />
<title>DN 33.4: Saṇgīti Suttantaṃ: Catukkam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṇgīti Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"> <span class="f3"><a id="pg221"><span class="f2 g"><b>[221]</b></span></a></span> Atthi kho āvuso tena Bhagavatā jānatā passatā arahatā Sammā Sambuddhena cattāro dhammo sammad-akkhāto.|| ||</p>

					<p class="f4">Tattha sabbeh'eva saṇgāyitabbaṃ na vivaditabbaṃ,||<br />
					yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.|| ||</p>

					<p class="f4"><span class="f3">[<a id="p4.01">4.01</a>][<a href="../../../dhamma-vinaya/pts/dn/dn.33.04.rhyt.pts.htm#p4.01">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.01">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.01">olds</a>]</span> Cattāro sati-paṭṭhānā:||<br />
					Idh'āvuso bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaṃ,||<br />
					vedanāsu vedānānupassī viharati ātāpi sampajāno satimā vineyya loke abhijjhā-domanassaṃ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaṃ,||<br />
					dhammesu Dhamm'ānupassī viharati ātāpi sampajāno satimā vineyya loke abhijjhā-domanassaṃ.|| ||</p>

					<p class="f4"><span class="f3">[<a id="p4.02">4.02</a>][<a href="../../../dhamma-vinaya/pts/dn/dn.33.04.rhyt.pts.htm#p4.02">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.02">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.02">olds</a>]</span> Cattāro samma-p-padhānā:||<br />
					Idh'āvuso bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati.||<br />
					Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati.||<br />
					Anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati.||<br />
					Uppannānaṃ kusalānaṃ dhammānaṃ ṭhitiyā asammosāya bhīyyo-bhāvāya vepullāya bhāvanāya pāripūriyā chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4"><span class="f3">[<a id="p4.03">4.03</a>][<a href="../../../dhamma-vinaya/pts/dn/dn.33.04.rhyt.pts.htm#p4.03">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.03">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.03">olds</a>]</span> Cattāro iddhi-pādā:||<br />
					Idh'āvuso bhikkhu chanda-samādhi-padhāna-saṇkhāra-samannāgataṃ iddhi-pādaṃ bhāveti.
					Citta-samādhi-padhāna-saṇkhāra-samannāgataṃ iddhi-pādaṃ bhāveti.
					Viriya-samādhi-padhāna- <span class="f3"><a id="pg222"><span class="f2 g"><b>[222]</b></span></a></span> saṇkhāra-samannāgataṃ iddhi-pādaṃ bhāveti.
					Vīmaṃsā-samādhi-padhāna-saṇkhāra-samannāgataṃ iddhipadāṃ bhāveti.|| ||</p>

					<p class="f4"><span class="f3">[<a id="p4.04">4.04</a>][<a href="../../../dhamma-vinaya/pts/dn/dn.33.04.rhyt.pts.htm#p4.04">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.04">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.04">olds</a>]</span> Cattāri jhānāni:||<br />
					Idh'āvuso bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ1 upasampajja viharati.||<br />
					Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.||<br />
					Pītiyā ca virāgā upekkhako ca viharati sato ca sampajāno sukhaṃ ca kāyena paṭisaṃvedeti,||<br />
					yan taṃ ariyā ācikkhanti: 'Upekkhako satimā sukha-vihārī' ti tatiya-jjhānaṃ upasampajja viharati.||<br />
					Sukhassa ca pahāṇā dukkhassa ca pahāṇā pubbe va somanassa-domanassānaṃ atthaṇgamā adukkham asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4"><span class="f3">[<a id="p4.05">4.05</a>][<a href="../../../dhamma-vinaya/pts/dn/dn.33.04.rhyt.pts.htm#p4.05">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.05">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.05">olds</a>]</span> Catasso samādhi-bhāvana:||<br />
					Atth'āvusā samādhi-bhāvanā bhāvitā bahulī-katā diṭṭha-dhamma-sukha-vihārāya saṃvaṭṭati.||<br />
					Atth'āvuso samādhi-bhāvanā bhāvitā bahulī-katā ñāṇa-dassana-paṭilābhāya saṃvaṭṭati.||<br />
					Atth'āvuso samādhi-bhāvanā bhāvitā bahulī-katā sati-sampajaññāya saṃvaṭṭati.||<br />
					Atth'āvuso samādhi-bhāvanā bhāvitā bahul-īkatā āsavānaṃ khayāya saṃvaṭṭati.||<br />
					&nbsp;<br />
					Katamā c'āvuso samādhi-bhāvanā bhāvitā bahulī-katā diṭṭha-dhamma-sukha-vihārāya saṃvaṭṭati?<br />
					Idh'āvuso bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.||<br />
					Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.||<br />
					Pītiyā ca virāgā upekkhako ca viharati sato ca sampajāno sukhaṃ ca kāyena paṭisaṃvedeti,||<br />
					yan taṃ ariyā ācikkhanti 'upekkhako satimā sukha-vihārī'ti taṃ tatiyaṃ-jhānaṃ upasampajja viharati.||<br />
					Sukhassa ca pahāṇā dukkhassa ca pahāṇā pubb'eva somanassa-domanassānaṃ atthaṇgamā adukkha-m-asukhaṃ upekkhā-sati-pārisuddhiṃ catutthaṃ-jhānaṃ4 upasampajja viharati.|| ||</p>

					<p class="f4">Ayaṃ <span class="f3"><a id="pg223"><span class="f2 g"><b>[223]</b></span></a></span> āvuso samādhi-bhāvanā bhāvitā bahulī-katā diṭṭha-dhamma-sukha-vihārāya saṃvaṭṭati.||<br />
					&nbsp;<br />
					Katamā c'āvuso samādi-bhāvanā bhāvitā bahulī-katā ñāṇa-dassana-paṭilābhāya saṃvaṭṭati?<br />
					Idh'āvuso bhikkhu āloka-saññaṃ manasi-karoti,||<br />
					divā-saññaṃ adhiṭṭhāti yathā divā tathā rattiṃ yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena sa-p-pabhāsaṃ cittaṃ bhāveti.|| ||</p>

					<p class="f4">Ayaṃ āvuso samādhi-bhāvanā bhāvitā bahulī-katā ñāṇa-dassana-paṭilābhāya saṃvaṭṭati.||<br />
					&nbsp;<br />
					Katamā c'āvuso samādhi-bhāvanā bhāvitā bahulī-katā sati-sampajaññāya saṃvaṭṭati?<br />
					Idh'āvuso bhikkhuno viditā'vedanā uppajjanti.|| ||</p>

					<p class="f4">Viditā upaṭṭhahanti,||<br />
					viditā<br /> abbhatthaṃ gacchanti,||<br />
					viditā saññā uppajjanti,||<br />
					viditā upaṭṭhahanti,||<br />
					viditā||<br />
					abbhatthaṃ gacchanti.|| ||</p>

					<p class="f4">Viditā vitakkā uppajjanti,||<br />
					viditā upaṭṭhahanti,||<br />
					viditā||<br />
					abbhatthaṃ gacchanti.|| ||</p>

					<p class="f4">Ayaṃ āvuso samādhi-bhāvanā bhāvitā bahulī-katā sati-sampajaññāya saṃvaṭṭati.|| ||</p>

					<p class="f4">Katamā c'āvuso samādhi-bhāvanā bhāvitā bahulī-katā āsavānaṃ khayāya saṃvaṭṭati?<br />
					Idh'āvuso bhikkhu pañcasu upādāna-k-khandhesu udaya-b-bay-ā-nupassī viharati.|| ||</p>

					<p class="f4">'Iti rūpaṃ,||<br />
					iti rūpassa samudayo,||<br />
					iti rūpassa atthaṇ-gaEd.:|| ||</p>

					<p class="f4">Iti vedanā,||<br />
					iti vedanāsu samudayo,||<br />
					iti vedanāssu atthaṇ-gaEd.:|| ||</p>

					<p class="f4">Iti saññā,||<br />
					iti saññā samudayo,||<br />
					iti saññā atthaṇgamo,||<br />
					iti saṇkhārā,||<br />
					iti saṇkhāro samudayo,||<br />
					iti saṇkhāro atthaṇgamo,||<br />
					iti viññāṇaṃ,||<br />
					iti viññāṇassa samudayo,||<br />
					iti viññāṇassa attha-gaEd.:|| ||</p>

					<p class="f4">Ayaṃ āvuso samādhi-bhāvanā bhāvitā bahulī-katā āsavānaṃ khayāya saṃvaṭṭati.|| ||</p>

					<p class="f4"><span class="f3">[<a id="p4.06">4.6</a>][<a href="../../../dhamma-vinaya/pts/dn/dn.33.04.rhyt.pts.htm#p4.06">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.06">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.06">olds</a>]</span> Catasso appamaññā:||<br />
					Idh'āvuso bhikkhu mettā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthaṃ.|| ||</p>

					<p class="f4">Iti uddham <span class="f3"><a id="pg224"><span class="f2 g"><b>[224]</b></span></a></span> adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjena pharitvā viharati.||<br />
					Idh'āvuso bhikkhu karuṇā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthaṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjena pharitvā viharati.||<br />
					Idh'āvuso bhikkhu muditā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthaṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjena pharitvā viharati.||<br />
					Idh'āvuso bhikkhu upekkhā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthaṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjena pharitvā viharati</p>

					<p class="f4"><span class="f3">[<a id="p4.07">4.07</a>][<a href="../../../dhamma-vinaya/pts/dn/dn.33.04.rhyt.pts.htm#p4.07">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.07">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.07">olds</a>]</span> Cattāro āruppa:||<br />
					Idh'āvuso bhikkhu sabbaso rūpa-saññānaṃ samatikkamā paṭigha-saññānaṃ attha-gamā nānatta-saññānaṃ amanasikārā 'Ananto ākāso' ti Ākāsanañ-c'āyatanaṃ upasampajja viharati,||<br />
					sabbaso Ākāsanañ-c'āyatanaṃ samatikkamma 'Anantaṃ viññāṇan' ti.Viññāṇañ-c'āyatanaṃ upasampajja viharati,||<br />
					abbaso Viññāṇañ-c'āyatanaṃ samatikkamma 'n'atthi kiñcī'ti Ākiñcaññ'āyatanaṃ upasampajja viharati,||<br />
					abbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ upasampajja viharati.|| ||</p>

					<p class="f4"><span class="f3">[<a id="p4.08">4.08</a>][<a href="../../../dhamma-vinaya/pts/dn/dn.33.04.rhyt.pts.htm#p4.08">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.08">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.08">olds</a>]</span> Cattāri apassenāni:||<br />
					Idh'āvuso bhikkhu saṇkhāy'ekaṃ paṭisevati,||<br />
					saṇkhāy'ekaṃ adhivāseti,||<br />
					saṇkhāy'ekaṃ parivajjeti,||<br />
					saṇkhāy'ekaṃ vinodeti.|| ||</p>

					<p class="f4"><span class="f3">[<a id="p4.09">4.09</a>][<a href="../../../dhamma-vinaya/pts/dn/dn.33.04.rhyt.pts.htm#p4.09">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.09">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.09">olds</a>]</span> Cattāro ariya-vaṃsā:||<br />
					Idh'āvuso bhikkhu santuṭṭho hoti itarītarena cīvarena,||<br />
					itar'ītara-cīvara-santuṭṭhiyā ca vaṇṇa-vādī,||<br />
					na ca,||<br />
					cīvara-hetu anesanaṃ appaṭirūpaṃ āpajjati,||<br />
					aladdhā ca cīvaraṃ na paritassati,||<br />
					laddhā ca cīvaraṃ agathito amucchito anajjhāpanno ādīnava-dassāvī nissaraṇa-pañño paribhuñjati,||<br />
					tāya ca pana itar'ītara-cīvara-santuṭṭhiyā n'ev'attān-ukkaṃseti na paraṃ vambheti.|| ||</p>

					<p class="f4">Yo hi tattha dakkho analaso sampajāno patissato,||<br />
					yaṃ <span class="f3"><a id="pg225"><span class="f2 g"><b>[225]</b></span></a></span> vuccat'āvuso bhikkhu porāṇe aggaññe ariya-vaṃse ṭhito.||<br />
					Puna ca paraṃ āvuso bhikkhu santuṭṭho hoti itarītarena piṇḍa-pātena,||<br />
					itar'ītara-piṇḍa-pāta-santuṭhiyā ca vaṇṇa-vādī,||<br />
					na ca piṇḍa-pāta-hetu anesanaṃ appaṭirūpaṃ āpajjati,||<br />
					aladdhā ca piṇḍa-pātaṃ na paritassati,||<br />
					laddhā ca piṇḍa-pātaṃ agathito amucchito anajjhāpanno ādīnava-dassāvī nissaraṇa-pañño paribhuñajati,||<br />
					tāya ca pana itar'ītara-piṇḍa-pāta-santuṭṭhiyā n'ev'attānukkaṃseti na paraṃ vamheti.|| ||</p>

					<p class="f4">Yo hi tattha dakkho hoti analaso sampajāno patissato,||<br />
					ayaṃ vuccat'āvuso bhikkhu porāṇe aggaññe ariya-vaṃse ṭhito.||<br />
					Puna ca paraṃ āvuso bhikkhu santuṭṭho hoti itarītarena sen'āsanena,||<br />
					itar'ītara-sen'āsana-santuṭhiyā ca vaṇṇa-vādī,||<br />
					na ca sen'āsana-hetu anesanaṃ appaṭirūpaṃ āpajjati,||<br />
					aladdhā ca sen'āsanaṃ na paritassati,||<br />
					laddhā ca sen'āsanaṃ agathito amucchito anajjhāpanno ādīnava-dassāvī nissaraṇa-pañño paribhuñajati,||<br />
					tāya ca pana itar'ītara-sen'āsana-santuṭṭhiyā n'ev'attānukkaṃseti na paraṃ vamheti.|| ||</p>

					<p class="f4">Yo hi tattha dakkho hoti analaso sampajāno patissato,||<br />
					ayaṃ vuccat'āvuso bhikkhu porāṇe aggaññe ariya-vaṃse ṭhito.||<br />
					Puna ca paraṃ āvuso bhikkhu pahān-ā-rāmo hoti pahāna-rato bhāvan-ā-rāmo hoti bhāvanā-rato,||<br />
					tāya ca pana pahān-ā-rāmatāya pahāna-ratiyā bhāvan-ā-rāmatāya bhāvanā-ratiyā n'eva attān-ukkaṃseti na paraṃ vamehati.|| ||</p>

					<p class="f4">Yo hi tattha dakkho analaso sampajāno patissato,||<br />
					ayaṃ vuccat'āvuso bhikkhu porāṇe aggaññe ariya-vaṃse ṭhito.|| ||</p>

					<p class="f4"><span class="f3">[<a id="p4.10">4.10</a>][<a href="../../../dhamma-vinaya/pts/dn/dn.33.04.rhyt.pts.htm#p4.10">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.10">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.10">olds</a>]</span> Cattāri padhānāni:||<br />
					Saṃvara-ppadhānaṃ,||<br />
					pahāna-padhānaṃ,||<br />
					bhāvana-padhānaṃ,||<br />
					anurakkhana-padhānaṃ.||<br />
					&nbsp;<br />
					Katamañ c'āvuso saṃvara-padhānaṃ?<br />
					Idh'āvuso bhikkhu cakkhunā rūpaṃ disvā na nimitta-ggāhī hoti nānuvyañjana-ggāhī,||<br />
					yatvādhi-karaṇam etaṃ cakkhu'ndriyaṃ <span class="f3"><a id="pg226"><span class="f2 g"><b>[226]</b></span></a></span> asaṃvutaṃ viharantaṃ abhijjhā-domanassā pāpakā akusalā dhammā anvāya-ssaveyyuṃ,||<br />
					tassa saṃvarāya paṭipajjati,||<br />
					rakkhati cakkhudriyaṃ,||<br />
					cakkhu'ndriye saṃvarāyaṃ āpajjati.||<br />
					Sotena saddaṃ sutvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaṃ sot'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāya-ssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sotendriye saṃvaraṃ āpajjati.||<br />
					Ghānena gandhaṃ ghāyitvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaṃ ghānendriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāya-ssaveyyuṃ,||<br />
					tassa saṃvarāya paṭipajjati,||<br />
					rakkhati ghānendriyaṃ,||<br />
					ghān'endriye saṃvaraṃ āpajjati.||<br />
					Jivhāya rasaṃ sāyitvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaṃ jivh'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāya-ssaveyyuṃ,||<br />
					tassa saṃvarāya paṭipajjati,||<br />
					rakkhati jivh'indriyaṃ,||<br />
					jivh'indriye saṃvaraṃ āpajjati.||<br />
					Kāyena phoṭṭhabbaṃ phusitvā na nimitta-ggāhī hoti nānubyañjana-ggāhī,||<br />
					yatvādhi-karaṇam etaṃ kāy'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāya-ssaveyyuṃ,||<br />
					tassa saṃvarāya paṭipajjati,||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.||<br />
					Manasā dhammaṃ viññāya na nimitta-ggāhī hoti nānubyañjana-ggāhī,||<br />
					yatvādhi-karaṇam etaṃ man'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāya-ssaveyyuṃ,||<br />
					tassa saṃvarāya paṭipajjati,||<br />
					rakkhati man'indriyaṃ,||<br />
					man'indriye saṃvaraṃ āpajjati.||<br />
					Idaṃ vuccat'āvuso saṃvara-ppadhānaṃ.||<br />
					&nbsp;<br />
					Katamañ c'āvuso pahāna-padhānaṃ?<br />
					Idh'āvuso bhikkhu uppannaṃ kāma-vitakkaṃ n'ādhivāseti pajahati vinodeti vyantī-karoti anabhāvaṃ gameti,||<br />
					uppannaṃ vyāpāda-vitakkaṃ n'ādhivāseti pajahati vinodeti vyantī-karoti anabhāvaṃ gameti,||<br />
					uppannaṃ vihiṃsā-vitakkaṃ n'ādhivāseti pajahati vinodeti vyantī-karoti anabhāvaṃ gameti,||<br />
					uppannuppanne pāpake akusale dhamme n'ādhivāseti pajahati vinodeti vyantī-karoti anabhāvaṃ gameti.||<br />
					Idaṃ vuccat'āvuso pahānappadhānaṃ.||<br />
					&nbsp;<br />
					Katamañ c'āvuso bhāvana-padhānaṃ?<br />
					Idh'āvuso bhikkhu sati-sambojjh'aṇgaṃ bhāveti viveka-nissitaṃ virāga-nissitaṃ nirodha-nissitaṃ vossagga-parināmiṃ.||<br />
					Dhamma-vicaya-sambojjh'aṇgaṃ bhāveti viveka-nissitaṃ virāga-nissitaṃ nirodha-nissitaṃ vossagga-parināmiṃ.||<br />
					Viriya-sambojjh'aṇgaṃ bhāveti viveka-nissitaṃ virāga-nissitaṃ nirodha-nissitaṃ vossagga-parināmiṃ.||<br />
					Pīti-sambojjh'aṇgaṃ bhāveti viveka-nissitaṃ virāga-nissitaṃ nirodha-nissitaṃ vossagga-parināmiṃ.||<br />
					Passaddhi-sambojjh'aṇgaṃ bhāveti viveka-nissitaṃ virāga-nissitaṃ nirodha-nissitaṃ vossagga-parināmiṃ.||<br />
					Samādhi-sambojjh'aṇgaṃ bhāveti viveka-nissitaṃ virāga-nissitaṃ nirodha-nissitaṃ vossagga-parināmiṃ.||<br />
					Upekkhā-sambojjh'aṇgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.||<br />
					Idaṃ vuccat'āvuso bhāvana-padhānaṃ.||<br />
					&nbsp;<br />
					Katamañ c'āvuso anurakkhaṇā-padhānaṃ?<br />
					Idh'āvuso bhikkhu uppannaṃ bhaddakaṃ samādhi-nimittaṃ anurakkhati atthika-saññaṃ pulavaka-saññaṃ vinīlaka-saññaṃ vicchiddaka-saññaṃ uddhumātaka-saññaṃ.||<br />
					Idaṃ vuccat'āvuso anurakkhana-padhāna</p>

					<p class="f4"><span class="f3">[<a id="p4.11">4.11</a>][<a href="../../../dhamma-vinaya/pts/dn/dn.33.04.rhyt.pts.htm#p4.11">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.11">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.11">olds</a>]</span> Cattāri ñāṇāni:||<br />
					Dhamme ñāṇaṃ,||<br />
					anvaye ñāṇaṃ,||<br />
					paricchede ñāṇaṃ,||<br />
					sammuti-ñāṇaṃ."</p>

					<p class="f4"><span class="f3"><a id="pg227"><span class="f2 g"><b>[227]</b></span></a>[<a id="p4.12">4.12</a>][<a href="../../../dhamma-vinaya/pts/dn/dn.33.04.rhyt.pts.htm#p4.12">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.12">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.12">olds</a>]</span> Aparāni pi cattāri ñāṇāni:||<br />
					Dukkhe ñāṇaṃ,||<br />
					samudaye ñāṇaṃ,||<br />
					nirodhe ñāṇaṃ,||<br />
					magge ñāṇaṃ.|| ||</p>

					<p class="f4"><span class="f3">[<a id="p4.13">4.13</a>][<a href="../../../dhamma-vinaya/pts/dn/dn.33.04.rhyt.pts.htm#p4.13">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.13">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.13">olds</a>]</span> Cattāri sot'āpattiyaṇgāni:||<br />
					Sappurisa-saṃ-sevo,||<br />
					Sad'Dhamma-savaṇaṃ,||<br />
					yoniso-mana-sikāro,||<br />
					dhammānu-dhamma-paṭipatti.|| ||</p>

					<p class="f4"><span class="f3">[<a id="p4.14">4.14</a>][<a href="../../../dhamma-vinaya/pts/dn/dn.33.04.rhyt.pts.htm#p4.14">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.14">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.14">olds</a>]</span> Cattāri Sot'āpannassa aṇgāni:||<br />
					Idh'āvuso ariya-sāvako Buddhe avecca-p-pasādena samannāgato hoti: 'Iti pi so Bhagavā arahaṃ SammāSamBuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā' ti.||<br />
					Dhamme avecca-p-pasādena samannāgato hoti: 'Svākkhāto Bhagavatā Dhammo sandiṭṭhiko akāliko ehi-passiko opanayiko paccattaṃ veditabbo viñgñūhī' ti.||<br />
					Saṇghe avecca-p-pasādena samannāgato hoti: 'Su-paṭipanno Bhagavato sāvaka Saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni,||<br />
					aṭṭha purisa-puggalā,||<br />
					eso Bhagavato sāvaka-saṇgho āhuṇeyyo pāhuṇeyayā dakkhiṇeyyo añjali-karaṇīyo anuttaraṃ puñña-kkhettaṃ lokassā' ti.||<br />
					Ariya-kantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññūppasatthehi aparām-aṭṭhehi samādhi-saṃvaṭṭa-nikehi.|| ||</p>

					<p class="f4"><span class="f3">[<a id="p4.15">4.15</a>][<a href="../../../dhamma-vinaya/pts/dn/dn.33.04.rhyt.pts.htm#p4.15">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.15">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.15">olds</a>]</span> Cattāri sāmañña-phalāni:||<br />
					Sot'āpatti-phalaṃ,||<br />
					Sakad-āgāmi-phalaṃ,||<br />
					Anāgāmi-phalaṃ,||<br />
					Arahatta-phalaṃ.|| ||</p>

					<p class="f4"><span class="f3"><a id="pg228"><span class="f2 g"><b>[228]</b></span></a>[<a id="p4.16">4.16</a>][<a href="../../../dhamma-vinaya/pts/dn/dn.33.04.rhyt.pts.htm#p4.16">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.16">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.16">olds</a>]</span> Catasso dhātuyo:||<br />
					Paṭhavi-dhātu,||<br />
					āpo-dhātu,||<br />
					tejo-dhātu,||<br />
					vāyo-dhātu.|| ||</p>

					<p class="f4"><span class="f3">[<a id="p4.17">4.17</a>][<a href="../../../dhamma-vinaya/pts/dn/dn.33.04.rhyt.pts.htm#p4.17">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.17">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.17">olds</a>]</span> Cattāro āhārā:||<br />
					Kabalīkāro āhāro,||<br />
					oḷāriko vā sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaṃ catutthaṃ.|| ||</p>

					<p class="f4"><span class="f3">[<a id="p4.18">4.18</a>][<a href="../../../dhamma-vinaya/pts/dn/dn.33.04.rhyt.pts.htm#p4.18">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.18">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.18">olds</a>]</span> Catasso viññāṇa-ṭ-ṭhitiyo:||<br />
					Rūpūpayaṃ vā āvuso viññāṇaṃ tiṭṭha-mānaṃ tiṭṭhati,||<br />
					rūp-ā-rammaṇaṃ rūpa-p-patiṭṭhaṃ nand'upasecanaṃ vuḍḍhiṃ virūḷhiṃ vepullaṃ āpajjati.||<br />
					Vedan'ūpayaṃ vā āvuso viññāṇaṃ tiṭṭha-mānaṃ tiṭṭhati,||<br />
					vedanārammaṇaṃ vedana-p-patiṭṭhaṃ nandūpasecanaṃ vuḍḍhiṃ virūḷhiṃ vepullaṃ āpajjati.||<br />
					Saññ'ūpayaṃ vā āvuso viññāṇaṃ tiṭṭha-mānaṃ tiṭṭhati,||<br />
					saññārammaṇaṃ saññāppatiṭṭhaṃ nandūpasecanaṃ vuḍḍhiṃ virūḷhiṃ vepullaṃ āpajjati.||<br />
					Saṇkhār'ūpayaṃ vā āvuso viññāṇaṃ tiṭṭha-mānaṃ tiṭṭhati,||<br />
					saṇkhārammaṇaṃ saṇkhāra-p-patiṭṭhaṃ nandūpasecanaṃ vuḍḍhiṃ virūḷhiṃ vepullaṃ āpajjati.|| ||</p>

					<p class="f4"><span class="f3">[<a id="p4.19">4.19</a>][<a href="../../../dhamma-vinaya/pts/dn/dn.33.04.rhyt.pts.htm#p4.19">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.19">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.19">olds</a>]</span> Cattāri agati-gamanāni:||<br />
					Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati.|| ||</p>

					<p class="f4"><span class="f3">[<a id="p4.20">4.20</a>][<a href="../../../dhamma-vinaya/pts/dn/dn.33.04.rhyt.pts.htm#p4.20">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.20">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.20">olds</a>]</span> Cattāro taṇhuppādā:||<br />
					Cīvara-hetu vā āvuso bhikkhuno taṇhā uppajjamānā uppajjati.||<br />
					Piṇḍapāta-hetu vā āvuso bhikkhuno taṇhā uppajjamānā uppajjati.||<br />
					Senāsana-hetu vā āvuso bhikkhuno taṇhā uppajjamānā uppajjati.||<br />
					Iti bhav-ā-bhava-hetu vā āvuso bhikkhuno taṇhā uppajjamānā uppajjati.|| ||</p>

					<p class="f4"><span class="f3">[<a id="p4.21">4.21</a>][<a href="../../../dhamma-vinaya/pts/dn/dn.33.04.rhyt.pts.htm#p4.21">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.21">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.21">olds</a>]</span> Catasso paṭipadā:||<br />
					Dukkhā paṭipadā dandh-ā-bhiññā,||<br />
					dukkhā paṭipadā khippābhiññā,||<br />
					sukhā paṭipadā dandh-ā-bhiññā,||<br />
					sukhā paṭipadā khippābhiññā.|| ||</p>

					<p class="f4"><span class="f3"><a id="pg229"><span class="f2 g"><b>[229]</b></span></a>[<a id="p4.22">4.22</a>][<a href="../../../dhamma-vinaya/pts/dn/dn.33.04.rhyt.pts.htm#p4.22">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.22">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.22">olds</a>]</span> Aparā pi catasso paṭipadā:<span class="f1"><sup>[<a id="fn1" href="#n1">1</a>]</sup></span><br />
					Akkhamā paṭipadā,||<br />
					khamā paṭipadā,||<br />
					damā paṭipadā,||<br />
					samā paṭipadā,</p>

					<p class="f4"><span class="f3">[<a id="p4.23">4.23</a>][<a href="../../../dhamma-vinaya/pts/dn/dn.33.04.rhyt.pts.htm#p4.23">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.23">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.23">olds</a>]</span> Cattāri dhamma-padāni:||<br />
					Anabhijjhā dhamma-padaṃ,||<br />
					avyāpādo dhamma-padaṃ,||<br />
					sammā-sati dhamma-padaṃ,||<br />
					sammā-samādhi dhamma-padaṃ.|| ||</p>

					<p class="f4"><span class="f3">[<a id="p4.24">4.24</a>][<a href="../../../dhamma-vinaya/pts/dn/dn.33.04.rhyt.pts.htm#p4.24">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.24">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.24">olds</a>]</span> Cattāri dhamma-samādānāni:||<br />
					Atth'āvuso dhamma-samādānaṃ pacc'uppanna dukkhañ c'eva āyatiñ ca dukkha-vipākaṃ<br />
					Atth'āvuso dhamma-samādānaṃ pacc'uppanna dukkhaṃ āyatiṃ ca sukha-vipākaṃ.||<br />
					Atth'āvuso dhamma-samādānaṃ pacc'uppanna sukhaṃ āyatiṃ ca dukkha-vipākaṃ.||<br />
					Atth'āvuso dhamma-samādānaṃ pacc'uppanna sukhañcava āyatiṃ ca sukha-vipākaṃ.|| ||</p>

					<p class="f4"><span class="f3">[<a id="p4.25">4.25</a>][<a href="../../../dhamma-vinaya/pts/dn/dn.33.04.rhyt.pts.htm#p4.25">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.25">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.25">olds</a>]</span> Cattāro dhamma-k-khandhā:||<br />
					Sīla-kkhavdho,||<br />
					samādhi-k-khandho,||<br />
					paññā-k-khandho,||<br />
					vimutti-k-khandho.|| ||</p>

					<p class="f4"><span class="f3">[<a id="p4.26">4.26</a>][<a href="../../../dhamma-vinaya/pts/dn/dn.33.04.rhyt.pts.htm#p4.26">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.26">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.26">olds</a>]</span> Cattāri balāni:||<br />
					Viriya-balaṃ,||<br />
					sati-balaṃ,||<br />
					samādhi-balaṃ,||<br />
					paññā-balaṃ.|| ||</p>

					<p class="f4"><span class="f3">[<a id="p4.27">4.27</a>][<a href="../../../dhamma-vinaya/pts/dn/dn.33.04.rhyt.pts.htm#p4.27">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.27">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.27">olds</a>]</span> Cattāri adhiṭ-ṭhānāni:||<br />
					Paññā-adiṭṭhānaṃ,||<br />
					saccādhiṭṭhānaṃ,||<br />
					cāgādhiṭṭhānaṃ,||<br />
					upasamādhiṭṭhānaṃ.|| ||</p>

					<p class="f4"><span class="f3">[<a id="p4.28">4.28</a>][<a href="../../../dhamma-vinaya/pts/dn/dn.33.04.rhyt.pts.htm#p4.28">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.28">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.28">olds</a>]</span> Cattāri pañha-vyākaraṇā:||<br />
					Ekaṃsa-vyākaraṇīyo pañho,||<br />
					vibhajja-vyākaraṇīyo pañho,||<br />
					paṭipucchā-vyākaraṇīyo pañho,||<br />
					ṭhapaṇīyo pañho.|| ||</p>

					<p class="f4"><span class="f3"><a id="pg230"><span class="f2 g"><b>[230]</b></span></a>[<a id="p4.29">4.29</a>][<a href="../../../dhamma-vinaya/pts/dn/dn.33.04.rhyt.pts.htm#p4.29">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.29">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.29">olds</a>]</span> Cattārī kammāni:||<br />
					Atth'āvuso kammaṃ kaṇhaṃ kaṇha-vipākaṃ.||<br />
					Atth'āvuso kammaṃ sukkaṃ sukka-vipākaṃ.||<br />
					Atth'āvuso kammaṃ kaṇha-sukkaṃ kaṇha-sukka-vipākaṃ.||<br />
					Atth'āvuso kammaṃ akanhaṃ asukkaṃ akanha-asukka-vipākaṃ kamma-k-khayāya saṃvaṭṭati.|| ||</p>

					<p class="f4"><span class="f3">[<a id="p4.30">4.30</a>][<a href="../../../dhamma-vinaya/pts/dn/dn.33.04.rhyt.pts.htm#p4.30">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.30">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.30">olds</a>]</span> Cattāro sacchi-karaṇīyā dhammā:||<br />
					Pubbe-nivāso satiyā sacchi-karaṇīyo.||<br />
					Cutūpapāto cakkhunā sacchi-karaṇiyo.||<br />
					Aṭṭha vimokkhā kāyena sacchi-karaṇīyā.||<br />
					Āsavānaṃ khayo paññāya sacchi-karaṇīyo.|| ||</p>

					<p class="f4"><span class="f3">[<a id="p4.31">4.31</a>][<a href="../../../dhamma-vinaya/pts/dn/dn.33.04.rhyt.pts.htm#p4.31">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.31">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.31">olds</a>]</span> Cattāro oghā:||<br />
					Kāmogho,||<br />
					bhavogho,||<br />
					diṭṭhogho,||<br />
					avijjogho.|| ||</p>

					<p class="f4"><span class="f3">[<a id="p4.32">4.32</a>][<a href="../../../dhamma-vinaya/pts/dn/dn.33.04.rhyt.pts.htm#p4.32">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.32">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.32">olds</a>]</span> Cattāro yogā:||<br />
					Kāma-yogo,||<br />
					bhava-yogo,||<br />
					diṭṭhi-yogo,||<br />
					avijjā-yogo.|| ||</p>

					<p class="f4"><span class="f3">[<a id="p4.33">4.33</a>][<a href="../../../dhamma-vinaya/pts/dn/dn.33.04.rhyt.pts.htm#p4.33">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.33">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.33">olds</a>]</span> Cattāro visaṃyogā:||<br />
					Kāmayoga-visaṃyogo,||<br />
					bhavayoga-visaṃyogo,||<br />
					diṭṭhiyoga-visaṃyogo,||<br />
					avijjāyoga-visaṃyogo.|| ||</p>

					<p class="f4"><span class="f3">[<a id="p4.34">4.34</a>][<a href="../../../dhamma-vinaya/pts/dn/dn.33.04.rhyt.pts.htm#p4.34">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.34">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.34">olds</a>]</span> Cattāro ganthā:||<br />
					Abhijjhā kāya-gantho,||<br />
					vyāpādo kāya-gantho,||<br />
					sīla-b-bata-parāmāso kāya-gantho,||<br />
					idaṃ-saccābhiniveso kāya-gatho.|| ||</p>

					<p class="f4"><span class="f3">[<a id="p4.35">4.35</a>][<a href="../../../dhamma-vinaya/pts/dn/dn.33.04.rhyt.pts.htm#p4.35">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.35">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.35">olds</a>]</span> Cattāri upādānāni:||<br />
					Kām'ūpadānaṃ,||<br />
					diṭṭhupādānaṃ,||<br />
					sīla-b-bat'ūpādānaṃ,||<br />
					att'avād'ūpādānaṃ.|| ||</p>

					<p class="f4"><span class="f3">[<a id="p4.36">4.36</a>][<a href="../../../dhamma-vinaya/pts/dn/dn.33.04.rhyt.pts.htm#p4.36">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.36">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.36">olds</a>]</span> Catasso yoniyo:||<br />
					Aṇḍa-ja-yoni,||<br />
					jalābu-ja-yoni,||<br />
					saṃseda-ja-yoni,||<br />
					opapātika-yoni.|| ||</p>

					<p class="f4"><span class="f3"><a id="pg231"><span class="f2 g"><b>[231]</b></span></a>[<a id="p4.37">4.37</a>][<a href="../../../dhamma-vinaya/pts/dn/dn.33.04.rhyt.pts.htm#p4.37">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.37">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.37">olds</a>]</span> Catasso gabbhāvakkanatiyo:||<br />
					Idh'āvuso ekacco asampajāno c'eva mātu kucchiyam okkamati,||<br />
					asampajāno mātu kucchismiṃ ṭhāti,||<br />
					asampajāno mātu kucchismā ni-k-khamati.|| ||</p>

					<p class="f4">Ayaṃ paṭhamā gabbhāvakkanti.||<br />
					Puna ca paraṃ āvuso idh'ekacco sampajāno hi kho mātu kucchiṃ okkamati,||<br />
					asampajāno mātu kucchismiṃ ṭhāti,||<br />
					asampajāno mātu kucchismā ni-k-khamati.|| ||</p>

					<p class="f4">Ayaṃ dutiyā gabbhāvakkanti.||<br />
					Puna ca paraṃ āvuso idh'ekacco sampajāno mātu kucchiṃ okkamati,||<br />
					sampajāno mātu kucchismiṃ ṭhāti,||<br />
					asampajāno mātu kucchismā ni-k-khamati.|| ||</p>

					<p class="f4">Ayaṃ tatiyā gabbhāvakkanti.||<br />
					Puna ca paraṃ āvuso idh'ekacco sampajāno c'eva mātu kucchiṃ okkamati,||<br />
					sampajāno mātu kucchismiṃ ṭhāti,||<br />
					sampajāno mātu kucchismā ni-k-khamati.|| ||</p>

					<p class="f4">Ayaṃ catutthā gabbhāvakkanti.|| ||</p>

					<p class="f4"><span class="f3">[<a id="p4.38">4.38</a>][<a href="../../../dhamma-vinaya/pts/dn/dn.33.04.rhyt.pts.htm#p4.38">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.38">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.38">olds</a>]</span> Cattāro atta-bhāva-paṭilābhā:||<br />
					Atth'āvuso atta-bhāva-paṭilābho yasmiṃ atta-bhāva-paṭilābhe atta-sañcetanā yeva kamati no para-sañcetanā.||<br />
					Atth'āvuso atta-bhāva-paṭilābho yasmiṃ atta-bhāva-paṭilābhe para-sañcetanā yeva kamati no atta-sañcetanā.||<br />
					Atth'āvuso atta-bhāva-paṭilābho yasmiṃ atta-bhāva-paṭilābhe atta-sañcetanā c'eva kamati para-sañcetanā ca.||<br />
					Atth'āvuso atta-bhāva-paṭilābho yasmiṃ atta-bhāva-paṭilābhe n'eva atta-sañcetanā kamati no para-sañcetanā.|| ||</p>

					<p class="f4"><span class="f3">[<a id="p4.39">4.39</a>][<a href="../../../dhamma-vinaya/pts/dn/dn.33.04.rhyt.pts.htm#p4.39">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.39">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.39">olds</a>]</span> Catasso dakkhiṇā-visuddhiyo:||<br />
					Atth'āvuso dakkhiṇā dāyakato visujjhati no paṭiggāhakato.||<br />
					Atth'āvuso dakkhiṇā paṭiggāhakato visujjhati no dāyakato.||<br /> Atth'āvuso dakkhiṇā n'eva dāyakato visujjhati <span class="f3"><a id="pg232"><span class="f2 g"><b>[232]</b></span></a></span> no paṭiggāhakato.||<br /> Atth'āvuso dakkhiṇā dāyakato c'eva visujjhati paṭiggāhakato ca.|| ||</p>

					<p class="f4"><span class="f3">[<a id="p4.40">4.40</a>][<a href="../../../dhamma-vinaya/pts/dn/dn.33.04.rhyt.pts.htm#p4.40">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.40">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.40">olds</a>]</span> Cattāri saṇgaha-vatthūni:||<br />
					Dānaṃ,||<br />
					peyyavajjaṃ,||<br />
					attha-cariyaṃ,||<br />
					samān'attatā.|| ||</p>

					<p class="f4"><span class="f3">[<a id="p4.41">4.41</a>][<a href="../../../dhamma-vinaya/pts/dn/dn.33.04.rhyt.pts.htm#p4.41">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.41">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.41">olds</a>]</span> Cattāro anariya-vohārā:||<br />
					Musā-vādo,||<br />
					pisuṇā vācā,||<br />
					pharusā vācā,||<br />
					sampha-p-palāpo.|| ||</p>

					<p class="f4"><span class="f3">[<a id="p4.42">4.42</a>][<a href="../../../dhamma-vinaya/pts/dn/dn.33.04.rhyt.pts.htm#p4.42">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.42">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.42">olds</a>]</span> Cattāro ariya-vohārā:||<br />
					Musā-vādā veramaṇī,||<br />
					pisuṇāya vācāya veramaṇī,||<br />
					pharāsāya vācāya veramaṇī,||<br />
					sampha-p-palāpā veramaṇī.|| ||</p>

					<p class="f4"><span class="f3">[<a id="p4.43">4.43</a>][<a href="../../../dhamma-vinaya/pts/dn/dn.33.04.rhyt.pts.htm#p4.43">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.43">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.43">olds</a>]</span> Apare pi cattāro anariya-vohārā:||<br />
					Adiṭṭhe diṭṭha-vāditā,||<br />
					assute suta-vāditā,||<br />
					amute muta-vāditā,||<br />
					aviññāte viññāta-vāditā.|| ||</p>

					<p class="f4"><span class="f3">[<a id="p4.44">4.44</a>][<a href="../../../dhamma-vinaya/pts/dn/dn.33.04.rhyt.pts.htm#p4.44">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.44">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.44">olds</a>]</span> Apare pi cattāro ariya-voharā:||<br />
					Adiṭṭhe Adiṭṭha-vāditā,||<br />
					assute a-s-suta-vāditā,||<br />
					amute amuta-vāditā,||<br />
					aviññāte aviññāta-vāditā.|| ||</p>

					<p class="f4"><span class="f3">[<a id="p4.45">4.45</a>][<a href="../../../dhamma-vinaya/pts/dn/dn.33.04.rhyt.pts.htm#p4.45">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.45">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.45">olds</a>]</span> Apare pi cattāro anariya-vohārā:||<br />
					Diṭṭhe adiṭṭha-vāditā,||<br />
					sute a-s-suta-vāditā,||<br />
					mute amuta-vāditā,||<br />
					viññāte aviññāta-vāditā.|| ||</p>

					<p class="f4"><span class="f3">[<a id="p4.46">4.46</a>][<a href="../../../dhamma-vinaya/pts/dn/dn.33.04.rhyt.pts.htm#p4.46">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.46">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.46">olds</a>]</span> Apare pi cattāro ariya-vohārā:||<br />
					Diṭṭhe diṭṭha-vāditā,||<br />
					sute suta-vāditā,||<br />
					mute muta-vāditā,||<br />
					viññāte viññāta-vāditā.|| ||</p>

					<p class="f4"><span class="f3">[<a id="p4.47">4.47</a>][<a href="../../../dhamma-vinaya/pts/dn/dn.33.04.rhyt.pts.htm#p4.47">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.47">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.47">olds</a>]</span> Cattāro puggalā:||<br />
					Idh'āvuso ekacco puggalo attan-tapo hoti atta-paritāpanānuyogam anuyutto.||<br />
					Idh'āvuso ekacce puggalo paran-tapo hoti para-paritāpanānuyogam anuyutto.||<br />
					Idh'āvuso ekacco puggalo attan-tapo ca hoti atta-paritāpanānuyogam anuyutto,||<br />
					paran-tapo ca para-paritāpanānuyogam anuyutto.||<br />
					Idh'āvuso ekacco puggalo n'eva attan-tapo hoti na atta-paritāpanānuyogam anuyutto na paran-tapo na para-paritāpanuyogam anuyutto.|| ||</p>

					<p class="f4">So anattan-tapo aparan- <span class="f3"><a id="pg233"><span class="f2 g"><b>[233]</b></span></a></span> tapo diṭṭhe'va dhamme nicchāto nibbuto sītī-bhuto sukha-paṭisaṃvedi brahma-bhutena attanā viharati.|| ||</p>

					<p class="f4"><span class="f3">[<a id="p4.48">4.48</a>][<a href="../../../dhamma-vinaya/pts/dn/dn.33.04.rhyt.pts.htm#p4.48">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.48">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.48">olds</a>]</span> Apare'pi cattāro puggalā:||<br />
					Idh'āvuso ekacco puggalo atta-hitāya paṭipanno hoti no para-hitāya.||<br />
					Idh'āvuso ekacco puggalo para-hitāya paṭipanno hoti no atta-hitāya.||<br />
					Idh'āvuso ekacco puggalo n'eva atta-hitāya paṭipanno hoti na para-hitāya.||<br />
					Idh'āvuso ekacco puggalo atta-hitāya c'eva paṭipanno hoti para-hitāya ca.|| ||</p>

					<p class="f4"><span class="f3">[<a id="p4.49">4.49</a>][<a href="../../../dhamma-vinaya/pts/dn/dn.33.04.rhyt.pts.htm#p4.49">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.49">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.49">olds</a>]</span> Apare pi cattāro puggalā:||<br />
					Tamo tama parāyano,||<br />
					tamo joti-parāyano,||<br />
					joti tama-parāyano,||<br />
					joti joti-parāyano.|| ||</p>

					<p class="f4"><span class="f3">[<a id="p4.50">4.50</a>][<a href="../../../dhamma-vinaya/pts/dn/dn.33.04.rhyt.pts.htm#p4.50">pts</a>][<a href="../../../dhamma-vinaya/wp/dn/dn.33.04.wlsh.wp.htm#p4.50">wlsh</a>][<a href="../../../dhamma-vinaya/bd/dn/dn.33.04.olds.bd.htm#p4.50">olds</a>]</span> Apare pi cattāro puggalā:||<br />
					Samaṇa-m-acalo,||<br />
					samaṇa-padumo,||<br />
					samaṇa-puṇḍariko,||<br />
					samaṇa-sukhumālo.|| ||</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena cattāro dhammo sammad-akkhāto.|| ||</p>

					<p class="f4">Tattha sabbeh'eva saṇgāyitabbaṃ na vivaditabbaṃ,||<br />
					yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> <i>Cf.</i> <i>A</i> <a href="../../../backmatter/indexes/sutta/an/idx_03_tikanipata.htm#p67">I 197;</a> <a href="../../../backmatter/indexes/sutta/an/idx_04_catukkanipata.htm#p42">II 46.</a></p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>