<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 2, The Samannaphala Suttantam." />
<title>DN 2: Samannaphala Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p2">Sutta 2</a></h4>

					<h1>Sāmaññaphala Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg47"><span class="f2 g"><b>[47]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.02.rhyt.pts.htm#p1">pts</a>][<a href="../../../dhamma-vinaya/ati/dn/dn.02.than.ati.htm#p1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati||<br />
					Jīvakassa komāra-bhaccassa Amba-vane,||<br />
					mahatā bhikkhu-saŋghena saddhiɱ aḍḍha-teḷasehi bhikkhu-satehi.|| ||</p>

					<p class="f4">Tena kho pana samayena rājā Māgadho Ajātasattu Vedehi-putto tadahu'posathe paṇṇarase Komudiyā cātumāsiniyā puṇṇāya puṇṇamāya rattiyā rājāmacca-parivuto upari-pāsāda-vara-gato nisinno hoti.|| ||</p>

					<p class="f4">Atha kho rājā Māgadho Ajātasattu Vedehi-putto tadahu'posathe udānaɱ udānesi:|| ||</p>

							<p class="f4 in2">Ramaṇīyā vata bho dosinā ratti,||<br />
							abhirūpā vata bho dosinā ratti,||<br />
							dassanīyā vata bho dosinā ratti,||<br />
							pāsādikā vata bho dosinā ratti,||<br />
							lakkhaññā vata bho dosinā ratti.|| ||</p>

					<p class="f4">Kaɱ nu kh'ajja samaṇaɱ vā brāhmaṇaɱ vā payirupāseyyāma,||<br />
					yaɱ no payirupāsato cittaɱ pasīdeyyā ti?|| ||</p>

					<p class="f4"><span class="f3">[<a id="p2">2.</a>]</span> Evaɱ vutte aññataro rājāmacco rājānaɱ Māgadhaɱ Ajātasattuɱ Vedehi-puttaɱ etad avoca:|| ||</p>

					<p class="f4">Ayaɱ deva Pūraṇo Kassapo saŋghī c'eva gaṇī ca gaṇācariyo ca ñāto yasassī titthaɱkaro sādhu-sammato bahu-janassa rattaññū cira-pabba-jito addhagato vayo anuppatto.|| ||</p>

					<p class="f4">Taɱ devo Pūraṇaɱ Kassapaɱ payirupāsatu,||<br />
					app'eva nāma devassa Pūraṇaɱ Kassapaɱ payirupāsato cittaɱ pasīdeyyā ti.|| ||</p>

					<p class="f4">Evaɱ vutte rājā Māgadho Ajātasattu Vedehi-putto tuṇhī ahosi.|| ||</p>

					<p class="f4"><span class="f3">[<a id="p3">3.</a>]</span> Aññataro pi kho rājāmacco rājānaɱ Māgadhaɱ Ajātasattuɱ Vedehi-puttaɱ etad avoca:|| ||</p>

					<p class="f4">Ayaɱ deva <a id="pg48"><span class="f2 g"><b>[48]</b></span></a> Makkhalī-Gosālo saŋghī c'eva gaṇī ca gaṇācariyo ca ñāto yasassī titthaɱkaro sādhu-sammato bahu-janassa rattaññū cira-pabba-jito addhagato vayo anuppatto.|| ||</p>

					<p class="f4">Taɱ devo Makkhaliɱ Gosālaɱ payirupāsatu,||<br />
					app'eva nāma devassa Makkhaliɱ Gosālaɱ payirupāsato cittaɱ pasīdeyyā ti.|| ||</p>

					<p class="f4">Evaɱ vutte rājā Māgadho Ajātasattu Vedehi-putto tuṇhī ahosi.|| ||</p>

					<p class="f4"><span class="f3">[<a id="p4">4.</a>]</span> Aññataro pi kho rājāmacco rājānaɱ Māgadhaɱ Ajātasattuɱ Vedehi-puttaɱ etad avoca:|| ||</p>

					<p class="f4">Ayaɱ deva Ajito Kesa-kambalo saŋghī c'eva gaṇī ca gaṇācariyo ca ñāto yasassī titthaɱkaro sādhu-sammato bahu-janassa rattaññū cira-pabba-jito addhagato vayo anuppatto.|| ||</p>

					<p class="f4">Taɱ devo Ajitaɱ Kesa-kambalaɱ payirupāsatu||<br />
					app'eva nāma devassa Ajitaɱ Kesa-kambalaɱ payirupāsato cittaɱ pasīdeyyā ti.|| ||</p>

					<p class="f4">Evaɱ vutte rājā Māgadho Ajātasattu Vedehi-puttaɱ tuṇhī ahosi.|| ||</p>

					<p class="f4"><span class="f3">[<a id="p5">5.</a>]</span> Aññataro pi kho rājāmacco rājānaɱ Māgadhaɱ Ajātasattuɱ Vedehi-puttaɱ etad avoca:|| ||</p>

					<p class="f4">Ayaɱ deva Pakudho Kaccāyano saŋghī c'eva gaṇī ca gaṇācariyo ca ñāto yasassī titthaɱkaro sādhu-sammato bahu-janassa rattaññū cira-pabba-jito addhagato vayo anuppatto.|| ||</p>

					<p class="f4">Taɱ devo Pakudhaɱ Kaccāyanaɱ payirupāsatu,||<br />
					app'eva nāma devassa Pakudhaɱ Kaccāyanaɱ payirupāsato cittaɱ pasīdeyyā ti.|| ||</p>

					<p class="f4">Evaɱ vutte rājā Māgadho Ajātasattu Vedehi-puttaɱ tuṇhī ahosi.|| ||</p>

					<p class="f4"><span class="f3">[<a id="p6">6.</a>]</span> Aññataro pi kho rājāmacco rājānaɱ Māgadhaɱ Ajātasattuɱ Vedehi-puttaɱ etad avoca:|| ||</p>

					<p class="f4">Ayaɱ deva Sañjayo Beḷaṭṭhi-putto saŋghī c'eva gaṇī ca gaṇācariyo ca ñāto yasassī titthaɱkaro sādhu-sammato bahu-janassa rattaññū cira-pabba-jito addhagato vayo anuppatto.|| ||</p>

					<p class="f4">Taɱ devo Sañjayaɱ Beḷaṭṭhi-puttaɱ payirupāsatu,||<br />
					app'eva nāma devassa Sañjayaɱ Beḷaṭṭhi-puttaɱ payirupāsato cittaɱ pasīdeyyā ti.|| ||</p>

					<p class="f4">Evaɱ vutte rājā Māgadho Ajātasattu Vedehi-puttaɱ tuṇhī ahosi.|| ||</p>

					<p class="f4"><span class="f3">[<a id="p7">7.</a>]</span> Aññataro pi kho rājāmacco rājānaɱ Māgadhaɱ Ajātasattuɱ Vedehi-puttaɱ etad avoca:|| ||</p>

					<p class="f4">Ayaɱ deva <a id="pg49"><span class="f2 g"><b>[49]</b></span></a> Nigaṇṭho Nāta-putto saŋghī c'eva gaṇī ca gaṇācariyo ca ñāto yasassī titthaɱkaro sādhu-sammato bahu-janassa rattaññū cira-pabba-jito addhagato vayo anuppatto.|| ||</p>

					<p class="f4">Taɱ devo Nigaṇṭhaɱ Nāta-puttaɱ payirupāsatu||<br />
					app'eva nāma devassa Nigaṇṭhaɱ Nāta-puttaɱ payirupāsato cittaɱ pasīdeyyā ti.|| ||</p>

					<p class="f4">Evaɱ vutte rājā Māgadho Ajātasattu Vedehi-puttaɱ tuṇhī ahosi.|| ||</p>

					<p class="f4"><span class="f3">[<a id="p8">8.</a>]</span> Tena kho pana samayena Jīvako Komārabhacco rañño Māgadhassa Ajātasattussa Vedehi-puttassa avidūre tuṇhī-bhūto nisinno hoti.|| ||</p>

					<p class="f4">Atha kho rājā Māgadho Ajātasattu Vedehi-putto Jīvakaɱ Komārabhaccaɱ etad avoca:|| ||</p>

					<p class="f4">Tvaɱ pana samma Jīvaka kiɱ tuṇhī ti?|| ||</p>

					<p class="f4">Ayaɱ deva Bhagavā arahaɱ Sammā-Sam-Buddho amhākaɱ Amba-vane viharati,||<br />
					mahatā bhikkhu-saŋghena saddhiɱ aḍḍha-teḷasehi bhikkhu-satehi.|| ||</p>

					<p class="f4">Taɱ kho pana Bhagavantaɱ Gotamaɱ evaɱ kalyāṇo kitti-saddo abbhu-g-gato:|| ||</p>

					<p class="f4">Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī,||<br />
					Satthā deva-manussānaɱ Buddho Bhagavā ti.|| ||</p>

					<p class="f4">Taɱ devo Bhagavantaɱ payirupāsatu,||<br />
					app'eva nāma devassa Bhagavantaɱ payirupāsato cittaɱ pasīdeyyā ti.|| ||</p>

					<p class="f4">Tena hi samma Jīvaka hatthi-yānāni kappāpehī ti.|| ||</p>

					<p class="f4"><span class="f3">[<a id="p9">9.</a>]</span> Evaɱ devā ti kho Jīvako Komārabhacco rañño Māgadhassa Ajātasattussa Vedehi-puttassa paṭissutvā pañca-mattāni hatthinikā-satāni kappāpetvā,||<br />
					rañño ca ārohanīyaɱ nāgaɱ,||<br />
					rañño Māgadhassa Ajātasattussa Vedehi-puttassa paṭivedesi:|| ||</p>

					<p class="f4">Kappitāni kho te deva hatthi-yānāni yassa dāni kālaɱ maññasī ti.|| ||</p>

					<p class="f4">Atha kho rājā Māgadho Ajātasattu Vedehi-putto pañcasu hatthinikā-satesu paccekā itthiyo āropetvā ārohaṇīyaɱ nāgaɱ abhirūhitvā,||<br />
					ukkāsu dhāriyāmānāsu Rājagahamhā niyyāsi mahacca rājānubhāvena,||<br />
					yena Jīvakassa Komārabhaccassa Amba-vanaɱ tena pāyāsi.|| ||</p>

					<p class="f4"><span class="f3">[<a id="p10">10.</a>]</span> Atha kho rañño Māgadhassa Ajātasattussa Vedehi-puttassa avidūre Amba-vanassa ahu-d'eva bhayaɱ,||<br />
					ahu chambhitattaɱ,||<br />
					ahu lomahaɱso.|| ||</p>

					<p class="f4">Atha kho rājā Māgadho <a id="pg50"><span class="f2 g"><b>[50]</b></span></a> Ajātasattu Vedehi-putto bhīto saɱviggo loma-haṭṭha-jāto Jīvakaɱ Komārabhaccaɱ etad avoca:|| ||</p>

					<p class="f4">Kacci maɱ samma Jīvaka na vañcesi?|| ||</p>

					<p class="f4">Kacci maɱ samma Jīvaka na palambhesi?|| ||</p>

					<p class="f4">Kacci maɱ samma Jīvaka na paccatthikānaɱ desi?|| ||</p>

					<p class="f4">Kathaɱ hi nāma tāva mahato bhikkhu-Saŋghassa aḍḍha-teḷasānaɱ bhikkhu-satānaɱ n'eva khipita-saddo bhavissati na ukkāsita-saddo na nigghoso ti?|| ||</p>

					<p class="f4">Mā bhāyi mahā-rāja na taɱ deva vañcemi.|| ||</p>

					<p class="f4">Na taɱ deva palambhemi,||<br />
					na taɱ deva paccatthikānaɱ demi.|| ||</p>

					<p class="f4">Abhi-k-kama mahā-rāja.|| ||</p>

					<p class="f4">Abhi-k-kama mahā-rāja.|| ||</p>

					<p class="f4">Ete maṇḍala-māḷe dīpā jhāyantī ti.|| ||</p>

					<p class="f4"><span class="f3">[<a id="p11">11.</a>]</span> Atha kho rājā Māgadho Ajātasattu Vedehi-putto yāvatikā nāgassa bhūmi nāgena gantvā,||<br />
					nāgā paccorohitvā pattiko va yena maṇḍala-māḷassa dvāraɱ ten'upasankami.|| ||</p>

					<p class="f4">Upasaŋkamitvā Jīvakaɱ Komārabhaccaɱ etad avoca:|| ||</p>

					<p class="f4">Kahaɱ pana samma Jīvaka Bhagavā ti?|| ||</p>

					<p class="f4">Eso mahā-rāja Bhagavā.|| ||</p>

					<p class="f4">Eso mahā-rāja Bhagavā majjhimaɱ thambhaɱ nissāya puratthābhimukho nisinno purakkhato bhikkhu-Saŋghassā ti.|| ||</p>

					<p class="f4"><span class="f3">[<a id="p12">12.</a>]</span> Atha kho rājā Māgadho Ajātasattu Vedehi-putto yena Bhagavā ten'upasankami.|| ||</p>

					<p class="f4">Upasaŋkamitvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho rājā Māgadho Ajātasattu Vedehi-putto tuṇhī-bhūtaɱ tuṇhī-bhūtaɱ bhikkhu-Saŋghaɱ anuviloketvā rahadam iva vippasannaɱ,||<br />
					udānaɱ udānesi:|| ||</p>

					<p class="f4">Iminā me upasamena Udāyi-bhaddo kumāro samannāgato hotu,||<br />
					yen'etarahi upasamena bhikkhu-saŋgho samannāgato ti.|| ||</p>

					<p class="f4">Āgamā kho tvaɱ mahā-rāja yathā pemaɱ ti.|| ||</p>

					<p class="f4">Piyo me bhante Udāyi-bhaddo kumāro.|| ||</p>

					<p class="f4">Iminā me bhante upasamena Udāyi-bhaddo kumāro samannāgato hotu,||<br />
					yen'etarahi upasamena bhikkhu-saŋgho samannāgato ti.|| ||</p>

					<p class="f4"><span class="f3">[<a id="p13">13.</a>]</span> Atha kho rājā Māgadho Ajātasattu Vedehi-putto Bhagavantaɱ abhivādetvā bhikkhu-Saŋghassa añjaliɱ  <a id="pg51"><span class="f2 g"><b>[51]</b></span></a> paṇāmetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho rājā Māgadho Ajātasattu Vedehi-putto Bhagavantaɱ etad avoca:|| ||</p>

					<p class="f4">Puccheyyām ahaɱ bhante Bhagavantaɱ kiñci'd'eva desaɱ,||<br />
					sace me Bhagavā okāsaɱ karoti pañhassa veyyā-karaṇāyā ti.|| ||</p>

					<p class="f4">Puccha mahā-rāja yadākaŋkhasī ti.|| ||</p>

					<p class="f4"><span class="f3">[<a id="p14">14.</a>]</span> Yathā nu kho imāni bhante puthu-sippāyatanāni||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu kho bhante evam eva diṭṭhe'va dhamme sandiṭṭhikaɱ sāmañña-phalaɱ paññāpetun ti.|| ||</p>

					<p class="f4"><span class="f3">[<a id="p15">15.</a>]</span> "Abhijānāsi no tvaɱ mahā-rāja imaɱ pañhaɱ pañhaɱ aññe samaṇa-brāhmaṇe pucchitā ti?|| ||</p>

					<p class="f4">Abhijānām ahaɱ bhante imaɱ pañhaɱ aññe samaṇa-brāhmaṇe pucchitā ti.|| ||</p>

					<p class="f4">Yathā kathaɱ pana te mahā-rāja vyākaɱsu,||<br />
					sace te agaru,||<br />
					bhāsassū ti.|| ||</p>

					<p class="f4">Na kho me bhante garu yatth'assa Bhagavā vā nisinno Bhagavanta-rūpā vā ti.|| ||</p>

					<p class="f4"><a id="pg52"><span class="f2 g"><b>[52]</b></span></a> Tena hi, mahā-rāja, bhāsassū ti.|| ||</p>

					<p class="f4"><span class="f3">[<a id="p16">16.</a>]</span> Ekam idāhaɱ bhante samayaɱ yena Pūraṇo Kassapo ten'upasankamiɱ.|| ||</p>

					<p class="f4">Upasaŋkamitvā Pūraṇena Kassapena saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinno kho ahaɱ bhante Pūraṇaɱ Kassapaɱ etad avoca:|| ||</p>

					<p class="f4">Yathā nu kho imāni bho Kassapa puthu-sippāyatanāni||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu kho Kassapa evam evaɱ diṭṭhe'va dhamme sandiṭṭhikaɱ sāmañña-phalaɱ paññāpetun ti?|| ||</p>

					<p class="f4"><span class="f3">[<a id="p17">17.</a>]</span> Evaɱ vutte bhante Pūraṇo Kassapo maɱ etad avoca:|| ||</p>

					<p class="f4">Karoto kho mahā-rāja kārayato chindato chedāpayato pacato pācayato socayato kilamayato phandato phandāpayato pāṇam atimāpayato adinnaɱ ādiyato sandhiɱ chindato nillopaɱ harato ekāgārikaɱ karoto paripanthe tiṭṭhato paradāraɱ gacchato musā bhaṇato,||<br />
					karoto na karīyati pāpaɱ.|| ||</p>

					<p class="f4">Khura-pariyantena ce pi cakkena yo imissā paṭhaviyā pāṇe eka-maɱsa-khalaɱ eka-maɱsa-puñjaɱ kareyya,||<br />
					n'atthi tato-nidānaɱ pāpaɱ,||<br />
					n'atthi pāpassa āgamo.|| ||</p>

					<p class="f4">Dakkhiṇañ ce pi Gaŋgāya-tīraɱ āgaccheyya hananto ghātento chindanto chedāpento pacanto pācento,||<br />
					n'atthi tato nidānaɱ pāpaɱ,||<br />
					n'atthi pāpassa āgamo.|| ||</p>

					<p class="f4">Uttarañ ce pi Gaŋgāya-tīraɱ gaccheyya dadanto dāpento yajanto yajāpento,||<br />
					n'atthi tato nidānaɱ puññaɱ,||<br />
					n'atthi puññassa āgamo.|| ||</p>

					<p class="f4"><a id="pg53"><span class="f2 g"><b>[53]</b></span></a> Dānena damena saɱyamena sacca-vajjena n'atthi puññaɱ,||<br />
					n'atthi puññassa āgamo ti.|| ||</p>

					<p class="f4"><span class="f3">[<a id="p18">18.</a>]</span> Itthaɱ kho me bhante Pūraṇo Kassapo sandiṭṭhikaɱ sāmañña-phalaɱ puṭṭho samāno akiriyaɱ vyākāsi.|| ||</p>

					<p class="f4">Seyyathā pi bhante ambaɱ vā puṭṭho labujaɱ vyākareyya,||<br />
					labujaɱ vā puṭṭho ambaɱ vyākareyya,||<br />
					evam eva kho bhante Pūraṇo Kassapo sandiṭṭhikaɱ sāmañña-phalaɱ puṭṭho samāno akiriyaɱ vyākāsi.|| ||</p>

					<p class="f4">Tassa mayhaɱ etad ahosi:|| ||</p>

					<p class="f4">Kathaɱ hi nāma mādiso samaṇaɱ vā brāhmaṇaɱ vā vijite vasantaɱ apasādetabbaɱ maññeyyā ti?|| ||</p>

					<p class="f4">So kho ahaɱ bhante Pūraṇassa Kassapassa bhāsitaɱ n'eva abhinandiɱ na paṭikkosiɱ.|| ||</p>

					<p class="f4">Anabhinan'ditvā a-p-paṭikkositvā anatta-mano anatta-mana-vācaɱ anicchāretvā tam eva vācaɱ anuggaṇhanto anikujjanto uṭṭhāy'āsanā pakkāmiɱ.|| ||</p>

					<p class="f4"><span class="f3">[<a id="p19">19.</a>]</span> Ekam idāhaɱ bhante samayaɱ yena Makkhalī-Gosālo ten'upasankamiɱ.|| ||</p>

					<p class="f4">Upasaɱkamitvā Makkhalinā-Gosālena saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇiyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinno kho ahaɱ bhante Makkhaliɱ Gosālaɱ etad avocaɱ:|| ||</p>

					<p class="f4">Yathā nu kho imāni, bho Gosāla,||<br />
					puthu-sippāyatanāni||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu kho bhante evam eva diṭṭhe'va dhamme sandiṭṭhikaɱ sāmañña-phalaɱ paññāpetun ti?|| ||</p>

					<p class="f4"><span class="f3">[<a id="p20">20.</a>]</span> Evaɱ vutte bhante Makkhali Gosālo maɱ etad avoca:|| ||</p>

					<p class="f4">N'atthi mahā-rāja hetu||<br />
					n'atthi paccayo sattānaɱ saɱkilesāya.|| ||</p>

					<p class="f4">Ahetu-a-p-paccayā sattā saɱkilissanti.|| ||</p>

					<p class="f4">N'atthi hetu||<br />
					n'atthi paccayo sattānaɱ visuddhiyā.|| ||</p>

					<p class="f4">Ahetu a-p-paccayā sattā visujjhanti.|| ||</p>

					<p class="f4">N'atthi atta-kāre||<br />
					n'atthi para-kāre||<br />
					n'atthi purisa-kāre||<br />
					n'atthi balaɱ||<br />
					n'atthi viriyaɱ||<br />
					n'atthi purisa-thāmo||<br />
					n'atthi purisa-parakkamo.|| ||</p>

					<p class="f4">Sabbe sattā||<br />
					sabbe pāṇā||<br />
					sabbe bhūtā||<br />
					sabbe jīvā avasā abalā aviriyā niyati-saŋgati-bhāva-pariṇatā chass'evābhijātisu sukha-dukkhaɱ paṭisaŋvedenti.|| ||</p>

					<p class="f4">Cuddasa <a id="pg54"><span class="f2 g"><b>[54]</b></span></a> kho pan'imāni yoni-pamukha-sata-sahassāni saṭṭhiñ ca satāni||<br />
					cha ca satāni,||<br />
					pañca ca kammuno satāni,||<br />
					pañca ca kammāni,||<br />
					tīṇi ca kammāni,||<br />
					kamme ca aḍḍha-kamme ca,||<br />
					dvaṭṭhi paṭipadā,||<br />
					dvaṭṭh'antara-kappā,||<br />
					chaḷabhijātiyo,||<br />
					aṭṭha purisa-bhūmiyo,||<br />
					ekūna-paññāsa ājīva-sate,||<br />
					ekūna-paññāsa paribbājaka-sate,||<br />
					ekūna-paññāsa nāgāvāsa-sate,||<br />
					vīse indriya-sate,||<br />
					tiɱsa Niraya-sate,||<br />
					chattiɱsa rajo-dhātuyo,||<br />
					satta saññī-gabbhā,||<br />
					satta asaññī-gabbhā,||<br />
					satta Ngaṇṭhi-gabbhā,||<br />
					satta devā,||<br />
					satta mānusā,||<br />
					satta pesācā,||<br />
					satta sarā,||<br />
					satta paṭuvā,||<br />
					satta pavuṭā-satāni,||<br />
					satta papātā,||<br />
					satta papāta-satāni,||<br />
					satta supinā,||<br />
					satta supina-satāni,||<br />
					cūllāsīti mahā-kappuno sata-sahassāni yāni bāle ca paṇḍite ca sandhāvitvā saɱsaritvā dukkhass'antaɱ karissanti.|| ||</p>

					<p class="f4">Tattha n'atthi:||<br />
					imināhaɱ sīlena vā||<br />
					vatena vā||<br />
					tapena vā||<br />
					brahma-cariyena vā||<br />
					aparipakkaɱ vā kammaɱ paripācessāmi,||<br />
					paripakkaɱ vā kammaɱ phussa phussa vyantī-karissāmī ti.|| ||</p>

					<p class="f4">H'evaɱ n'atthi doṇa-mite sukha-dukkhe pariyanta-kate saɱsāre,||<br />
					n'atthi hāyana-vaḍḍhane,||<br />
					n'atthi ukkaɱ-sāvakkaɱse.|| ||</p>

					<p class="f4">Seyyathā pi nāma sutta-guḷe khitte nibbeṭhiyamānam eva paleti,||<br />
					evam eva bāle ca paṇḍite ca sandhāvitvā saɱsaritvā dukkhass'antaɱ karissantī ti.|| ||</p>

					<p class="f4"><span class="f3">[<a id="p21">21.</a>]</span> Itthaɱ kho me bhante Makkhalī-Gosālo sandiṭṭhikaɱ sāmañña-phalaɱ puṭṭho samāno saɱsāra-suddhiɱ vyākāsi.|| ||</p>

					<p class="f4">Seyyathā pi bhante ambaɱ vā puṭṭho labujaɱ vyākareyya,||<br />
					labujaɱ vā puṭṭho ambaɱ vyākareyya,||<br />
					evam eva kho me bhante Makkhalī-Gosālo sandiṭṭhikaɱ sāmañña-phalaɱ puṭṭho samāno saɱsāra-suddhiɱ vyākāsi.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Kathaɱ hi nāma mādiso samaṇaɱ vā brāhmaṇaɱ vā vijite vasantaɱ apasādetabbaɱ maññeyyā ti?|| ||</p>

					<p class="f4">So kho ahaɱ bhante Makkhalissa <a id="pg55"><span class="f2 g"><b>[55]</b></span></a> Gosālassa bhāsitaɱ n'eva abhinandiɱ na paṭikkosiɱ.|| ||</p>

					<p class="f4">Anabhinan'ditvā a-p-paṭikkositvā anatta-mano anatta-mana-vācaɱ anicchāretvā tam eva vācaɱ anuggaṇhanto anikujjanto uṭṭhāy'āsanā pakkāmiɱ.|| ||</p>

					<p class="f4"><span class="f3">[<a id="p22">22.</a>]</span> Ekam idāhaɱ bhante samayaɱ yena Ajito Kesa-kambalī ten'upasankamiɱ.|| ||</p>

					<p class="f4">Upasaŋkamitvā Ajitena Kesa-kambalena saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinno kho ahaɱ bhante Ajitaɱ Kesa-kambalaɱ etad avocaɱ:|| ||</p>

					<p class="f4">Yathā nu kho imāni bho Ajita puthu-sippāyatanāni||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu kho bhante evam eva diṭṭhe'va dhamme sandiṭṭhikaɱ sāmañña-phalaɱ paññāpetun ti?|| ||</p>

					<p class="f4"><span class="f3">[<a id="p23">23.</a>]</span> Evaɱ vutte bhante Ajito Kesa-kambalī maɱ etad avoca:|| ||</p>

					<p class="f4">N'atthi mahā-rāja dinnaɱ,||<br />
					n'atthi yiṭṭhaɱ,||<br />
					n'atthi hutaɱ,||<br />
					n'atthi sukaṭa-dukkaṭānaɱ kammānaɱ phalaɱ vipāko,||<br />
					n'atthi ayaɱ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

					<p class="f4">Cātum-mahā-bhūtiko ayaɱ puriso,||<br />
					yadā kālaɱ karoti,||<br />
					paṭhavī paṭhavi-kāyaɱ anupeti anupagacchati,<br />
					āpo āpo-kāyaɱ anupeti anupagacchati,<br />
					tejo tejo-kāyaɱ anupeti anupagacchati,<br />
					vāyo vāyo-kāyaɱ anupeti anupagacchati,||<br />
					ākāsaɱ indriyāni saɱkamanti.|| ||</p>

					<p class="f4">Āsandi-pañcamā purisā mataɱ ādāya gacchanti,||<br />
					yāva āḷahanā padāni paññā-penti,||<br />
					kāpotakāni aṭṭhīni bhavanti,||<br />
					bhassantāhutiyo.|| ||</p>

					<p class="f4">Dattu-paññattaɱ yad idaɱ dānaɱ.|| ||</p>

					<p class="f4">Tesaɱ tucchaɱ musā vilāpo ye keci atthika-vādaɱ vadanti.|| ||</p>

					<p class="f4">Bāle ca paṇḍite ca kāyassa bhedā ucchijjanti vinassanti,||<br />
					na honti param maraṇā ti.|| ||</p>

					<p class="f4"><span class="f3">[<a id="p24">24.</a>]</span> Itthaɱ kho me bhante Ajito Kesa-kambalo sandiṭṭhikaɱ sāmañña-phalaɱ puṭṭho samāno uccheda-vādaɱ vyākāsi.|| ||</p>

					<p class="f4">Seyyathā pi bhante ambaɱ vā puṭṭho labujaɱ <a id="pg56"><span class="f2 g"><b>[56]</b></span></a> vyākareyya,||<br />
					labujaɱ vā puṭṭho ambaɱ vyākareyya,||<br />
					evam eva kho bhante Ajito Kesa-kambalo sandiṭṭhikaɱ sāmañña-phalaɱ puṭṭho samāno uccheda-vādaɱ vyākāsi.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Kathaɱ hi nāma mādiso samaṇaɱ vā brāhmaṇaɱ vā vijite vasantaɱ apasādetabbaɱ maññeyyā' ti?|| ||</p>

					<p class="f4">So kho ahaɱ bhante Ajitassa Kesa-kambalassa bhāsitaɱ n'eva abhinandiɱ na paṭikkosiɱ.|| ||</p>

					<p class="f4">Anabhinan'ditvā a-p-paṭikkositvā anatta-mano anatta-mana-vācaɱ anicchāretvā tam eva vācaɱ anugaṇhanto anikkujjanto uṭṭhāy'āsanā pakkāmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p25">25.</a>]</span> Ekam idāhaɱ bhante samayaɱ yena Pakudho Kaccāyano ten'upasankamiɱ.|| ||</p>

					<p class="f4">Upasaŋkamitvā Pakudhena Kaccāyanena saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinno kho ahaɱ bhante Pakudhaɱ Kaccāyanaɱ etad avocaɱ:|| ||</p>

					<p class="f4">Yathā nu kho imāni bho Kaccāyana puthu-sippāyatanāni,||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu kho Kaccāyana evam eva diṭṭhe'va dhamme sandiṭṭhikaɱ sāmañña-phalaɱ paññāpetun ti?|| ||</p>

					<p class="f4"><span class="f3">[<a id="p26">26.</a>]</span> Evaɱ vutte bhante Pakudho Kaccāyano maɱ etad avoca:|| ||</p>

					<p class="f4">Satt'ime mahā-rāja kāyā akaṭā akaṭa-vidhā animmitā animmātā vañjhā kuṭaṭṭhā esikaṭṭhāyiṭṭhitā.|| ||</p>

					<p class="f4">Te na iñjanti,||<br />
					na vipariṇamanti?|| ||</p>

					<p class="f4">Na aññam-aññaɱ vyābādhenti,||<br />
					nālaɱ aññam-aññassa sukhāya vā||<br />
					dukkhāya vā||<br />
					sukha-dukkhāya vā.|| ||</p>

					<p class="f4">Katame satta?|| ||</p>

					<p class="f4">Paṭhavi-kāyo,||<br />
					āpo-kāyo,||<br />
					tejo-kāyo,||<br />
					vāyo-kāyo,||<br />
					sukhe dukkhe jīve-sattame.|| ||</p>

					<p class="f4">Ime satta kāyā akaṭā akaṭa-vidhā animmitā animmātā vañjhā kuṭaṭṭhā esikaṭṭhāyiṭṭhitā.|| ||</p>

					<p class="f4">Te na iñjanti,||<br />
					na vipariṇamanti,||<br />
					na aññam-aññaɱ vyābādhenti,||<br />
					nālaɱ aññam-aññassa sukhāya vā||<br />
					dukkhāya vā||<br />
					sukha-dukkhāya vā.|| ||</p>

					<p class="f4">Tattha n'atthi hantā vā,||<br />
					ghātetā vā,||<br />
					sotā vā,||<br />
					sāvetā vā,||<br />
					viññātā vā,||<br />
					viññāpetā vā.|| ||</p>

					<p class="f4">Yo pi tiṇhena satthena sīsaɱ chindati,||<br />
					na koci kañci jīvitā voropeti.|| ||</p>

					<p class="f4">Sattannaɱ yeva kāyānam antarena satthaɱ vivaraɱ anupatatī ti.|| ||</p>

					<p class="f4"><a id="pg57"><span class="f2 g"><b>[57]</b></span></a> <span class="f3">[<a id="p27">27.</a>]</span> Itthaɱ kho me bhante Pakudho Kaccāyano sandiṭṭhikaɱ sāmañña-phalaɱ puṭṭho samāno aññena aññaɱ vyākāsi.|| ||</p>

					<p class="f4">Seyyathā pi bhante ambaɱ vā puṭṭho labujaɱ vyākareyya,||<br />
					labujaɱ vā puṭṭho ambaɱ vyākareyya,||<br />
					evam eva kho me bhante Pakudho Kaccāyano sandiṭṭhikaɱ sāmañña-phalaɱ puṭṭho samāno aññena aññaɱ vyākāsi.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Kathaɱ hi nāma mādiso samaṇaɱ vā brāhmaṇaɱ vā vijite vasantaɱ apasādetabbaɱ maññeyyā ti?|| ||</p>

					<p class="f4">So kho ahaɱ bhante Pakudhassa Kaccāyanassa bhāsitaɱ n'eva abhinandiɱ||<br />
					na paṭikkosiɱ,||<br />
					anabhinan'ditvā a-p-paṭikkositvā anatta-mano anatta-mana-vācaɱ anicchāretvā tam eva vācaɱ anuggaṇhanto anikkujjanto uṭṭhāy'āsanā pakkāmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p28">28.</a>]</span> Ekam idāhaɱ bhante samayaɱ yena Nigaṇṭho Nāta-putto ten'upasankamiɱ.|| ||</p>

					<p class="f4">Upasaŋkamitvā Ngaṇṭhena Nāta-puttena saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinno kho ahaɱ bhante Nigaṇṭhaɱ Nāta-puttaɱ etad avocaɱ:.|| ||</p>

					<p class="f4">Yathā nu kho imāni bho Aggi-vessana puthu-sippāyatanāni,||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu kho bho Aggi-vessana evam eva diṭṭhe'va dhamme sandiṭṭhikaɱ sāmañña-phalaɱ paññāpetun ti?|| ||</p>

					<p class="f4"><span class="f3">[<a id="p29">29.</a>]</span> Evaɱ vutte bhante Nigaṇṭho Nāta-putto maɱ etad avoca:|| ||</p>

					<p class="f4">"Idha mahā-rāja nigaṇṭho cātu-yāma-saŋvaras-aɱvuto hoti.|| ||</p>

					<p class="f4">Kathañ ca mahā-rāja nigaṇṭho cātu-yāma-saŋvara-saɱvuto hoti?|| ||</p>

					<p class="f4">Idha mahā-rāja nigaṇṭho sabba vāri-vārito ca hoti,||<br />
					sabba-vāri-yuto ca,||<br />
					sabba-vāri-dhuto ca,||<br />
					sabba-vāri-phuṭo ca.|| ||</p>

					<p class="f4">Evaɱ kho mahā-rāja nigaṇṭho cātu-yāma-saŋvara-saɱvuto hoti.|| ||</p>

					<p class="f4">Yato kho mahā-rāja nigaṇṭho evaɱ cātu-yāma-saŋvara-saɱvuto hoti,||<br />
					ayaɱ vuccati mahā-rāja nigaṇṭho gatatto ca,||<br />
					yatatto ca,||<br />
					ṭhitatto cā ti.|| ||</p>

					<p class="f4"><a id="pg58"><span class="f2 g"><b>[58]</b></span></a> <span class="f3">[<a id="p30">30.</a>]</span> Itthaɱ kho me bhante Nigaṇṭho Nāta-putto sandiṭṭhikaɱ sāmañña-phalaɱ puṭṭho samāno cātu-yāma-saŋvaraɱ vyākāsi.|| ||</p>

					<p class="f4">Seyyathā pi bhante ambaɱ vā puṭṭho labujaɱ vyākareyya,||<br />
					labujaɱ vā puṭṭho ambaɱ vyākareyya,||<br />
					evam eva kho bhante Nigaṇṭho Nāta-putto sandiṭṭhikaɱ sāmañña-phalaɱ puṭṭho samāno cātu-yāma-saŋvaraɱ vyākāsi.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Kathaɱ hi nāma mādiso samaṇaɱ vā brāhmaṇaɱ vā vijite vasantaɱ apasādetabbaɱ maññeyyā ti?|| ||</p>

					<p class="f4">So kho ahaɱ bhante Nigaṇṭhassa Nāta-puttassa bhāsitaɱ n'eva abhinandiɱ||<br />
					na paṭikkosiɱ||<br />
					anabhinan'ditvā a-p-paṭikkositvā anatta-mano anatta-mana-vācaɱ anicchāretvā tam eva vācaɱ anuggaṇhanto anikkujjanto uṭṭhāy'āsanā pakkāmiɱ.|| ||</p>

					<p class="f4"><span class="f3">[<a id="p31">31.</a>]</span> Ekam idāhaɱ bhante samayaɱ yena Sañjayo Belaṭṭhi-putto ten'upasankamiɱ.|| ||</p>

					<p class="f4">Upasaŋkamitvā Sañjayena Belaṭṭhi-puttena saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinno kho ahaɱ bhante Sañjayaɱ Belaṭṭhi-puttaɱ etad avocaɱ:|| ||</p>

					<p class="f4">Yathā nu kho imāni bho Sañjaya puthu-sippāyatanāni,||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu kho Sañjaya evam eva diṭṭhe'va dhamme sandiṭṭhikaɱ sāmañña-phalaɱ paññāpetun ti?|| ||</p>

					<p class="f4"><span class="f3">[<a id="p32">32.</a>]</span> Evaɱ vutte bhante Sañjayo Belaṭṭhi-putto maɱ etad avoca:|| ||</p>

					<p class="f4">Atthi paro loko? ti||<br />
					iti ce maɱ pucchasi,||<br />
					atthi paro loko ti,||<br />
					iti ce me assa,||<br />
					atthi paro loko ti,||<br />
					iti te naɱ vyākareyyaɱ.|| ||</p>

					<p class="f4">Evam ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">N'atthi paro loko? ti||<br />
					iti ce maɱ pucchasi,||<br />
					n'atthi paro loko ti,||<br />
					iti ce me assa,||<br />
					n'atthi paro loko ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Atthi ca n'atthi ca paro loko? ti||<br />
					iti ce maɱ pucchasi,||<br />
					atthi ca n'atthi ca paro loko ti,||<br />
					iti ce me assa,||<br />
					atthi ca n'atthi ca paro loko ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">N'ev'atthi na n'atthi paro loko? ti,||<br />
					iti ce maɱ pucchasi,||<br />
					n'ev'atthi na n'atthi paro loko ti,||<br />
					iti ce me assa,||<br />
					n'ev'atthi na n'atthi paro loko ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Atthi sattā opapātikā ti?,||<br />
					iti ce maɱ pucchasi,||<br />
					atthi sattā opapātikā ti,||<br />
					iti ce me assa,||<br />
					atthi sattā opapātikā ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Atthi ca n'atthi ca sattā opapātikā? ti,||<br />
					iti ce maɱ pucchasi,||<br />
					atthi ca n'atthi ca sattā opapātikā ti,||<br />
					iti ce me assa,||<br />
					atthi ca n'atthi ca sattā opapātikā ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">N'ev'atthi na n'atthi sattā opapātikā? ti,||<br />
					iti ce maɱ pucchasi,||<br />
					n'ev'atthi na n'atthi sattā opapātikā ti,||<br />
					iti ce me assa,||<br />
					n'ev'atthi na n'atthi sattā opapātikā ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Atthi sukaṭa-dukkaṭānaɱ kammānaɱ phalaɱ vipāko? ti,||<br />
					iti ce maɱ pucchasi,||<br />
					atthi sukaṭa-dukkaṭānaɱ kammānaɱ phalaɱ vipāko ti,||<br />
					iti ce me assa,||<br />
					atthi sukaṭa-dukkaṭānaɱ kammānaɱ phalaɱ vipāko ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">N'atthi sukaṭa-dukkaṭānaɱ kammānaɱ phalaɱ vipāko? ti,||<br />
					iti ce maɱ pucchasi,||<br />
					n'atthi sukaṭa-dukkaṭānaɱ kammānaɱ phalaɱ vipāko ti,||<br />
					iti ce me assa,||<br />
					n'atthi sukaṭa-dukkaṭānaɱ kammānaɱ phalaɱ vipāko ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Atthi ca n'atthi ca sukaṭa-dukkaṭānaɱ kammānaɱ phalaɱ vipāko? ti,||<br />
					iti ce maɱ pucchasi,||<br />
					atthi ca n'atthi ca sukaṭa-dukkaṭānaɱ kammānaɱ phalaɱ vipāko ti,||<br />
					iti ce me assa,||<br />
					atthi ca n'atthi ca sukaṭa-dukkaṭānaɱ kammānaɱ phalaɱ vipāko ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">N'ev'atthi na n'atthi sukaṭa-dukkaṭānaɱ kammānaɱ phalaɱ vipāko?' ti,||<br />
					iti ce maɱ pucchasi,||<br />
					n'ev'atthi na n'atthi sukaṭa-dukkaṭānaɱ kammānaɱ phalaɱ vipāko ti,||<br />
					iti ce me assa,||<br />
					n'ev'atthi na n'atthi sukaṭa-dukkaṭānaɱ kammānaɱ phalaɱ vipāko ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Hoti Tathāgato <a id="pg59"><span class="f2 g"><b>[59]</b></span></a> param maraṇā? ti,||<br />
					iti ce maɱ pucchasi,||<br />
					hoti Tathāgato param maraṇā ti,||<br />
					iti ce me assa,||<br />
					hoti Tathāgato param maraṇā ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Na hoti Tathāgato param maraṇā? ti,||<br />
					iti ce maɱ pucchasi,||<br />
					na hoti Tathāgato param maraṇā ti,||<br />
					iti ce me assa,||<br />
					na hoti Tathāgato paramaraṇā ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">Hoti ca na hoti ca Tathāgato param maraṇā? ti,||<br />
					iti ce maɱ pucchasi,||<br />
					hoti ca na hoti ca Tathāgato param maraṇā ti,||<br />
					iti ce me assa,||<br />
					hoti ca na hoti ca Tathāgato param maraṇā ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no.|| ||</p>

					<p class="ctr c">&#9632;</p>

					<p class="f4">N'eva hoti na na hoti Tathāgato param maraṇā? ti,||<br />
					iti ce maɱ pucchasi,||<br />
					n'eva hoti na na hoti Tathāgato param maraṇā ti,||<br />
					iti ce me assa,||<br />
					n'eva hoti na na hoti Tathāgato param maraṇā ti,||<br />
					iti te naɱ vyākareyyaɱ.|| ||</p>

					<p class="f4">Evan ti pi me no.|| ||</p>

					<p class="f4">Tathā ti pi me no.|| ||</p>

					<p class="f4">Aññathā ti pi me no.|| ||</p>

					<p class="f4">No ti pi me no.|| ||</p>

					<p class="f4">No no ti pi me no ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p33">33.</a>]</span> Itthaɱ kho me bhante Sañjayo Belaṭṭhi-putto sandiṭṭhikaɱ sāmañña-phalaɱ puṭṭho samāno vikkhepaɱ vyākāsi.|| ||</p>

					<p class="f4">Seyyathā pi bhante ambaɱ vā puṭṭho labujaɱ vyākareyya,||<br />
					labujaɱ vā puṭṭho ambaɱ vyākareyya,||<br />
					evam eva kho bhante Sañjayo Belaṭṭhi-putto sandiṭṭhikaɱ sāmañña-phalaɱ puṭṭho samāno vikkhepaɱ vyākāsi.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Ayañ ca imesaɱ samaṇa-brāhmaṇānaɱ sabba-bālo sabba-mūḷho.|| ||</p>

					<p class="f4">Kathaɱ hi nāma sandiṭṭhikaɱ sāmañña-phalaɱ puṭṭho samāno vikkhepaɱ vyākarissati ti?|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Kathaɱ hi nāma mādiso samaṇaɱ vā brāhmaṇaɱ vā vijite vasantaɱ apasādetabbaɱ maññeyyā ti?|| ||</p>

					<p class="f4">So kho ahaɱ bhante Sañjayassa Belaṭṭhi-puttassa bhāsitaɱ n'eva abhinandiɱ||<br />
					na paṭikkosiɱ.|| ||</p>

					<p class="f4">Anabhinan'ditvā a-p-paṭikkositvā anatta-mano anatta-mana-vācaɱ anicchāretvā tam eva vācaɱ anuggaṇhanto anikkujjanto uṭṭhāy'āsanā pakkāmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p34">34.</a>]</span> So'haɱ bhante Bhagavantam pi pucchāmi:|| ||</p>

					<p class="f4">Yathā nu kho imāni bhante puthu-sippāyatanāni,||<br />
					— seyyath'īdaɱ:|| ||</p>

					<p class="f4">Hatthārohā||<br />
					assārohā||<br />
					rathikā||<br />
					dhanuggahā||<br />
					celakā||<br />
					calakā||<br />
					piṇḍa-dāvikā||<br />
					uggā rāja-puttā||<br />
					pakkhandino||<br />
					mahā-nāgā||<br />
					sūrā||<br />
					camma-yodhino||<br />
					dāsaka-puttā||<br />
					āḷārikā-kappakā||<br />
					nahāpakā||<br />
					sūdā||<br />
					mālā-kārā||<br />
					rajakā||<br />
					pesa-kārā||<br />
					naḷa-kārā||<br />
					kumbha-kārā||<br />
					gaṇakā||<br />
					muddikā,||<br />
					yāni vā pan'aññāni pi evaɱ-gatāni puthu-sippāyatanāni||<br />
					— te diṭṭhe'va dhamme sandiṭṭhikaɱ sippa-phalaɱ upajīvan ti.|| ||</p>

					<p class="f4">Te tena attānaɱ sukhenti pīnenti||<br />
					mātā-pitaro sukhenti pīnenti,||<br />
					putta-dāraɱ sukhenti pīnenti||<br />
					mitt-ā-macce sukhenti pīnenti||<br />
					samaṇa-brāhmaṇesu uddhaggikaɱ dakkhiṇaɱ patiṭṭhāpenti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Sakkā nu <a id="pg60"><span class="f2 g"><b>[60]</b></span></a> kho me bhante evam eva diṭṭhe'va dhamme sandiṭṭhikaɱ sāmañña-phalaɱ paññāpetun ti?|| ||</p>

					<p class="f4">Sakkā mahā-rāja.|| ||</p>

					<p class="f4">Tena hi mahā-rāja taɱ yev'ettha paṭipucchissāmi,||<br />
					yathā te khameyya,||<br />
					tathā naɱ vyākareyyāsi.|| ||</p>

					<p class="f4"><span class="f3">[<a id="p35">35.</a>]</span> Taɱ kim maññasi, mahā-rāja?|| ||</p>

					<p class="f4">Idha te assa puriso dāso kamma-karo pubb'uṭṭhāyī pacchā-nipātī kiŋ-kāra-paṭissāvī manāpa-cārī piya-vādī mukhullokako.|| ||</p>

					<p class="f4">Tassa evam assa:|| ||</p>

					<p class="f4">Acchariyaɱ vata bho,||<br />
					abbhutaɱ vata bho,||<br />
					puññānaɱ gati||<br />
					puññānaɱ vipāko.|| ||</p>

					<p class="f4">Ayaɱ hi rājā Māgadho Ajātasattu Vedehi-putto manusso,||<br />
					aham pi manusso.|| ||</p>

					<p class="f4">Ayaɱ hi rājā Māgadho Ajātasattu Vedehi-putto pañcahi kāma-guṇehi samappito samaŋgī-bhūto paricāreti devo maññe,||<br />
					aham pan'amhi'ssa dāso kamma-karo pubb'uṭṭhāyī pacchā-nipātī kiŋ-kāra-paṭissāvī manāpa-cārī piya-vādī mukhullokako.|| ||</p>

					<p class="f4">So vat'assāhaɱ puññāni kareyyaɱ.|| ||</p>

					<p class="f4">Yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan ti.|| ||</p>

					<p class="f4">So aparena samayena kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyya.|| ||</p>

					<p class="f4">So evaɱ pabba-jito samāno kāyena saɱvuto vihareyya,||<br />
					vācāya saɱvuto vihareyya,||<br />
					manasā saɱvuto vihareyya,||<br />
					ghāsacchā-dana-paramatāya santuṭṭho abhirato paviveke.|| ||</p>

					<p class="f4">Tañ ce te purisā evam āroceyyuɱ:|| ||</p>

					<p class="f4">Yagghe deva jāneyyāsi,||<br />
					yo te puriso dāso kamma-karo pubb'uṭṭhāyī pacchā-nipātī kiŋ-kāra-paṭissāvī manāpa-cārī piya-vādī mukhullokako,||<br />
					so deva kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jito.|| ||</p>

					<p class="f4">So evaɱ pabba-jito samāno kāyena saɱvuto viharati,||<br />
					vācāya saɱvuto viharati,||<br />
					manasā saɱvuto viharati,||<br />
					ghāsacchā-dana-paramatāya santuṭṭho abhirato paviveke ti.|| ||</p>

					<p class="f4">Api nu tvaɱ evaɱ vadeyyāsi:|| ||</p>

					<p class="f4">Etu me bho so puriso,||<br />
					punad eva hotu dāso kamma-karo pubb'uṭṭhāyī pacchā-nipātī kiŋ-kāra-paṭissāvī manāpa-cārī piya-vādī mukhullokako ti?|| ||</p>

					<p class="f4"><span class="f3">[<a id="p36">36.</a>]</span> No h'etaɱ bhante.|| ||</p>

					<p class="f4">Atha kho naɱ mayam eva <a id="pg61"><span class="f2 g"><b>[61]</b></span></a> abhivādeyyāma pi,||<br />
					paccuṭṭheyyāma pi,||<br />
					āsanena pi nimanteyyāma abhinimanteyyāma pi||<br />
					naɱ cīvara-piṇḍa-pāta-sen'āsana-gilāna-paccaya-bhesajja-parikkhārehi dhammikam pi'ssa rakkhā-varaṇa-guttiɱ saɱvidaheyyāmā ti.|| ||</p>

					<p class="f4">Taɱ kim maññasi mahā-rāja?|| ||</p>

					<p class="f4">Yadi evaɱ sante hoti vā sandiṭṭhikaɱ sāmaññ-phalaɱ,||<br />
					no vā ti?|| ||</p>

					<p class="f4">Addhā kho bhante evaɱ sante hoti sandiṭṭhikaɱ sāmañña-phalaɱ ti.|| ||</p>

					<p class="f4">Idaɱ kho te mahā-rāja mayā paṭhamaɱ diṭṭhe'va dhamme sandiṭṭhikaɱ sāmañña-phalaɱ paññattan ti.|| ||</p>

					<p class="f4"><span class="f3">[<a id="p37">37.</a>]</span> Sakkā pana bhante aññam pi evam eva diṭṭhe'va dhamme sandiṭṭhikaɱ sāmañña-phalaɱ paññapetu ti?|| ||</p>

					<p class="f4">Sakkā mahā-rāja.|| ||</p>

					<p class="f4">Tena hi mahā-rāja,||<br />
					taɱ yev'ettha paṭipucchissāmi,||<br />
					yathā te khameyya tathā naɱ vyākareyyāsi.|| ||</p>

					<p class="f4">Taɱ kim maññasi mahā-rāja?|| ||</p>

					<p class="f4">Idha te assa puriso kassako gahapatiko kāra-kārako rāsi-vaḍḍhako.|| ||</p>

					<p class="f4">Tassa evam assa:|| ||</p>

					<p class="f4">Acchariyaɱ vata bho abbhutaɱ||<br />
					vata bho puññānaɱ gati puññānaɱ vipāko.|| ||</p>

					<p class="f4">Ayaɱ hi rājā Māgadho Ajātasattu Vedehi-putto manusso,||<br />
					aham pi manusso.|| ||</p>

					<p class="f4">Ayaɱ hi rājā Māgadho Ajātasattu Vedehi-putto pañcahi kāma-guṇehi samappito samaŋgī-bhūto paricāreti devo maññe.|| ||</p>

					<p class="f4">Aham pan'amhi'ssa kassako gahapatiko kāra-kārako rāsi-vaḍḍhako.|| ||</p>

					<p class="f4">So vat'assāhaɱ puññāni kareyyaɱ.|| ||</p>

					<p class="f4">Yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan ti.|| ||</p>

					<p class="f4">So aparena samayena appaɱ vā||<br />
					bhoga-k-khandhaɱ pahāya mahantaɱ vā||<br />
					bhoga-k-khandhaɱ pahāya,||<br />
					appaɱ vā ñāti-parivaṭṭaɱ pahāya||<br />
					mahantaɱ vā ñāti-parivaṭṭaɱ pahāya||<br />
					kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyya.|| ||</p>

					<p class="f4">So evaɱ pabba-jito samāno kāyena saɱvuto vihareyya,||<br />
					vācāya saɱvuto vihareyya,||<br />
					manasā saɱvuto vihareyya,||<br />
					ghāsacchā-dana-paramatāya santuṭṭho abhirato paviveke.|| ||</p>

					<p class="f4">Taɱ ce te purisā evam āroceyyuɱ:|| ||</p>

					<p class="f4">Yagghe deva jāneyyāsi,||<br />
					yo te puriso kassako gahapatiko kāra-kārako rāsi-vaḍḍhako,||<br />
					so deva kesa-massuɱ ogāretvā kāsāyāni vatthāni acchādetvā agārasmā anagāriyaɱ pabba-jito.|| ||</p>

					<p class="f4">So evaɱ pabba-jito samāno kāyena saɱvuto viharati,||<br />
					vācāya saɱvuto viharati,||<br />
					manasā saɱvuto viharati,||<br />
					<a id="pg62"><span class="f2 g"><b>[62]</b></span></a> ghāsacchā-dana-paramatāya santuṭṭho abhirato paviveke ti.|| ||</p>

					<p class="f4">Api nu tvaɱ evaɱ vadeyyāsi:|| ||</p>

					<p class="f4">Etu me bho so puriso,||<br />
					punad eva hotu kassako gahapatiko kāra-kārako rāsi-vaḍḍhako ti?|| ||</p>

					<p class="f4"><span class="f3">[<a id="p38">38.</a>]</span> No h'etaɱ bhante.|| ||</p>

					<p class="f4">Atha kho naɱ mayam eva abhivādeyyāma pi paccuṭṭheyyāma pi,||<br />
					āsanena pi,||<br />
					nimanteyyāma/abhinimanteyyāma pi||<br />
					naɱ cīvara-piṇḍa-pāta-sen'āsana-gilāna-paccaya-bhesajja-parikkhārehi.|| ||</p>

					<p class="f4">Dhammikam pi'ssa rakkhā-varaṇa-guttiɱ saɱvidaheyyāmā ti.|| ||</p>

					<p class="f4">Taɱ kim maññesi, mahā-rāja?|| ||</p>

					<p class="f4">Yadi evaɱ sante hoti vā sandiṭṭhikaɱ sāmañña-phalaɱ,||<br />
					no vā ti?|| ||</p>

					<p class="f4">Addhā kho maɱ bhante evaɱ sante hoti sandiṭṭhikaɱ sāmaññ-phalan ti.|| ||</p>

					<p class="f4">Idaɱ kho te mahā-rāja mayā dutiyaɱ diṭṭhe'va dhamme sandiṭṭhikaɱ sāmañña-phalaɱ paññattan ti.|| ||</p>

					<p class="f4"><span class="f3">[<a id="p39">39.</a>]</span> Sakkā pana bhante aññam pi diṭṭhe'va dhamme sandiṭṭhikaɱ sāmañña-phalaɱ paññāpetuɱ imehi sandiṭṭhikehi sāmañña-phalehi abhikkantatarañ ca paṇītatarañ cā ti?|| ||</p>

					<p class="f4">Sakkā mahā-rāja.|| ||</p>

					<p class="f4">Tena hi mahā-rāja suṇohi sādhukaɱ manasi-karohi bhāsissāmī" ti.|| ||</p>

					<p class="f4">Evaɱ bhante ti kho rājā Māgadho Ajātasattu Vedehi-putto Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p40">40.</a>]</span> Idha mahā-raja Tathāgato loke uppajjati,||<br />
					arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā.|| ||</p>

					<p class="f4">So imaɱ lokaɱ sa-devakaɱ sa-mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ,||<br />
					kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4"><span class="f3">[<a id="p41">41.</a>]</span> Taɱ dhammaɱ suṇāti gahapati vā gahapati-putto vā aññatarasmiɱ vā kule paccājāto.|| ||</p>

					<p class="f4">So taɱ dhammaɱ <a id="pg63"><span class="f2 g"><b>[63]</b></span></a> sutvā Tathāgate saddhaɱ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā.|| ||</p>

					<p class="f4">Na idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ sankha-likhitaɱ Brahma-cariyaɱ carituɱ.|| ||</p>

					<p class="f4">Yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="f4">So aparena samayena appaɱ vā bhoga-k-khandhaɱ pahāya mahantaɱ vā bhoga-k-khandhaɱ pahāya,||<br />
					appaɱ vā ñāti-parivaṭṭaɱ pahāya mahantaɱ vā ñāti-parivaṭṭaɱ pahāya,||<br />
					kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4"><span class="f3">[<a id="p42">42.</a>]</span> So evaɱ pabba-jito samāno Pātimokkha-saŋvarat-saɱvuto viharati ācāra-gocara-sampanno aṇumattesu vajjesu bhaya-dassāvī.|| ||</p>

					<p class="f4">Samādāya sikkhati sikkhā-padesu kāya-kamma-vacī-kammena samannāgato kusalena.|| ||</p>

					<p class="f4">Parisuddhā-jīvo sīla-sampanno indriyesu gutta-dvāro bhojane matt'aññū sati-sampajaññena samannāgato santuṭṭho.|| ||</p>

					<p class="f4"><span class="f3">[<a id="p43">43.</a>]</span> Kathañ ca mahā-rāja bhikkhu sīla-sampanno hoti?|| ||</p>

					<p class="f4">Idha bhikkhu pāṇāti-pātaɱ pahāya pāṇāti-pātā paṭivirato hoti,||<br />
					nihita-daṇḍo nihita-sattho lajjī dayā-panno,||<br />
					sabba-pāṇa-bhūta-hitānukampī viharati.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Adinn'ādānaɱ pahāya adinn'ādānā paṭivirato hoti dinn'ādāyī dinna-pāṭikaŋkhī,||<br />
					athenena suci-bhūtena attanā virahati.|| ||</p>

					<p class="f4">Idam pi'ssa hoti sīlasmi.|| ||</p>

					<p class="f4">ABrahma-cariyaɱ pahāya brahma-cārī hoti ārā-cārī virato methunā gāma-dhammā.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p44">44.</a>]</span> Musā-vādaɱ pahāya musā-vādā paṭivirato hoti sacca-vādī sacca-sandho theto paccayiko avisaŋvādako lokassa.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Pisuṇa-vācaɱ pahāya pisuṇāya vācāya paṭivirato hoti,||<br />
					ito sutvā na amutra akkhātā imesaɱ bhedāya,||<br />
					<a id="pg64"><span class="f2 g"><b>[64]</b></span></a> amutra vā sutvā na imesaɱ akkhātā amūsaɱ bhedāya.|| ||</p>

					<p class="f4">Iti bhinnānaɱ vā sandhātā,||<br />
					sahitānaɱ vā anuppadātā samagg'ārāmo samagga-rato samagga-nandī samagga-karaṇiɱ vācaɱ bhāsitā.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Pharusaɱ-vācaɱ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa-sukhā pemanīyā hadayaŋ-gamā porī bahu-jana-kantā bahujāna-manāpā,||<br />
					tathā-rūpaɱ vācaɱ bhāsitā hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4">Sampha-p-palāpaɱ pahāya samphappalāpā paṭivirato hoti kāla-vādī bhūta-vādī attha-vādī dhamma-vādī vinaya-vādī,||<br />
					nidhānavatiɱ vācaɱ bhāsitā kālena sāpadesaɱ pariyanta-vatiɱ attha-sañhitaɱ.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p45">45.</a>]</span> Bīja-gāma-bhūta-gāma-samārambhā paṭivirato hoti.|| ||</p>

					<p class="f4">Eka-bhatatiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhusana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dañña-paṭi-g-gahaṇā paṭivirato hoti.|| ||</p>

					<p class="f4">Āmaka-maɱsa-paṭigaggahaṇā paṭivirato hoti.|| ||</p>

					<p class="f4">Itthi-kumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthi-gavassa-va'avā-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-paheṇa-gamanānuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulākūṭa-kaɱsakūṭa-māna-kūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākarā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p46">46.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ bījagāma-bhūta-gāma-samārambhaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Mūla-bījaɱ,||<br />
					khandha-bījaɱ,||<br />
					phalu-bījaɱ,||<br />
					agga-bījaɱ,||<br />
					bija-bījam eva pañcamaɱ.|| ||</p>

					<p class="f4">Iti eva-rūpā bījagāma-bhūta-gāma <a id="pg65"><span class="f2 g"><b>[65]</b></span></a> -samārambhā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p47">47.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ sannidhi-kāra-paribhogaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Anna-sannidhiɱ,||<br />
					pāna-sannidhiɱ,||<br />
					vattha-sannidhiɱ,||<br />
					yāna-sannidhiɱ,||<br />
					sayana-sannidhiɱ,||<br />
					gandha-sannidhiɱ,||<br />
					āmisa-sannidhiɱ.|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato hoti.|| ||</p>

					<p class="f4">Idam pi'ssa hoti sīlassamiɱ.|| ||</p>

					<p class="f4"><span class="f3">[<a id="p48">48.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ visukadassanaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Naccaɱ, gītaɱ, vāditaɱ, pekkhaɱ, akkhātaɱ, pāṇissaraɱ, vetālaɱ, kumbha-thūnaɱ, Sobha-nagarakaɱ, caṇḍālaɱ, vaɱsaɱ, dhopanaɱ, hatthi-yuddhaɱ, assa-yuddhaɱ, mahisa-yuddhaɱ, usabha-yuddhaɱ, aja-yuddhaɱ, meṇḍa-yuddhaɱ, kukkuṭa-yuddhaɱ, vaṭṭaka-yuddhaɱ, daṇḍa-yuddhaɱ, muṭṭhi-yuddhaɱ, nibbuddhaɱ uyyodhikaɱ balaggaɱ senā-byūhaɱ aṇīka-dassanaɱ.|| ||</p>

					<p class="f4">Iti vā iti eva-rūpā visūka-dassanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p49">49.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ jūta-ppamāda-ṭṭhānānuyogaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Aṭṭha-padaɱ dasa-padaɱ ākāsaɱ parihāra-pathaɱ sannikaɱ khalikaɱ ghaṭikaɱ salāka-hatthaɱ akkhaɱ paŋgacīraɱ vaŋkakaɱ mokkha-cikaɱ ciŋgulikaɱ pattāḷhakaɱ rathakaɱ dhanukaɱ akkharikaɱ manesikaɱ yathā-vajjaɱ.|| ||</p>

					<p class="f4">Iti vā iti eva-rūpā jūta-ppamāda-ṭṭhānānuyogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p50">50.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ uccā-sayana-mahā-sayanaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Āsandiɱ pallaŋkaɱ gonakaɱ cittakaɱ paṭikaɱ paṭalikaɱ tūlikaɱ vikatikaɱ udda-lomiɱ ekanta-lomiɱ kaṭṭhi'ssaɱ koseyyaɱ kuttakaɱ hatth'attharaɱ ass'attharaɱ rath'attharaɱ ajinappaveṇiɱ kādali-miga-pavara-paccattharaṇaɱ sa-uttara-c-chadaɱ ubhato-lohita-kūpadhānaɱ.|| ||</p>

					<p class="f4">Iti vā iti <a id="pg66"><span class="f2 g"><b>[66]</b></span></a> eva-rūpā uccā-sayana-mahā-sayanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p51">51.</a>]</span> Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaɱ maṇḍana-vibhusana-ṭṭhānānuyogaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Ucchādanaɱ parimaddanaɱ nahāpanaɱ sambāhanaɱ ādāsaɱ añjanaɱ mālā-vilepanaɱ mukkha-cuṇṇakaɱ mukhalepanaɱ hattha-bandhaɱ sikhā-bandhaɱ daṇḍakaɱ nāḷikaɱ khaggaɱ chattaɱ citrūpāhanaɱ uṇahīsaɱ maṇiɱ vāla-vījaniɱ odātāni vatthāni dīgha-dasāni.|| ||</p>

					<p class="f4">Iti vā iti eva-rūpā maṇḍana-vibhusana-ṭṭhānānuyogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p52">52.</a>]</span> Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaɱ tiracchāna-kathaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Rāja-kathaɱ cora-kathaɱ mahāmatta-kathaɱ senā-kathaɱ bhaya-kathaɱ yuddha-kathaɱ anna-kathaɱ pāna-kathaɱ vattha-kathaɱ sayana-kathaɱ mālā-kathaɱ gandha-kathaɱ ñāti-kathaɱ yāna-kathaɱ gāma-kathaɱ nigama-kathaɱ nagara-kathaɱ jana-pada-kathaɱ itthi-kathaɱ purisa-kathaɱ kumāra-kathaɱ kumāri-kathaɱ sūra-kathaɱ visikhā-kathaɱ kumbhaṭṭhāna-kathaɱ pubba-peta-kathaɱ nānatta-kathaɱ loka-k-khāyikaɱ samudda-khāyikaɱ itibhav-ā-bhava-kathaɱ.|| ||</p>

					<p class="f4">Iti vā iti eva-rūpāya tiracchāna-kathāya paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p53">53.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpā viggāhika-kathaɱ anuyuttā viharanti,||<br />
					seyyath'īdaɱ:|| ||</p>

					<p class="f4">"Na tvaɱ imaɱ Dhamma-Vinayaɱ ājānāsi.|| ||</p>

					<p class="f4">Ahaɱ imaɱ Dhamma-Vinayaɱ ājānāmi.|| ||</p>

					<p class="f4">Kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā-paṭipanno tvam asi.|| ||</p>

					<p class="f4">Aham asmi sammā-paṭipanno||<br />
					— Sahitaɱ me, asahitaɱ te —||<br />
					pure vacanīyaɱ pacchā avaca.|| ||</p>

					<p class="f4">Pacchā vacanīyaɱ pure avaca.|| ||</p>

					<p class="f4">Aviciṇṇan te viparāvattaɱ — āropito te vādo.|| ||</p>

					<p class="f4">Niggahīto tvam asi —||<br />
					cara vāda-ppamokkhāya.|| ||</p>

					<p class="f4">Nibbeṭhehi vā sace pahosī" ti.|| ||</p>

					<p class="f4">Iti vā iti eva-rūpāya viggahika-kathāya paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p54">54.</a>]</span> Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaɱ dūteyya- <a id="pg67"><span class="f2 g"><b>[67]</b></span></a> pahiṇa-gamanānuyogaɱ anuyuttā viharanti,||<br />
					seyyath'īdaɱ:|| ||</p>

					<p class="f4">Raññaɱ rāja-mahāmantānaɱ khattiyānaɱ brāhmaṇānaɱ gahapatikānaɱ kumārānaɱ|| ||</p>

					<p class="f4">"Idha gaccha.||<br />
					Amutrāgaccha.||<br />
					Idaɱ hara.||<br />
					Amutra idaɱ āharā" ti.|| ||</p>

					<p class="f4">Iti vā iti eva-rūpā dūteyya-pahiṇa-gamanānuyogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p55">55.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca honti lapakā ca nemittikā ca nippesikā ca lābhena ca lābhaɱ nijigiɱsitāro.|| ||</p>

					<p class="f4">Iti eva-rūpā kuhana-lapanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p56">56.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti,||<br />
					seyyath'īdaɱ:|| ||</p>

					<p class="f4">Aŋgaɱ nimittaɱ uppātaɱ supiṇaɱ lakkhaṇaɱ mūsikacchinnaɱ aggi-homaɱ dabbi-homaɱ thusa-homaɱ kaṇa-homaɱ  taṇḍula-homaɱ sappi-homaɱ tela-homaɱ mukha-homaɱ lohita-homaɱ aŋga-vijjā vatthu-vijjā khatta-vijjā siva-vijjā bhūta-vijjā bhuri-vijjā ahi-vijjā visa-vijjā vicchika-vijjā mūsika-vijjā sakuṇa-vijjā vāyasa-vijjā pakkajjhānaɱ sara-parittānaɱ miga-cakkaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p57">57.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti,||<br />
					seyyath'īdaɱ:|| ||</p>

					<p class="f4">Maṇi-lakkhaṇaɱ vattha-lakkhaṇaɱ daṇḍa-lakkhaṇaɱ asi-lakkhaṇaɱ usu-lakkhaṇaɱ dhanu-lakkhaṇaɱ āvudha-lakkhaṇaɱ itthi-lakkhaṇaɱ purisa-lakkhaṇaɱ kumāra-lakkhaṇaɱ kumāri-lakkhaṇaɱ dāsa-lakkhaṇaɱ dāsi-lakkhaṇaɱ hatthi-lakkhaṇaɱ assa-lakkhaṇaɱ mahisa-lakkhaṇaɱ usabha-lakkhaṇaɱ go-lakkhaṇaɱ aja-lakkhaṇaɱ meṇḍa-lakkhaṇaɱ kukkuṭa-lakkhaṇaɱ vaṭṭaka-lakkhaṇaɱ godhā-lakkhaṇaɱ kaṇṇikā-lakkhaṇaɱ kacchapa-lakkhaṇaɱ miga-lakkhaṇaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p58">58.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna- <a id="pg68"><span class="f2 g"><b>[68]</b></span></a> vijjāya micchā ājīvena jīvikaɱ kappenti,||<br />
					seyyath'īdaɱ:|| ||</p>

					<p class="f4">Raññaɱ niyyānaɱ bhavissati,||<br />
					raññaɱ aniyyānaɱ bhavissati —||<br />
					abbhantarānaɱ raññaɱ upayānaɱ bhavissati,||<br />
					bāhirānaɱ raññaɱ apayānaɱ bhavissati —||<br />
					bāhirānaɱ raññaɱ upayānaɱ bhavissati,||<br />
					abbhantarānaɱ raññaɱ apayānaɱ bhavissati—||<br />
					abbhantarānaɱ raññaɱ jayo bhavissati,||<br />
					bāhirānaɱ raññaɱ parājayo bhavissati—||<br />
					bāhirānaɱ raññaɱ jayo bhavissati,||<br />
					abbhantarānaɱ raññaɱ parājayo bhavissati.|| ||</p>

					<p class="f4">Iti imassa jayo bhavissati||<br />
					imassa parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p59">59.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti.|| ||</p>

					<p class="f4">Seyyath'īdaɱ:|| ||</p>

					<p class="f4">Canda-ggāho bhavissati,||<br />
					suriya-ggāho bhavissati,||<br />
					nakkhatta-ggāho bhavissati,||<br />
					candima-suriyānaɱ patha-gamanaɱ bhavissati.|| ||</p>

					<p class="f4">Candima-suriyānaɱ patha-gamanaɱ bhavissati,||<br />
					candima-suriyānaɱ uppatha-gamanaɱ bhavissati,||<br />
					nakkhattānaɱ patha-gamanaɱ bhavissati,||<br />
					nakkhattānaɱ uppatha-gamanaɱ bhavissati.|| ||</p>

					<p class="f4">Ukkā-pāto bhavissati,||<br />
					dīsā-ḍāho bhavissati,||<br />
					bhūmi-cālo bhavissati,||<br />
					deva-dundūbhi bhavissati.|| ||</p>

					<p class="f4">Candima-suriya-nakkhattānaɱ uggamanaɱ ogamanaɱ saɱkilesaɱ vodānaɱ bhavissati.|| ||</p>

					<p class="f4">Evaɱ-vipāko canda-ggāho bhavissati,||<br />
					evaɱ-vipāko suriya-ggāho bhavissati,||<br />
					evaɱ-vipāko nakkhatta-ggāho bhavissati.,||<br />
					evaɱ-vipākaɱ candima-suriyānaɱ patha-gamanaɱ bhavissati,||<br />
					evaɱ-vipākaɱ candima-suriyānaɱ uppatha-gamanaɱ bhavissati,||<br />
					evaɱ-vipākaɱ nakkhattānaɱ patha-gamanaɱ bhavissati,||<br />
					evaɱ-vipākaɱ nakkhattānaɱ uppatha-gamanaɱ bhavissati,||<br />
					evaɱ-vipāko ukkā-pāto bhavissati,||<br />
					evaɱ-vipāko disā-ḍāho bhavissati,||<br />
					evaɱ-vipāko bhumivālo bhavissati,||<br />
					evaɱ-vipāko deva-dundūbhi bhavissati,||<br />
					evaɱ-vipāko candima-suriya-nakkhattānaɱ uggamanaɱ ogamanaɱ saŋkilesaɱ vodānaɱ bhavissati.|| ||</p>

					<p class="f4">Iti vā eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p60">60.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna- <a id="pg69"><span class="f2 g"><b>[69]</b></span></a> vijjāya micchā ājīvena jīvikaɱ kappenti —||<br />
					seyyath'īdaɱ:|| ||</p>

					<p class="f4">Subbuṭṭhikā bhavissati,||<br />
					dubbuṭṭhikā bhavissati,||<br />
					subhikkhaɱ bhavissati,||<br />
					dubbhikkhaɱ bhavissati,||<br />
					khemaɱ bhavissati,||<br />
					bhayaɱ bhavissati,||<br />
					rogo bhavissati,||<br />
					ārogyaɱ bhavissati,||<br />
					muddā, gaṇanā, saɱkhānaɱ, kāveyyaɱ, lokāyataɱ.|| ||</p>

					<p class="f4">Iti vā iti eva-rūpāya tiracchāna-vijjāya micchā ājīvena paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p61">61.</a>]</span> Yathā pana pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti —||<br />
					seyyath'īdaɱ:|| ||</p>

					<p class="f4">Āvāhanaɱ vivāhanaɱ saɱvadanaɱ vivadanaɱ saɱkiraṇaɱ vikiraṇaɱ subhaga-karaṇaɱ dubbhaga-karaṇaɱ viruddha-gabbha-karaṇaɱ jivhā-nittha-d-danaɱ hanusaɱhatanaɱ hatthābhijappanaɱ kaṇṇa-jappanaɱ ādāsa-pañhaɱ kumāri-pañhaɱ deva-pañhaɱ ādiccupaṭṭhānaɱ Mahat-upaṭṭhānaɱ abbhujjalanaɱ Sir'avhāyanaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p62">62.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti —||<br />
					seyyath'īdaɱ:|| ||</p>

					<p class="f4">Santi-kammaɱ paṇidhi-kammaɱ bhūta-kammaɱ bhuri-kammaɱ vassa-kammaɱ vossa-kammaɱ vatthu-kammaɱ vatthu-parikiraṇaɱ ācamanaɱ nahāpanaɱ juhanaɱ vamanaɱ virecanaɱ uddha-virecanaɱ adho-virecanaɱ sīsa-virecanaɱ kaṇṇa-telaɱ netta-tappanaɱ natthu-kammaɱ añjanaɱ paccañjanaɱ sālākiyaɱ salla-kattiyaɱ dāraka-tikicchā mūla-bhesajjānaɱ anuppadānaɱ osadhīnaɱ paṭimokkho.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.|| ||</p>

					<p class="f4"><span class="f3">[<a id="p63">63.</a>]</span> Sa kho so mahā-rāja bhikkhu evaɱ sīla-sampanno na kuto ci bhayaɱ samanupassati yad idaɱ sīla-saŋvaratto.|| ||</p>

					<p class="f4">Seyyathā pi mahā-rāja khattiyo muddhā-vasitto nihata-paccāmitto <a id="pg70"><span class="f2 g"><b>[70]</b></span></a> na kuto ci bhayaɱ samanupassati yad idaɱ pacca-t-thikato,||<br />
					evam eva kho mahā-rāja bhikkhu evaɱ sīla-sampanno na kuto ci bhayaɱ samanupassati yad idaɱ sīla-saŋvaratto.|| ||</p>

					<p class="f4">So iminā ariyena sīla-k-khandhena samannāgato ajjhattaɱ anavajja-sukhaɱ paṭisaŋvedeti.|| ||</p>

					<p class="f4">Evaɱ kho mahā-rāja bhikkhu sīla-sampanno hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p64">64.</a>]</span> Kathañ ca mahā-rāja bhikkhu indriyesu gutta-dvāro hoti?|| ||</p>

					<p class="f4">Idha mahā-rāja bhikkhu cakkhunā rūpaɱ disvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ cakkhu'ndriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ tassa saɱvarāya paṭipajjati,||<br />
					rakkhati cakkhu'ndriyaɱ cakkhu'ndriye saŋvaratɱ āpajjati.|| ||</p>

					<p class="f4">Sotena saddaɱ sutvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ sotendriyaɱ asaɱvutaɱ viharantaɱ abhijjhā-domanassā pāpakā akusalā dhammā anvassaveyyuɱ tassa saɱvarāya paṭipajjati,||<br />
					rakkhati sotendriyaɱ sotendriye saŋvaratɱ āpajjati.|| ||</p>

					<p class="f4">Ghāṇena gandhaɱ ghāyitvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ ghān'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvassaveyyuɱ tassa saɱvarāya paṭipajjati,||<br />
					rakkhati ghān'indriyaɱ ghān'indriye saŋvaratɱ āpajjati.|| ||</p>

					<p class="f4">Jivhāya rasaɱ sāyitvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ jivh'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvassaveyyuɱ tassa saɱvarāya paṭipajjati,||<br />
					rakkhati jivh'indriyaɱ jivh'indriya saŋvaratɱ āpajjati.|| ||</p>

					<p class="f4">Kāyena phoṭṭhabbaɱ phusitvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ kāy'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvassaveyyuɱ tassa saɱvarāya paṭipajjati,||<br />
					rakkhati kāy'indriyaɱ kāy'indriye saŋvaratɱ āpajjati.|| ||</p>

					<p class="f4">Manasā dhammaɱ viññāya na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ man'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvassaveyyuɱ tassa saɱvarāya paṭipajjati,||<br />
					rakkhati man'indriyaɱ man'indriye saŋvaratɱ āpajjati.|| ||</p>

					<p class="f4">So iminā ariyena indriya-saɱvarena samannāgato ajjhattaɱ avyāseka-sukhaɱ paṭisaŋvedeti.|| ||</p>

					<p class="f4">Evaɱ kho mahā-rāja bhikkhu indriyesu gutta-dvāro hoti.|| ||</p>

					<p class="f4"><span class="f3">[<a id="p65">65.</a>]</span> Kathañ ca mahā-rāja bhikkhu sati-sampajaññena samannāgato hoti?|| ||</p>

					<p class="f4">Idha mahā-rāja bhikkhu abhikkante paṭikkante sampajāna-kārī hoti.|| ||</p>

					<p class="f4">Alokite vilokite sampajāna-kārī hoti.|| ||</p>

					<p class="f4">Samiñjite pasārite sampajāna-kārī hoti.|| ||</p>

					<p class="f4">Saŋghāṭi-patta-cīvara-dhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passāva-kamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaɱ kho <a id="pg71"><span class="f2 g"><b>[71]</b></span></a> mahā-rāja bhikkhu sati-sampajaññena samannāgato hoti.|| ||</p>

					<p class="f4"><span class="f3">[<a id="p66">66.</a>]</span> Kathañ ca mahā-rāja bhikkhu santuṭṭho hoti?|| ||</p>

					<p class="f4">Idha mahā-rāja bhikkhu santuṭṭho hoti kāya-parihāriyena cīvarena kucchi-parihāriyena piṇḍa-pātena,||<br />
					so yena yen'eva pakkamati samādāy'eva pakkamati.|| ||</p>

					<p class="f4">Seyyathā pi mahā-rāja pakkhī sakuṇo yena yen'eva ḍeti sa-patta-bhāro va ḍeti,||<br />
					evam eva kho mahā-rāja bhikkhu santuṭṭho hoti kāya-parihāriyena cīvarena kucchi-parihāriyena piṇḍ-apātena,||<br />
					so yena yen'eva pakkamati samādāyeva pakkamati.|| ||</p>

					<p class="f4">Evaɱ kho mahā-rāja bhikkhu santuṭṭho hoti.|| ||</p>

					<p class="f4"><span class="f3">[<a id="p67">67.</a>]</span> So iminā ca ariyena sīla-k-khandhena samannāgato,||<br />
					iminā ca ariyena indriya-saɱvarena samannāgato,||<br />
					iminā ca ariyena sati-sampajaññena samannāgato,||<br />
					imāya ca ariyāya santuṭṭhiyā samannāgato,||<br />
					vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palāla-puñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā ujuɱ kāyaɱ paṇīdhāya parimukhaɱ satiɱ upaṭṭha-petvā.|| ||</p>

					<p class="f4"><span class="f3">[<a id="p68">68.</a>]</span> So abhijjhaɱ loke pahāya vigat-ā-bhijjhena cetasā viharati,||<br />
					abhijjhāya cittaɱ parisodheti.|| ||</p>

					<p class="f4">Vyāpāda-padosaɱ pahāya avyāpanna-citto viharati,||<br />
					sabba-pāṇa-bhūta-hitānukampi,||<br />
					vyāpāda-padosā cittaɱ parisodheti.|| ||</p>

					<p class="f4">Thina-middhaɱ pahāya vigata-thina-middho viharati,||<br />
					āloka-saññī sato sampajāno,||<br />
					thina-middhā cittaɱ parisodheti.|| ||</p>

					<p class="f4">Uddhacca-kukkuccaɱ pahāya anuddhato viharati,||<br />
					ajjhattaɱ vūpasanna-citto,||<br />
					uddhacca-kukkuccā cittaɱ parisodheti.|| ||</p>

					<p class="f4">Vici-kicchaɱ pahāya tiṇṇa-vici-kiccho viharati,||<br />
					akathaɱ-kathī kusalesu dhammesu,||<br />
					vicikicchāya cittaɱ parisodheti.|| ||</p>

					<p class="f4"><span class="f3">[<a id="p69">69.</a>]</span> Seyyathā pi mahā-rāja puriso iṇaɱ ādāya kammante payojeyya,||<br />
					tassa te kammantā samijjheyyuɱ,||<br />
					so yāni ca porāṇāni iṇa-mūlāni tāni ca vyantī-kareyya,||<br />
					siyā c'assa uttariɱ avasiṭṭhaɱ dārabharaṇāya.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe iṇaɱ ādāya kammante payojesiɱ.|| ||</p>

					<p class="f4"><a id="pg72"><span class="f2 g"><b>[72]</b></span></a> Tassa me te kammantā samijjhiɱsu.|| ||</p>

					<p class="f4">So'haɱ yāni ca poraṇāni iṇa-mūlāni tāni ca vyanti akāsiɱ,||<br />
					atthi ca me uttariɱ avasiṭṭhaɱ dārabharaṇāyā" ti.|| ||</p>

					<p class="f4">So tato-nidānaɱ labhetha pāmujjaɱ,||<br />
					adhigacche somanassaɱ.|| ||</p>

					<p class="f4"><span class="f3">[<a id="p70">70.</a>]</span> Seyyathā pi āvuso puriso ābādhiko assa dukkhito bā'ha-gilāno,||<br />
					bhattaɱ c'assa na c-chādeyya,||<br />
					na c'assa kāye balamattā.|| ||</p>

					<p class="f4">So aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe ābādhiko ahosiɱ dukkhito bā'ha-gilāno,||<br />
					bhattaɱ ca me na cchādesi,||<br />
					na ca me āsi kāye balamattā.|| ||</p>

					<p class="f4">So'mhi etarahi tamhā ābādhā mutto bhattañ ca me chādeti.|| ||</p>

					<p class="f4">Atthi ca kāye balamattā" ti.|| ||</p>

					<p class="f4">So tato-nidānaɱ labhetha pāmujjaɱ,||<br />
					adhigacche somanassaɱ.|| ||</p>

					<p class="f4"><span class="f3">[<a id="p71">71.</a>]</span> Seyyathā pi mahā-rāja puriso bandhanāgāre baddho assa.|| ||</p>

					<p class="f4">So aparena samayena tamhā bandhanā mucceyya sotthinā avyayena,||<br />
					na c'assa kiñ ci bhogānaɱ vayo.|| ||</p>

					<p class="f4">Tassa evam assa:|| ||</p>

					<p class="f4">"Ahaɱ kho pubbe bandhanāgāre baddho ahosiɱ,||<br />
					so'mhi etarahi tamhā bandhanā mutto sotthinā avyayena,||<br />
					n'atthi ca me kiñ ci bhogānaɱ vayo" ti.|| ||</p>

					<p class="f4">So tato-nidānaɱ labhetha pāmujjaɱ,||<br />
					adhigacche somanassaɱ.|| ||</p>

					<p class="f4"><span class="f3">[<a id="p72">72.</a>]</span> Seyyathā pi mahā-rāja puriso dāso assa anatta-dhīno parādhīno na yena kāmaŋ gamo.|| ||</p>

					<p class="f4">So aparena samayena tamhā dāsavyā mucceyya attādhīno aparādhīno bhujisso yena kāmaŋ gamo.|| ||</p>

					<p class="f4">Tassa evam assa:|| ||</p>

					<p class="f4">Ahaɱ kho pubbe dāso ahosiɱ anattā-dhīno parādhīno na yena kāmaŋ gamo,||<br />
					so'mhi etarahi tamhā dāsavyā mutto attādhīno aparādhīno bhujisso yena kāmaŋ gamo ti.|| ||</p>

					<p class="f4">So <a id="pg73"><span class="f2 g"><b>[73]</b></span></a> tato-nidānaɱ labhetha pāmojjaɱ,||<br />
					adhigacche somanassaɱ.|| ||</p>

					<p class="f4"><span class="f3">[<a id="p73">73.</a>]</span> Seyyathā pi mahā-rāja puriso sadhano sabhogo kantāraddhāna-maggaɱ paṭipajjeyya dubbhikkhaɱ sappaṭi-bhayaɱ.|| ||</p>

					<p class="f4">So aparena samayena taɱ kantāraɱ nitthareyya,||<br />
					sotthinā gāmantaɱ anupāpuṇeyya khemaɱ appaṭibhayaɱ.|| ||</p>

					<p class="f4">Tassa evam assa:|| ||</p>

					<p class="f4">Ahaɱ kho pubbe sadhano sabhogo kantā-raddhāna-Maggaɱ paṭipajjiɱ dubbhikkhaɱ sappaṭi-bhayaɱ,||<br />
					so'mhi etarahi taɱ kantāraɱ nitthiṇṇo,||<br />
					sotthinā gāmantaɱ anuppatto khemaɱ appaṭibhayan ti.|| ||</p>

					<p class="f4">So tato-nidānaɱ labhetha pāmojjaɱ adhigacche somanassaɱ.|| ||</p>

					<p class="f4"><span class="f3">[<a id="p74">74.</a>]</span> Evam eva kho mahā-rāja bhikkhu,||<br />
					yathā iṇaɱ,||<br />
					yathā rogaɱ,||<br />
					yathā bandhanāgāraɱ,||<br />
					yathā dāsavyaɱ,||<br />
					yathā kantāraddhāna-maggaɱ,||<br />
					ime pañca nīvaraṇe appahīṇe attani samanupassati.|| ||</p>

					<p class="f4">Seyyathā pi mahā-rāja ānaṇyaɱ,||<br />
					yathā ārogyaɱ,||<br />
					yathā bandhanā mokkhaɱ,||<br />
					yathā bhujissaɱ||<br />
					yathā khemanta-bhūmiɱ||<br />
					evam eva kho mahā-rāja bhikkhu||<br />
					ime pañca nīvaraṇe pahīṇe attani samanupassati.|| ||</p>

					<p class="f4"><span class="f3">[<a id="p75">75.</a>]</span> Tass'ime pañca nīvaraṇe pahīṇe attani samanupassato pāmojjaɱ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">So vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhama-j-jhānaɱ upasampajja viharati.|| ||</p>

					<p class="f4">So imam eva kāyaɱ viveka-jena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa viveka-jena pīti-sukhena apphutaɱ hoti.|| ||</p>

					<p class="f4"><a id="pg74"><span class="f2 g"><b>[74]</b></span></a> <span class="f3">[<a id="p76">76.</a>]</span> Seyyathā pi mahā-rāja dakkho nahāpako vā nahāpakantevāsī vā kaɱsa-thāle nahānīya-cuṇṇāni ākiritvā udakena paripphosakaɱ paripphosakaɱ sanneyya,||<br />
					sā'ssa nahānīya-piṇḍi||<br />
					sinehānugatā||<br />
					sineha-paretā||<br />
					santara-bāhirā phuṭā sinehena||<br />
					na ca paggharaṇīi;<br />
					evam eva kho mahā-rāja bhikkhu imam eva kāyaɱ viveka-jena pīti-sukhena abhisandeti parisandeti paripūreti parippharati.|| ||</p>

					<p class="f4">N'āssa kiñci sabbā-vato kāyassa viveka-jena pīti-sukhena apphuṭaɱ hoti.|| ||</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4"><span class="f3">[<a id="p77">77.</a>]</span>Puna ca paraɱ mahā-rāja bhikkhu vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiya-j-jhānaɱ upasampajja viharati.|| ||</p>

					<p class="f4">So imam eva kāyaɱ samādhi-jaɱ pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa samādhi-jaɱ pīti-sukhena apphutaɱ hoti.|| ||</p>

					<p class="f4"><span class="f3">[<a id="p78">78.</a>]</span>Seyyathā pi mahā-rāja udaka-rahado ubbhidodako,||<br />
					tassa nev'assa puratthimāya disāya udakassa āya-mukhaɱ,||<br />
					na dakkhiṇāya disāya udakassa āya-mukhaɱ,||<br />
					na pacchi-māya disāya udakassa āya-mukhaɱ,||<br />
					na uttarāya disāya udakassa āya-mukhaɱ,||<br />
					devo ca na kālena kālaɱ sammā dhāraɱ anupaveccheyya,||<br />
					atha kho tamhā ca udaka-rahadā sītā vāridhārā ubbhijjitvā tam eva udaka-rahadaɱ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa sītena vārinā apphuṭaɱ assa.</p>

					<p class="f4">Evam eva kho mahā-rāja bhikkhu imam eva kāyaɱ samādhijena pīti-sukhena abhisandeti parisandeti <a id="pg75"><span class="f2 g"><b>[75]</b></span></a> paripūreti parippharati,||<br />
					nāssa kiñci sabbā-vato kāyassa samādhijena pīti-sukhena apphuṭaɱ hoti.</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4"><span class="f3">[<a id="p79">79.</a>]</span>Puna ca paraɱ mahā-rāja bhikkhu pītiyā ca virāgā||<br />
					upekkhako ca viharati||<br />
					sato sampajāno||<br />
					sukhañ ca kāyena paṭisaŋvedeti||<br />
					yaɱ taɱ ariyā ācikkhanti:|| ||</p>

					<p class="f4">Upekkhako satimā sukha-vihārī ti||<br />
					tatiyaɱ-jhānaɱ upasampajja viharati.|| ||</p>

					<p class="f4">So imam eva kāyaɱ nippītikena-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa nippītikena sukhena apphutaɱ hoti.|| ||</p>

					<p class="f4"><span class="f3">[<a id="p80">80.</a>]</span>Seyyathā pi mahā-rāja uppaliniyaɱ vā||<br />
					paduminiyaɱ vā||<br />
					puṇḍarīkiniyaɱ vā||<br />
					app'ekaccāni uppalāni vā||<br />
					padumāni vā||<br />
					puṇḍarīkāni vā||<br />
					udake-jātāni||<br />
					udake saŋvaddhāni||<br />
					udakā'nuggatāni||<br />
					anto-nimuggā-posīni,<br />
					tāni yāva c'aggā yāva ca mūlā||<br />
					sītena vārinā abhisannāni,<br />
					parisannāni,<br />
					paripūrāni,<br />
					paripphuṭāni,||<br />
					nāssā kiñci sabbā-vataɱ||<br />
					uppalānaɱ vā<br />
					padumānaɱ vā<br />
					puṇḍarīkānaɱ vā||<br />
					sītena vārinā apphuṭaɱ assa.</p>

					<p class="f4">Evam eva kho mahā-rāja bhikkhu imam eva kāyaɱ nippītikena sukhena||<br />
					abhisandeti,||<br />
					parisandeti,||<br />
					paripūreti,||<br />
					parippharati,||<br />
					nāssa kiñci sabbā-vato kāyassa nippītikena sukhena apphuṭaɱ hoti.</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4"><span class="f3">[<a id="p81">81.</a>]</span>Puna ca paraɱ mahā-rāja bhikkhu sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">So imam eva kāyaɱ parisuddhena cetasā pariyodātena <a id="pg76"><span class="f2 g"><b>[76]</b></span></a> pharitvā nisinno hoti,||<br />
					nāssa kiñci sabbā-vato kāyassa parisuddhena cetasā pariyodātena apphuṭaɱ hoti.</p>

					<p class="f4"><span class="f3">[<a id="p82">82.</a>]</span>Seyyathā pi mahā-rāja puriso odātena vatthena sasīsaɱ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaɱ assa.|| ||</p>

					<p class="f4 in2">Evam eva kho mahā-rāja bhikkhu imam'eva kāyaɱ parisuddhena cetasā pariyodātena pharitvā nisinno hoti,||<br />
					nāssa kiñci sabbā-vato kāyassa parisuddhena cetasā pariyodātena apphuṭaɱ hoti.</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4"><span class="f3">[<a id="p83">83.</a>]</span>Puna ca paraɱ mahā-rāja bhikkhu so evaɱ samāhite citte parisuddhe pariyodāte anaŋgaṇe vigatupakkilese mudu-bhūte kammaniye ṭhite ānejjappatte||<br />
					ñāṇa-dassanāya cittaɱ abhinīharati abhininnāmeti.|| ||</p>

					<p class="f4">So evaɱ pajānāti:|| ||</p>

					<p class="f4">Ayaɱ kho me kāyo rūpī cātum-mahā-bhūtiko mātā-pettika-sambhavo odana-kummāsūpacayo anicc-ucchādana-parimaddana-bhedana-viddhaɱsana-dhammo.|| ||</p>

					<p class="f4">Idaɱ ca pana me viññāṇaɱ ettha sitaɱ ettha paṭibaddhan ti.|| ||</p>

					<p class="f4"><span class="f3">[<a id="p84">84.</a>]</span>Seyyathā pi mahā-rāja maṇi veḷūriyo subho jātimā aṭṭhaɱso suparikamma-kato,||<br />
					accho vippasanno anāvilo sabbākāra-sampanno,||<br />
					tatra suttaɱ āvutaɱ nīlaɱ vā pītaɱ vā lohitaɱ vā odātaɱ vā paṇḍu-suttaɱ vā.|| ||</p>

					<p class="f4">Tam eva cakkhumā puriso hatthe karitvā pacc-a-vekkheyya:|| ||</p>

					<p class="f4">Ayaɱ kho maṇi veḷūriyo subho jātimā aṭṭhaɱso suparikamma-kato,||<br />
					accho vippasanno anāvilo sabbākāra-sampanno,||<br />
					tatr'idaɱ suttaɱ āvutaɱ nīlaɱ vā,||<br />
					pītaɱ vā,||<br />
					lohitaɱ vā,||<br />
					odātaɱ vā,||<br />
					paṇḍu-suttaɱ vā ti.|| ||</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte ñāṇa-dassanāya cittaɱ abhinīharati abhininnāmeti.|| ||</p>

					<p class="f4">So evaɱ pajānāti:|| ||</p>

					<p class="f4">Ayaɱ kho me kāyo rūpī cātum-mahā-bhūtiko mātā-pettika-sambhavo odana-kummās-ūpacayo anicc'ucchādana-parimaddana-bhedana-viddhaɱsana-dhammo.|| ||</p>

					<p class="f4"><a id="pg77"><span class="f2 g"><b>[77]</b></span></a> Idaɱ ca pana me viññāṇaɱ ettha sitaɱ ettha paṭibaddhan ti.|| ||</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4"><span class="f3">[<a id="p85">85.</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte mano-mayaɱ kāyaɱ abhinimminanāya cittaɱ abhinīharati abhininnāmeti.|| ||</p>

					<p class="f4">So imamhā kāyā aññaɱ kāyaɱ abhinimmināti rūpiɱ mano-mayaɱ sabbaŋga-paccaŋgiɱ ahīnindriyaɱ.</p>

					<p class="f4"><span class="f3">[<a id="p86">86.</a>]</span>Seyyathā pi mahā-rāja puriso muñjamhā isikaɱ pabbāheyya.|| ||</p>

					<p class="f4">Tassa evam assa:|| ||</p>

					<p class="f4">Ayaɱ muñjo||<br />
					ayaɱ isikā,||<br />
					añño muñjo||<br />
					aññā isikā,||<br />
					muñjamhā tv'eva isikā pavāḷhā ti.|| ||</p>

					<p class="f4">Seyyathā pi vā pana mahā-rāja,||<br />
					puriso asi kosiyā pavāheyya.|| ||</p>

					<p class="f4">Tassa evam assa:|| ||</p>

					<p class="f4">Ayaɱ asi||<br />
					ayaɱ kosi,||<br />
					añño asi||<br />
					aññā kosi,||<br />
					kosiyā tv'eva asi pabbāḷho ti.|| ||</p>

					<p class="f4">Seyyathā pi vā pana mahā-rāja puriso ahiɱ karaṇḍā uddhareyya.|| ||</p>

					<p class="f4">Tassa evam assa:|| ||</p>

					<p class="f4">"Ayaɱ ahi||<br />
					ayaɱ karaṇḍo,||<br />
					añño ahi||<br />
					añño karaṇḍo,||<br />
					karaṇḍā tv'eva ahi ubbhato" ti.|| ||</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudrabhūte kammaniye ṭhite ānejjappatte mano-mayaɱ kāyaɱ abhinimminanāya cittaɱ abhinīharati abhininnāmeti.|| ||</p>

					<p class="f4">So imamhā kāyā||<br />
					aññaɱ kāyaɱ||<br />
					abhinimmināti rūpiɱ mano-mayaɱ sabbaŋga-paccaŋgiɱ ahīnindriyaɱ.|| ||</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4"><span class="f3">[<a id="p87">87.</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte iddhi-vidhāya cittaɱ abhinīharati abhininnāmeti.|| ||</p>

					<p class="f4"><a id="pg78"><span class="f2 g"><b>[78]</b></span></a> So aneka-vihitaɱ iddhi-vidhaɱ paccanubhoti:|| ||</p>

					<p class="f4">Eko pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaɱ tiro-bhāvaɱ,||<br />
					tiro-kuḍḍaɱ,||<br />
					tiro-pākāraɱ,||<br />
					tiro-pabbataɱ asajja-māno gacchati,||<br />
					seyyathā pi ākāse,||<br />
					paṭhaviyā pi ummujja-nimujjaɱ karoti,||<br />
					seyyathā pi udake,||<br />
					udake pi abhijja-māne gacchati,||<br />
					seyyathā pi paṭhaviyaɱ,||<br />
					ākāse pi pallankena kamati,||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye evaɱ mahiddhike,||<br />
					evaɱ mah-ā-nubhāve pāṇinā parāma-sati parimajjati,||<br />
					yāva brahma-lokā pi kāyena va saɱvatteti.|| ||</p>

					<p class="f4"><span class="f3">[<a id="p88">88.</a>]</span> Seyyathā pi mahā-rāja dakkho kumbha-kāro vā||<br />
					kumbha-kārantevāsī vā||<br />
					suparikamma-katāya mattikāya yaɱ yad eva bhājana-vikatiɱ ākaŋkheyya taɱ tad eva kareyya abhinipphādeyya.</p>

					<p class="f4">Seyyathā pi vā pana mahā-rāja dakkho danta-kāro vā||<br />
					danta-kārantevāsī vā||<br />
					suparikamma-katasmiɱ dantasmiɱ yaɱ yad eva danta-vikatiɱ ākaŋkheyya taɱ tad eva kareyya abhinipphādeyya.</p>

					<p class="f4">Seyyathā pi vā pana mahā-rāja dakkho suvaṇṇa-kāro vā suvaṇṇa-kārantevāsī vā supari-kamma-katasmiɱ suvaṇṇasmiɱ yaɱ yad eva suvaṇṇa-vikatiɱ ākaŋkheyya taɱ tad eva kareyya abhinipphādeyya.</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte iddhi-vidhāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ iddhi-vidhaɱ paccanubhoti:|| ||</p>

					<p class="f4">Eko pi hutvā bahudhā hoti||<br />
					bahudhā pi hutvā eko hoti.|| ||</p>

					<p class="f4">Āvī-bhāvaɱ||<br />
					tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbataɱ||<br />
					asajja-māno gacchati seyyathā pi ākāse.|| ||</p>

					<p class="f4">Paṭhaviyā pi ummujja-nimujjaɱ karoti||<br />
					seyyathā pi udake.|| ||</p>

					<p class="f4">Udake pi abhijja-māne gacchati||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallankena kamati,||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye evaɱ mahiddhike||<br />
					evaɱ mah-ā-nubhāve||<br />
					<a id="pg79"><span class="f2 g"><b>[79]</b></span></a> pāṇinā parāma-sati parimajjati,||<br />
					yāva Brahmalokā pi kāyena va saɱvatteti.|| ||</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4"><span class="f3">[<a id="p89">89.</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte dibbāya sota-dhātuyā cittaɱ abhinīharati abhininnāmeti.|| ||</p>

					<p class="f4">So dibbāya sota-dhātuyā visuddhāya atikkanta-mānusi-kāya ubho sadde suṇāti,||<br />
					dibbe ca mānuse ca,||<br />
					ye dūre santike ca.</p>

					<p class="f4"><span class="f3">[<a id="p90">90.</a>]</span> So Seyyathā pi mahā-rāja puriso addhāna-Magga-paṭipanno so suṇeyya bheri-saddam pi mudiŋga-saddam pi saŋkha-paṇava-deṇḍima-saddam pi.|| ||</p>

					<p class="f4">Tassa evam assa:|| ||</p>

					<p class="f4">Bheri-saddo iti pi,||<br />
					mudiŋga-saddo iti pi,||<br />
					saŋkha-paṇava-deṇḍima-saddo iti pi.|| ||</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte dibbāya sota-dhātuyā cittaɱ abhinīharati abhininnāmeti.|| ||</p>

					<p class="f4">So dibbāya sota-dhātuyā visuddhāya atikkanta-mānusi-kāya ubho sadde suṇāti,||<br />
					dibbe ca mānuse ca ye dūre santike ca.</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.</p>

					<p class="f4"><span class="f3">[<a id="p91">91.</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte ceto-pariya-ñāṇāya cittaɱ abhinīharati abhininnāmeti.|| ||</p>

					<p class="f4">So para-sattānaɱ para-puggalānaɱ cetasā ceto paricca pajānāti:|| ||</p>

					<p class="f4">Sa-rāgaɱ vā cittaɱ sa-rāgaɱ cittan ti pajānāti,||<br />
					Vīta-rāgaɱ vā cittaɱ vīta-rāgaɱ cittan ti pajānāti,||<br />
					<a id="pg80"><span class="f2 g"><b>[80]</b></span></a> sa-dosaɱ vā cittaɱ sa-dosaɱ cittatan ti pajānāti,||<br />
					Vīta-dosaɱ vā cittaɱ vīta-dosaɱ cittan ti pajānāti,||<br />
					Sa-mohaɱ vā cittaɱ sa-mohaɱ cittan ti pajānāti,||<br />
					Vīta-mohaɱ vā cittaɱ vīta-mohaɱ cittan ti pajānāti,||<br />
					Sankhittaɱ vā cittaɱ sankhittaɱ cittan ti pajānāti,||<br />
					Vikkhittaɱ vā cittaɱ vikkhittaɱ cittan ti pajānāti,||<br />
					Mahaggataɱ vā cittaɱ mahaggataɱ cittan ti pajānāti,||<br />
					Amahaggataɱ vā cittaɱ amahaggataɱ cittan ti pajānāti,||<br />
					Sa-uttaraɱ vā cittaɱ sa-uttaraɱ cittan ti pajānāti,||<br />
					Anuttaraɱ vā cittaɱ anuttaraɱ cittan ti pajānāti,||<br />
					Samāhitaɱ vā cittaɱ samāhitaɱ cittan ti pajānāti,||<br />
					Asamāhitaɱ vā cittaɱ asamāhitaɱ cittan ti pajānāti,||<br />
					Vimuttaɱ vā cittaɱ vimuttaɱ cittan ti pajānāti,||<br />
					Avimuttaɱ vā cittaɱ avimuttaɱ cittan ti pajānāti.|| ||</p>

					<p class="f4"><span class="f3">[<a id="p92">92.</a>]</span> Seyyathā pi mahā-rāja itthi vā,||<br />
					puriso vā,||<br />
					daharo vā,||<br />
					yuvā maṇḍan-jātiko ādāse vā,||<br />
					parisuddhe pariyodāte acche vā,||<br />
					udaka-patte sakaɱ mukha-nimittaɱ pacc-a-vekkha-māno sakaṇikaɱ vā sakaṇikan ti jāneyya,||<br />
					akaṇikaɱ vā akaṇikan ti jāneyya-</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte ceto-pariya-ñāṇāya cittaɱ abhinīharati abhininnāmeti.</p>

					<p class="f4">So para-sattānaɱ para-puggalānaɱ cetasā ceto paricca pajānāti:|| ||</p>

					<p class="f4">Sa-rāgaɱ vā cittaɱ sa-rāgaɱ cittan ti pajānāti,||<br />
					Vīta-rāgaɱ vā cittaɱ vīta-rāgaɱ cittan ti pajānāti,||<br />
					sa-dosaɱ vā cittaɱ sa-dosaɱ cittatan ti pajānāti,||<br />
					Vīta-dosaɱ vā cittaɱ vīta-dosaɱ cittan ti pajānāti,||<br />
					Sa-mohaɱ vā cittaɱ sa-mohaɱ cittan ti pajānāti,||<br />
					Vīta-mohaɱ vā cittaɱ vīta-mohaɱ cittan ti pajānāti,||<br />
					Sankhittaɱ vā cittaɱ sankhittaɱ cittan ti pajānāti,||<br />
					Vikkhittaɱ vā cittaɱ vikkhittaɱ cittan ti pajānāti,||<br />
					Mahaggataɱ vā cittaɱ mahaggataɱ cittan ti pajānāti,||<br />
					Amahaggataɱ vā cittaɱ amahaggataɱ cittan ti pajānāti,||<br />
					Sa-uttaraɱ vā cittaɱ sa-uttaraɱ cittan ti pajānāti,||<br />
					<a id="pg81"><span class="f2 g"><b>[81]</b></span></a> Anuttaraɱ vā cittaɱ anuttaraɱ cittan ti pajānāti,||<br />
					Samāhitaɱ vā cittaɱ samāhitaɱ cittan ti pajānāti,||<br />
					Asamāhitaɱ vā cittaɱ asamāhitaɱ cittan ti pajānāti,||<br />
					Vimuttaɱ vā cittaɱ vimuttaɱ cittan ti pajānāti,||<br />
					Avimuttaɱ vā cittaɱ avimuttaɱ cittan ti pajānāti.|| ||</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.</p>

					<p class="f4"><span class="f3">[<a id="p93">93.</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte pubbe-nivāsānussati-ñāṇāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tīsaɱm pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi,||<br />
					saɱvaṭṭa-kappe aneke pi,||<br />
					vivaṭṭa-kappe aneke pi,||<br />
					saɱvaṭṭa-vivaṭṭa-kappe.|| ||</p>

					<p class="f4">Amutrāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ.|| ||</p>

					<p class="f4">Tatrāpāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ-sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno ti,||<br />
					iti sākāraɱ sa-uddesaɱ aneka-vihitaɱ pubbe-nivāsaɱ anussarati.</p>

					<p class="f4"><span class="f3">[<a id="p94">94.</a>]</span> Seyyathā pi mahā-rāja puriso sakamhā gāmā aññaɱ gāmaɱ gaccheyya,||<br />
					tamhā pi gāmā aññaɱ gāmaɱ gaccheyya,||<br />
					tamhā pi gāmā sakaɱ yeva gāmaɱ paccāgaccheyya.|| ||</p>

					<p class="f4">Tassa evam assa:|| ||</p>

					<p class="f4">Ahaɱ kho sakamhā gāmā amuɱ gāmaɱ agacchiɱ,||<br />
					tatra evaɱ aṭṭhāsiɱ,||<br />
					evaɱ nisīdiɱ,||<br />
					evaɱ abhāsiɱ,||<br />
					evaɱ tuṇhī ahosi.|| ||</p>

					<p class="f4">Tamhā pi gāmā amuɱ gāmaɱ āgañchiɱ,||<br />
					tatrā pi evaɱ aṭṭhāsiɱ,||<br />
					evaɱ nisīdiɱ,||<br />
					evaɱ abhāsiɱ,||<br />
					evaɱ tuṇhī ahosi.|| ||</p>

					<p class="f4">So'mhi tamhā <a id="pg82"><span class="f2 g"><b>[82]</b></span></a> gāmā sakaɱ yeva gāmaɱ paccāgato ti.</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte pubbe-nivāsānussati-ñāṇāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tīsaɱm pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi,||<br />
					saɱvaṭṭa-kappe aneke pi,||<br />
					vivaṭṭa-kappe aneke pi,||<br />
					saɱvaṭṭa-vivaṭṭa-kappe.|| ||</p>

					<p class="f4">Amutrāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ.|| ||</p>

					<p class="f4">Tatrāpāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ-sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno ti,||<br />
					iti sākāraɱ sa-uddesaɱ aneka-vihitaɱ pubbe-nivāsaɱ anussarati.</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.</p>

					<p class="f4"><span class="f3">[<a id="p95">95.</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte sattānaɱ cutūpapāta-ñāṇāya cittaɱ abhinīharati abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti:|| ||</p>

					<p class="f4">Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena <a id="pg83"><span class="f2 g"><b>[83]</b></span></a> satte passati cavamāne upapajjamāne,||<br />
					hīne paṇite suvaṇṇe dubbaṇṇe sugate duggate yathā-kammūpage satte pajānāti.</p>

					<p class="f4"><span class="f3">[<a id="p96">96.</a>]</span> Seyyathā pi mahā-rāja majjhe siɱghāṭake pāsādo.|| ||</p>

					<p class="f4">Tattha cakkhumā puriso ṭhito passeyya manusse gehaɱ pavisante pi||<br />
					rathiyā vīthiɱ sañcarante pi||<br />
					majjhe siɱghāṭake nisinne pi.|| ||</p>

					<p class="f4">Tassa evam assa:|| ||</p>

					<p class="f4">Ete manussā gehaɱ pavisanti,||<br />
					ete ni-k-khamanti,||<br />
					ete rathiyā vīthiɱ sañcarante,||<br />
					ete majjhe siɱghāṭake nisinnā ti.</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte sattānaɱ cutūpapāta-ñāṇāya cittaɱ abhinīharati abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusa-kena satte passati cavamāne upapajjamāne,||<br />
					hīne paṇite suvaṇṇe dubbaṇṇe sugate duggate yathā-kammūpage satte pajānāti:|| ||</p>

					<p class="f4">Ime vata bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti.</p>

					<p class="f4">Idam pi kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.</p>

					<p class="f4"><span class="f3">[<a id="p97">97.</a>]</span> So evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte āsavānaɱ khaya-ñāṇāya cittaɱ abhinīharati abhininnāmeti.|| ||</p>

					<p class="f4">So idaɱ dukkhan ti yathā-bhūtaɱ <a id="pg84"><span class="f2 g"><b>[84]</b></span></a> pajānāti.|| ||</p>

					<p class="f4">Ayaɱ dukkha-samudayo ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodho ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodha-gāminī-paṭipadā ti yathā-bhūtaɱ pajānāti.|| ||</p>

					<p class="f4">Ime āsavā ti yathā-bhūtaɱ pajānāti.|| ||</p>

					<p class="f4">Ayaɱ āsava-samudayo ti yathā-bhūtaɱ pajānāti.|| ||</p>

					<p class="f4">Ayaɱ āsava-nirodho ti yathā-bhūtaɱ pajānāti.|| ||</p>

					<p class="f4">Ayaɱ āsava-nirodha-gāminī-paṭipadā ti yathā-bhūtaɱ pajānāti.|| ||</p>

					<p class="f4">Tassa evaɱ jānato,||<br />
					evaɱ passato,||<br />
					kām'āsavā pi cittaɱ vimuccati,||<br />
					bhav'āsavā pi cittaɱ vimuccati,||<br />
					avijj'āsavā pi cittaɱ vimuccati.|| ||</p>

					<p class="f4">Vimuttasmiɱ vimuttam,||<br />
					iti ñāṇaɱ hoti.|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇiyaɱ,||<br />
					nāparaɱ,||<br />
					itthattāyā ti pajānāti.</p>

					<p class="f4"><span class="f3">[<a id="p98">98.</a>]</span> Seyyathā pi mahā-rāja pabbata-saŋkhepe udaka-rahado accho vippasanno anāvilo.|| ||</p>

					<p class="f4">Tattha cakkhumā puriso tīre ṭhito passeyya sippi-sambūkam pi,||<br />
					sakkhara-kaṭhalam pi,||<br />
					maccha-gumbam pi,||<br />
					carantam pi,||<br />
					tiṭṭhantam pi.|| ||</p>

					<p class="f4">Tassa evam assa:|| ||</p>

					<p class="f4">Ayaɱ kho udaka-rahado accho vippasanno anāvilo.|| ||</p>

					<p class="f4">Tatr'ime sippi-sambūkā pi||<br />
					sakkhara-kaṭhalā pi||<br />
					maccha-gumbā pi||<br />
					caranti pi||<br />
					tiṭṭhanti pī ti.</p>

					<p class="f4">Evam eva kho mahā-rāja bhikkhu evaɱ samāhite citte parisuddhe pariyodāte anaŋgaṇe vigatūpakkilese mudu-bhūte kammaniye ṭhite ānejjappatte āsavānaɱ khaya-ñāṇāya cittaɱ abhinīharati abhininnāmeti.|| ||</p>

					<p class="f4">So idaɱ dukkhan ti yathā-bhūtaɱ pajānāti.|| ||</p>

					<p class="f4">Ayaɱ dukkha-samudayo ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodho ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodha-gāminī-paṭipadā ti yathā-bhūtaɱ pajānāti.|| ||</p>

					<p class="f4">Ime āsavā ti yathā-bhūtaɱ pajānāti.|| ||</p>

					<p class="f4">Ayaɱ āsava-samudayo ti yathā-bhūtaɱ pajānāti.|| ||</p>

					<p class="f4">Ayaɱ āsava-nirodho ti yathā-bhūtaɱ pajānāti.|| ||</p>

					<p class="f4">Ayaɱ āsava-nirodha-gāminī-paṭipadā ti yathā-bhūtaɱ pajānāti.|| ||</p>

					<p class="f4">Tassa evaɱ jānato,||<br />
					evaɱ passato,||<br />
					kām'āsavā pi cittaɱ vimuccati,||<br />
					bhav'āsavā pi cittaɱ vimuccati,||<br />
					avijj'āsavā pi cittaɱ vimuccati.|| ||</p>

					<p class="f4">Vimuttasmiɱ vimuttam,||<br />
					iti ñāṇaɱ hoti.|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇiyaɱ,||<br />
					nāparaɱ,||<br />
					itthattāyā ti pajānāti.</p>

					<p class="f4"><a id="pg85"><span class="f2 g"><b>[85]</b></span></a> Idaɱ kho mahā-rāja sandiṭṭhikaɱ sāmañña-phalaɱ purimehi sandiṭṭhikehi sāmañña-phalehi abhikkantatarañ ca paṇītatarañ ca.|| ||</p>

					<p class="f4">Imasmā ca pana mahā-rāja sandiṭṭhi-kā sāmañña-phalā aññaɱ sandiṭṭhikaɱ sāmañña-phalaɱ uttaritaraɱ vā paṇītataraɱ vā n'atthī ti.</p>

					<p class="f4"><span class="f3">[<a id="p99">99.</a>]</span> Evaɱ vutte rājā Māgadho Ajātasattu Vedehi-putto Bhagavantaɱ etad avoca:|| ||</p>

					<p class="f4">Abhikkantaɱ bhante,||<br />
					abhikkantaɱ bhante.|| ||</p>

					<p class="f4">Seyyathā pi bhante nikujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya:|| ||</p>

					<p class="f4">Cakkhumanto rūpāni dakkhintī ti.|| ||</p>

					<p class="f4">Evam eva bhante Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi,||<br />
					Dhammañ ca||<br />
					bhikkhu-Saŋghañ ca.|| ||</p>

					<p class="f4">Upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gataɱ.|| ||</p>

					<p class="f4">Accayo maɱ bhante accagamā yathā-bālaɱ yathā-mūḷhaɱ yathā-akusalaɱ||<br />
					so'haɱ pītaraɱ dhammikaɱ Dhamma-rājānaɱ issariyassa kāraṇā jīvitā voropesiɱ.|| ||</p>

					<p class="f4">Tassa me bhante Bhagavā accayaɱ accayato paṭiggaṇhātu āyatiɱ saɱvarāyā ti.</p>

					<p class="f4"><span class="f3">[<a id="p100">100.</a>]</span> Taggha tvaɱ mahā-rāja accayo accagamā yathā-bālaɱ yathā-mūḷhaɱ yathā-akusalaɱ yaɱ tvaɱ pitaraɱ dhammikaɱ Dhamma-rājānaɱ jīvitā voropesi.|| ||</p>

					<p class="f4">Yato ca kho tvaɱ mahā-rāja accayaɱ accayato disvā yathā-dhammaɱ paṭikarosi,||<br />
					tan te mayaɱ paṭigaṇhāma.|| ||</p>

					<p class="f4">Vuddhi h'esā mahā-rāja ariyassa vinaye,||<br />
					yo accayaɱ accayato disvā yathā-dhammaɱ paṭikaroti āyatiɱ saŋvaraɱ āpajjatī ti.</p>

					<p class="f4"><span class="f3">[<a id="p101">101.</a>]</span> Evaɱ vutte rājā Māgadho Ajātasattu Vedehi-putto Bhagavantaɱ etad avoca:|| ||</p>

					<p class="f4">Handa ca dāni mayaɱ bhante gacchāmi bahu-kiccā mayaɱ bahu-karaṇīyā ti.</p>

					<p class="f4">Yassa dāni tvaɱ mahā-rāja kālaɱ maññasī ti.</p>

					<p class="f4">Atha kho rājā Māgadho Ajātasattu Vedehi-putto Bhagavato bhāsitaɱ abhinan'ditvā anumo-ditvā uṭṭhāy'āsanā Bhagavantaɱ abhivādetvā padakkhiṇaɱ katvā pakkāmi.</p>

					<p class="f4"><span class="f3">[<a id="p102">102.</a>]</span> Atha kho Bhagavā acira-pakkantassa rañño Māgadhassa <a id="pg86"><span class="f2 g"><b>[86]</b></span></a> Ajātasattu-Vedehi-puttassa bhikkhū āmantesi:|| ||</p>

					<p class="f4">Khatāyaɱ bhikkhave rājā,||<br />
					upahatāyaɱ bhikkhave rājā.|| ||</p>

					<p class="f4">Sacāyaɱ bhikkhave rājā pitaraɱ dhammikaɱ Dhamma-rājānaɱ jīvitā na voropessatha,||<br />
					imasmiɱ yeva āsane virajaɱ vīta-malaɱ dhamma-cakkhuɱ uppajjissathā ti.</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandun ti.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>