<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 25, The Udumbarika Suttantam. Gotama instructs a group of ascetics on the way to bring the ascetic practice to it's highest perfection. This is a rare case where the Buddha, even after making an heroic effort fails utterly. This is also a sutta which shows the absolutely vital role repetition plays in the suttas. This was a spell which was designed to bring a group of committed ascetics step-by-step to the topmost peak of their discipline with the intent of bringing them, from that point, over to Gotama's system. It worked as far as bringing the group to their highest development, but failed to bring them across." />
<title>DN 25: Udumbarika Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>
<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p25">Sutta 25</a></h4>

					<h1>Udumbarika Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.25.rhyt.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Tena kho pana samayena Nigrodho paribbājako Udumbarikāya paribbājakārāme paṭivasati mahatiyā paribbājaka-parisāya saddhiɱ tiɱsa-mattehi paribbājaka-satehi.|| ||</p>

					<p class="f4">Atha kho Sandhāno gahapati divā divass'eva Rājagahā ni-k-khami Bhagavantaɱ dassanāya.|| ||</p>

					<p class="f4">Atha kho Sandhānassa gahapatissa etad ahosi:|| ||</p>

					<p class="f4">Akālo kho tāva Bhagavantaɱ dassanāya,||<br />
					paṭisallīno Bhagavā,||<br />
					mano-bhāvaniyānam pi bhikkhūnaɱ asamayo dassanāya||<br />
					paṭisallīnā mano-bhāvanīyā bhikkhū.|| ||</p>

					<p class="f4">Yan nūnāhaɱ yena Udumbarikāya paribbajākārāmo yena Nigrodho paribbājako ten'upasankameyyan ti?|| ||</p>

					<p class="f4">2. Atha kho Sandhāno gahapati yena Udumbarikāya paribbājakārāmo yena Nigrodho paribbājako ten'upasankami.|| ||</p>

					<p class="f4">Tena kho pana samayena Nigrodho paribbājako mahatiyā paribbājaka-parisāya saddhiɱ nisinno hoti unnādinīyā uccā-sadda-mahā-saddāya aneka-vihitaɱ tiracchāna-kathaɱ kathentiyā - seyyath'īdaɱ:|| ||</p>

					<p class="f4">rāja-kathaɱ||<br />
					cora-kathaɱ||<br />
					<a id="pg37"><span class="f2 g"><b>[37]</b></span></a> mahāmatta-kathaɱ||<br />
					senā-kathaɱ||<br />
					bhaya-kathaɱ||<br />
					yuddha-kathaɱ||<br />
					anna-kathaɱ||<br />
					pāna-kathaɱ||<br />
					vattha-kathaɱ||<br />
					sayana-kathaɱ||<br />
					mālā-kathaɱ||<br />
					gandha-kathaɱ||<br />
					ñāti-kathaɱ||<br />
					yāna-kathaɱ||<br />
					gāma-kathaɱ||<br />
					nigama-kathaɱ||<br />
					nagara-kathaɱ||<br />
					jana-pada-kathaɱ||<br />
					itthi-kathaɱ||<br />
					purisa-kathaɱ||<br />
					sūra-kathaɱ||<br />
					visikhā-kathaɱ||<br />
					kumbha-ṭ-ṭhāna-kathaɱ||<br />
					pubba-peta-kathaɱ||<br />
					nānatta-kathaɱ||<br />
					loka-k-khāyikaɱ-kathaɱ||<br />
					samudda-k-khāyikaɱ-kathaɱ||<br />
					iti-bhav-ā-bhava-kathaɱ iti vā.|| ||</p>

					<p class="f4">3. Addasā kho Nigrodho paribbājako Sandhānaɱ gahapatiɱ dūrato va āga-c-chantaɱ||<br />
					disvā sakaɱ parisaɱ saṇṭhapesi:|| ||</p>

					<p class="f4">"Appa-saddā bhonto hontu,||<br />
					mā bhonto saddam akattha||<br />
					ayaɱ Samaṇassa Gotamassa sāvako āga-c-chati Sandhāno gahapati.|| ||</p>

					<p class="f4">Yāvatā kho pana Samaṇassa Gotamassa sāvakā gihī odāta-vasanā Rājagahe paṭivasanti,||<br />
					ayaɱ tesaɱ aññataro Sandhāno gahapati.|| ||</p>

					<p class="f4">Appasadda-kāmā kho pan'ete āyasmanto,||<br />
					appa-sadda-vinītā appa-saddassa vaṇṇavādino,||<br />
					app'eva nāma appa-saddaɱ parisaɱ viditvā upasankamitabbaɱ maññeyyā" ti.|| ||</p>

					<p class="f4">Evaɱ vutte te paribbājakā tuṇhī ahesuɱ.|| ||</p>

					<p class="f4">4. Atha kho Sandhāno gahapati yena Nigrodho paribbājako ten'upasankami,||<br />
					upasankamitvā Nigrodhena paribbājakena saddhiɱ sammodi.|| ||</p>

					<p class="f4">Sammodanīyaɱ kathaɱ sārānīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Sandhāno gahapati Nigrodhaɱ paribbājakaɱ etad avoca:|| ||</p>

					<p class="f4">"Aññathā kho ime bhonto añña-titthiyā paribbājakā saŋgamma samāgamma unnādino uccā-sadda-mahā-saddā <a id="pg38"><span class="f2 g"><b>[38]</b></span></a> aneka-vihitaɱ tiracchāna-kathaɱ kathentā viharanti - seyyath'īdaɱ:|| ||</p>

					<p class="f4">rāja-kathaɱ||<br />
					cora-kathaɱ||<br />
					mahāmatta-kathaɱ||<br />
					senā-kathaɱ||<br />
					bhaya-kathaɱ||<br />
					yuddha-kathaɱ||<br />
					anna-kathaɱ||<br />
					pāna-kathaɱ||<br />
					vattha-kathaɱ||<br />
					sayana-kathaɱ||<br />
					mālā-kathaɱ||<br />
					gandha-kathaɱ||<br />
					ñāti-kathaɱ||<br />
					yāna-kathaɱ||<br />
					gāma-kathaɱ||<br />
					nigama-kathaɱ||<br />
					nagara-kathaɱ||<br />
					jana-pada-kathaɱ||<br />
					itthi-kathaɱ||<br />
					purisa-kathaɱ||<br />
					sūra-kathaɱ||<br />
					visikhā-kathaɱ||<br />
					kumbha-ṭ-ṭhāna-kathaɱ||<br />
					pubba-peta-kathaɱ||<br />
					nānatta-kathaɱ||<br />
					loka-k-khāyikaɱ-kathaɱ||<br />
					samudda-k-khāyikaɱ-kathaɱ||<br />
					iti-bhav-ā-bhava-kathaɱ kathaɱ iti vā.|| ||</p>

					<p class="f4">Aññathā ca pana so Bhagavā araññe vana-patthāni pantāni sen'āsanāni paṭisevanti,||<br />
					appa-saddāni appa-nigghosāni vijana-vātāni manussa-rāhaseyyakāni paṭisallāna-sāruppānī" ti.|| ||</p>

					<p class="f4">5. Evaɱ vutte Nigrodho paribbājako Sandhānaɱ gahapatiɱ etad avoca:|| ||</p>

					<p class="f4">"Yagghe gahapati jāneyyāsi,||<br />
					kena Samaṇo Gotamo saddhiɱ sallapati?|| ||</p>

					<p class="f4">Kena sākacchaɱ samāpajjati?|| ||</p>

					<p class="f4">Kena paññā-veyyattiyaɱ āpajjati?|| ||</p>

					<p class="f4">Suññāgāra-hatā Samaṇassa Gotamassa paññā,||<br />
					aparisā-vacaro Samaṇo Gotamo,||<br />
					nālaɱ sallāpāya,||<br />
					so antamantān'eva sevati.|| ||</p>

					<p class="f4">Seyyathā pi nāma gokāṇā pariyanta-cārinī antamantān'eva sevati,||<br />
					evam eva suññāgāra-hatā Samaṇassa Gotamassa paññā,||<br />
					aparisā-vacaro Samaṇo Gotamo,||<br />
					nālaɱ sallāpāya,||<br />
					so antamantān'eva sevati.|| ||</p>

					<p class="f4">Iŋgha gahapati,||<br />
					Samaṇo Gotamo imaɱ parisaɱ āgaccheyya,||<br />
					eka-pañhen'eva naɱ saɱsādeyyāma,||<br />
					tuccha-kumbhi va naɱ maññe orodheyyāmā" ti.|| ||</p>

					<p class="f4">6. Assosi kho Bhagavā dibbāya sota-dhātuyā visuddhāya atikkanta-mānusa-kāya Sandhānassa gahapatissa Nigrodhena paribbājakena saddhiɱ imaɱ kathā-sallāpaɱ.|| ||</p>

					<p class="f4">Atha kho Bhagavā Gijjha-kuṭā pabbatā orohitvā yena  <a id="pg39"><span class="f2 g"><b>[39]</b></span></a> Sumāgadhāya tīre Mora-nivāpo ten'upasankami.|| ||</p>

					<p class="f4">Upasaŋkamitvā Sumāgadhāya tīre Mora-nivāpe abhokāse caŋkami.|| ||</p>

					<p class="f4">Addasā kho Nigrodho paribbājako Bhagavantaɱ Sumāgadhāya tīre Mora-nivāpe abbhokāse caŋkamantaɱ,||<br />
					disvā sakaɱ parisaɱ saṇṭhapesi:|| ||</p>

					<p class="f4">"Appa-saddā bhonto bhontu,||<br />
					mā bhonto saddam akattha.|| ||</p>

					<p class="f4">Ayaɱ Samaṇo Gotamo Sumāgadhāya tīre Mora-nivāpe abbhokāse caŋkamati.|| ||</p>

					<p class="f4">Appasadda-kāmo kho pana so āyasmā,||<br />
					appa-saddassa vaṇṇa-vādī,||<br />
					app'eva nāma appa-saddaɱ parisaɱ viditvā upasankamitabbaɱ maññeyya.|| ||</p>

					<p class="f4">Sace Samaṇo Gotamo imaɱ parisaɱ āgaccheyya,||<br />
					imaɱ taɱ pañhaɱ puccheyyāma —||<br />
					'ko nāma so bhante,||<br />
					Bhagavato dhammo yena Bhagavā sāvake vineti,||<br />
					yena Bhagavatā sāvakā vinītā assāsa-ppattā paṭijānanti ajjhāsayaɱ ādiBrahma-cariyan'" ti?|| ||</p>

					<p class="f4">Evaɱ vutte te paribbājakā tuṇhī ahesuɱ.|| ||</p>

					<p class="f4">7. Atha kho Bhagavā yena Nigrodho paribbājako ten'upasankami.|| ||</p>

					<p class="f4">Atha kho Nigrodho paribbājako Bhagavantaɱ etad avoca:|| ||</p>

					<p class="f4">"Etu kho bhante Bhagavā,||<br />
					sāgataɱ bhante Bhagavato,||<br />
					cirassaɱ kho bhante,||<br />
					Bhagavā imaɱ pariyāyam akāsi yad idaɱ idh'āgamanāya.|| ||</p>

					<p class="f4">Nisīdatu bhante Bhagavā,||<br />
					idam āsanaɱ paññattan" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nigrodho pi kho paribbājako aññataraɱ nicaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Nigrodhaɱ paribbājakaɱ Bhagavā etad avoca:|| ||</p>

					<p class="f4">"Kāya nu'ttha Nigrodha etarahi kathāya sanni-sinnā?|| ||</p>

					<p class="f4">Kā ca pana vo antarā-kathā vippakatā" ti?|| ||</p>

					<p class="f4">Evaɱ vutte Nigrodho paribbājako Bhagavantaɱ etad avoca:|| ||</p>

					<p class="f4">"Idha mayaɱ bhante,||<br />
					addasāma Bhagavantaɱ Sumāgadhāya tīre Mora-nivāpe abbhokāse caŋkamantaɱ,||<br />
					disvā <a id="pg40"><span class="f2 g"><b>[40]</b></span></a> na evaɱ avocumhā:|| ||</p>

					<p class="f4">Sace Samaṇo Gotamo imaɱ parisaɱ āgaccheyya,||<br />
					imaɱ taɱ pañhaɱ puccheyyāma:|| ||</p>

					<p class="f4">'Ko nāma so bhante,||<br />
					Bhagavato dhammo yena Bhagavā sāvake vineti,||<br />
					yena Bhagavatā sāvakā vinītā assāsa-ppattā paṭijānanti ajjhāsayaɱ ādi-Brahma-cariyan' ti?|| ||</p>

					<p class="f4">Ayaɱ kho no bhante,||<br />
					antarā kathā vippakatā,||<br />
					atha Bhagavā anuppatto" ti.|| ||</p>

					<p class="f4">"Dujjānaɱ kho etaɱ Nigrodha,||<br />
					tayā añña-diṭṭhikena añña-khantikena añña-rucikena añña-tr'āyogena añña-tr'ācariyakena yen'āhaɱ sāvake vinemi,||<br />
					yena mayā sāvakā vinītā assāsa-ppattā paṭijānanti ajjhāsayaɱ ādi-Brahma-cariyaɱ.|| ||</p>

					<p class="f4">Iŋgha, tvaɱ maɱ Nigrodha sake ācāriyake adhijegucche pañhaɱ puccha 'kathaɱ santā nu kho bhante,||<br />
					tapo-jigucchā paripuṇṇā hoti,||<br />
					kathaɱ aparipuṇṇā" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Evaɱ vutte te paribbājakā unnādino uccā-saddā mahā-saddā ahesuɱ:|| ||</p>

					<p class="f4">"Acchariyaɱ vata bho abbhūtaɱ vata bho Samaṇassa Gotamassa mahiddhikatā mah-ā-nubhāvatā,||<br />
					yatra hi nāma sakavādaɱ ṭhapessati,||<br />
					paravādena pavāressatī " ti.|| ||</p>

					<p class="f4">Atha kho Nigrodho paribbājako te paribbājake appasadde katvā,||<br />
					Bhagavantaɱ etad avoca:|| ||</p>

					<p class="f4">"Mayaɱ kho bhante tapo-jigucchā-vādā tapo-jigucchāsārā tapo-jigucchaɱ allīnā viharāma.|| ||</p>

					<p class="f4">Kathaɱ santā nu kho bhante,||<br />
					tapo-jigucchā paripuṇṇā hoti,||<br />
					kathaɱ aparipuṇṇā" ti?</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Idha Nigrodha tapassī acelako hoti,||<br />
					muttācāro hatthāpalekhano,||<br />
					na-ehi-bhadantiko,||<br />
					na-tiṭṭha-bhadantiko,||<br />
					nābhihaṭaɱ <a id="pg41"><span class="f2 g"><b>[41]</b></span></a>||<br />
					na uddissa-kaṭaɱ||<br />
					na nimantanaɱ sādiyati.|| ||</p>

					<p class="f4">Na kumbhi-mukhā paṭigaṇhā ti,||<br />
					na kalopi-mukhā paṭigaṇhāti,||<br />
					na eḷakam-antaraɱ,||<br />
					na udukkhalam-antaraɱ,||<br />
					na daṇḍam-antaraɱ,||<br />
					na musalam-antaraɱ,||<br />
					na dvinnaɱ bhuñjamānānaɱ,||<br />
					na gabbhiniyā,||<br />
					na pāyamānāya,||<br />
					na purisantara-gatāya,||<br />
					na saɱkittīsu,||<br />
					na yattha sā uṭṭhito hoti,||<br />
					na yattha makkhikā saṇḍa-saṇḍa-cārinī,||<br />
					na macchaɱ,||<br />
					na maɱsaɱ,||<br />
					na suraɱ,||<br />
					na merayaɱ,||<br />
					na thusodakaɱ pivati.|| ||</p>

					<p class="f4">So ekāgāriko vā hoti ekālopiko,||<br />
					dvāgāriko vā hoti dvālopiko,||<br />
					tīhigāriko vā hoti dvālopiko,||<br />
					catūhigāriko vā hoti dvālopiko,||<br />
					pañcahigāriko vā hoti dvālopiko,||<br />
					chahigāriko vā hoti dvālopiko,||<br />
					sattāgāriko vā hoti sattālopiko.|| ||</p>

					<p class="f4">Ekissā pi dattiyā yāpeti,||<br />
					dvihi pi dattīhi yāpeti,||<br />
					tīhi pi dattīhi yāpeti,||<br />
					catūhi pi dattīhi yāpeti,||<br />
					pañcahi pi dattīhi yāpeti,||<br />
					chahi pi dattīhi yāpeti,||<br />
					sattahi pi dattīhi yāpeti.|| ||</p>

					<p class="f4">Ekāhikam pi āhāraɱ āhāreti,||<br />
					dvāhikam pi āhāraɱ āhāreti,||<br />
					tīhikam pi āhāraɱ āhāreti,||<br />
					catūhikam pi āhāraɱ āhāreti,||<br />
					pañcāhikam pi āhāraɱ āhāreti,||<br />
					chāhikam pi āhāraɱ āhāreti,||<br />
					sattāhikam pi āhāraɱ āhāreti —|| ||</p>

					<p class="f4">iti eva-rūpaɱ addhamāsikam pi pariyāya-bhatta-bhojanānuyogamanuyutto viharati.|| ||</p>

					<p class="f4">So sāka-bhakkho vā hoti,||<br />
					sāmāka-bhakkho vā hoti,||<br />
					nivāra-bhakkho vā hoti,||<br />
					daddula-bhakkho vā hoti,||<br />
					haṭa-bhakkho vā hoti,||<br />
					kaṇa-bhakkho vā hoti,||<br />
					ācāma-bhakkho vā hoti,||<br />
					piññāka-bhakkho vā hoti,||<br />
					tiṇa-bhakkho vā hoti,||<br />
					gomaya-bhakkho vā hoti,||<br />
					vana-mūla-phalāhāro yāpeti,||<br />
					pavatta-phala-bhojī.|| ||</p>

					<p class="f4">So sāṇāni pi dhāreti,||<br />
					masāṇāni pi dhāreti,||<br />
					chava-dussāni pi dhāreti,||<br />
					paɱsu-kulāni pi dhāreti,||<br />
					tirīṭāni pi dhāreti,||<br />
					ajinā-ni pi dhāreti,||<br />
					ajina-kkhipam pi dhāreti,||<br />
					kusa-cīram pi dhāreti,||<br />
					vāka-cīram pi dhāreti,||<br />
					phalaka-cīram pi dhāreti,||<br />
					kesa-kambalam pi dhāreti,||<br />
					vāla-kambalam pi dhāreti,||<br />
					uluka-pakkhikam pi dhāreti.|| ||</p>

					<p class="f4">Kesa-massu-locako pi hoti kesa-massu-locanānuyogam <a id="pg42"><span class="f2 g"><b>[42]</b></span></a> anuyutto,||<br />
					ubbhaṭṭhako pi hoti āsana-paṭikkhitto,||<br />
					ukkuṭiko pi hoti ukkuṭika-ppadhānam anuyutto,||<br />
					kaṇṭakā-passayiko pi hoti,||<br />
					kaṇṭakā-passe seyyaɱ kappeti,||<br />
					phalaka-seyyam pi kappeti,||<br />
					thaṇḍila-seyyam pi kappeti,||<br />
					eka-passayiko pi hoti rajojalla-dharo,||<br />
					abbhokāsiko pi hoti yathā-satthatiko,||<br />
					vekaṭiko pi hoti vikaṭa-bhojanānuyogam anuyutto,||<br />
					āpānako pi hoti āpānakattam anuyutto,||<br />
					sāya-tatiyakam pi udakorohanānuyogam anuyutto viharati.|| ||</p>

					<p class="f4">Taɱ kim maññasi Nigrodha?|| ||</p>

					<p class="f4">Yadi evaɱ sate tapo-jigucchā paripuṇṇā vā hoti aparipuṇṇā vā" ti?|| ||</p>

					<p class="f4">"Addhā kho bhante,||<br />
					evaɱ sante tapo-jigucchā paripuṇṇā hoti no aparipuṇaṇā" ti.|| ||</p>

					<p class="f4">8. Evaɱ paripuṇṇāya pi kho ahaɱ Nigrodha,||<br />
					tapo-jigucchāya aneka-vihite upakkilese vadāmī" ti.|| ||</p>

					<p class="f4">"Yathā-kathaɱ pana bhante,||<br />
					Bhagavā evaɱ paripuṇṇāya tapo-jigucchāya aneka-vihite upakkilese vadatī" ti?|| ||</p>

					<p class="f4">"Idha Nigrodha, tapassī tapaɱ samādiyati.|| ||</p>

					<p class="f4">So tena tapasā atta-mano hoti paripuṇṇa-saɱkappo.|| ||</p>

					<p class="f4">Yam pi kho Nigrodha,||<br />
					tapassī tapaɱ samādiyati,||<br />
					so tena tapasā atta-mano hoti paripuṇṇa-saɱkappo,||<br />
					ayam pi kho Nigrodha,||<br />
					tapassino upakkileso' hoti.|| ||</p>

					<p class="f4">Puna ca paraɱ Nigrodha,||<br />
					tapassi tapaɱ samādiyati.|| ||</p>

					<p class="f4">So tena tapasā attān'ukkaɱseti paraɱ vambheti.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati,||<br />
					so tena tapasā attān'ukkaɱseti paraɱ vambheti,||<br />
					ayam pi Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā majjati mucchati pamādam āpajjati.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati,||<br />
					so tena tapasā <a id="pg43"><span class="f2 g"><b>[43]</b></span></a> majjati mucchati pamādam āpajjati,||<br />
					ayam pi ko Nigrodha,||<br />
					tapassino upakkileso hoti.|| ||</p>

					<p class="f4">10. Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā lābha-sakkāra-silokaɱ abhinibbatteti.|| ||</p>

					<p class="f4">So tena lābha-sakkāra-silokena atta-mano hoti paripuṇṇa-saɱkappo.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati,||<br />
					so tena tapasā lābha-sakkāra-silokaɱ abhinibbatteti,||<br />
					so tena lābha-sakkāra-silokena atta-mano hoti paripuṇṇa-saɱkappo,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā lābha-sakkāra-silokaɱ abhinibbatteti.|| ||</p>

					<p class="f4">So tena lābha-sakkāra-silokena attān'ukkaɱseti paraɱ vambheti.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati,||<br />
					so tena tapasā lābha-sakkāra-silokaɱ abhinibbatteti,||<br />
					so tena lābha-sakkāra-silokena attān'ukkaɱseti,||<br />
					paraɱ vambheti,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā lābha-sakkāra-silokaɱ abhinibbatteti.|| ||</p>

					<p class="f4">So tena lābha-sakkāra-silokena majjati mucchati pamādam āpajjati.|| ||</p>

					<p class="f4">Yam pi kho Nigrodha,||<br />
					tapassī tapaɱ samādiyati,||<br />
					so tena tapasā lābha-sakkāra-silokaɱ abhinibbatteti,||<br />
					so tena lābha-sakkāra-silokena majjati mucchati pamāda māpajjati,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati,||<br />
					bhojanesu vodāsaɱ āpajjati:|| ||</p>

					<p class="f4">'Idaɱ me khamati,||<br />
					idaɱ me nakkhamatī' ti.|| ||</p>

					<p class="f4">So yañ hi kho'ssa na kkhamati taɱ sāpekkho pajahati,||<br />
					yaɱ pan'assa khamati taɱ gathito mucchito ajjhopanno anādīnava-dassāvi anissaraṇa-pañño paribhuñjati.|| ||</p>

					<p class="f4">Yam pi kho Nigrodha,||<br />
					tapassī tapaɱ samādiyati,||<br />
					bhojanesu vodāsaɱ āpajjati:||<br />
					'idaɱ me khamati,||<br />
					idaɱ me nakkhamatī' ti||<br />
					so yañ hi kho'ssa na kkhamati taɱ sāpekkho pajahati,||<br />
					yaɱ pan'assa khamati taɱ gathito mucchito ajjhopanno anādīnava-dassāvi anissaraṇa-pañño paribhuñjati,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4"><a id="pg44"><span class="f2 g"><b>[44]</b></span></a> Puna ca paraɱ Nigrodha,||<br />
					tapassī tapaɱ samādiyati lābha-sakkāra-siloka-nikanti-hetu:|| ||</p>

					<p class="f4">'Sakkarissanti maɱ rājāno rāja-mahāmatta khattiyā brāhmaṇā gahapatikā titthiyā' ti.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati lābha-sakkāra-siloka-nikanti-hetu:||<br />
					'Sakkarissanti maɱ rājāno rāja-mahāmattiyā khattiyā brāhmaṇā gahapatikā titthiyā' ti,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">11. Puna ca paraɱ Nigrodha,||<br />
					tapassī aññataraɱ samaṇaɱ vā brāhmaṇaɱ vā apasādetā hoti:|| ||</p>

					<p class="f4">'Kim panāyaɱ bahulājivo sabbaɱ sambhakkhe' ti?|| ||</p>

					<p class="f4">'Seyyath'īdaɱ mūla-bījaɱ khandha-bījaɱ phalu-bījaɱ agga-bījaɱ bīja-bījam eva pañcamaɱ,||<br />
					asani-vicakkaɱ dantā-kuṭaɱ samaṇa-ppavādenā' ti.|| ||</p>

					<p class="f4">Yam pi Nigrodha,||<br />
					tapassī aññataraɱ Samaṇaɱ vā brāhmaṇaɱ vā apasādetā hoti:||<br />
					'Kim panāyaɱ bahulājivo sabbaɱ sambhakkhe' ti.||<br />
					'Seyyath'īdaɱ mūla-bījaɱ khandha-bījaɱ phalu-bījaɱ agga-bījaɱ bīja-bījam eva pañcamaɱ,||<br />
					asani-vicakkaɱ dantā-kūṭaɱ samaṇappavādenā' ti,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī passati aññataraɱ samaṇaɱ vā brāhmaṇaɱ vā kulesu sakkarīyamānaɱ garukarīyamānaɱ mānīyamānaɱ pūjīyamānaɱ.|| ||</p>

					<p class="f4">Disvā tassa evaɱ hoti:|| ||</p>

					<p class="f4">'Imañ hi nāma bahulājīvaɱ kulesu sakkaronti garu-karonti mānenti pūjenti,||<br />
					maɱ pana tapassiɱ lūkh-ā-jīviɱ kulesu na sakkaronti na garu-karonti na mānenti na pūjentī' ti.|| ||</p>

					<p class="f4">Iti so issā-macchariyaɱ kulesu uppādetā hoti.|| ||</p>

					<p class="f4">Yam pi kho Nigrodha,||<br />
					tapassī passati aññataraɱ samaṇaɱ vā brāhmaṇaɱ vā kulesu sakkarīyamānaɱ garukarīyamānaɱ mānīyamānaɱ pūjīyamānaɱ||<br />
					disvā tassa evaɱ hoti||<br />
					'imañ hi nāma bahulājīvaɱ kulesu sakkaronti garu-karonti mānenti pūjenti,||<br />
					maɱ pana tapassiɱ lūkh-ā-jīviɱ kulesu na sakkaronti na garu-karonti na mānenti na pūjentī' ti.|| ||</p>

					<p class="f4">Iti so issā-macchariyaɱ kulesu uppādenā hoti.|| ||</p>

					<p class="f4">Ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha tapassī āpātaka-nisādī hoti.|| ||</p>

					<p class="f4">Yam pi kho Nigrodha,||<br />
					tapassī āpātaka-nisādī hoti,||<br />
					ayam pī kho Nigrodha,||<br />
					tapassino no upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī attānaɱ ādassayamāno kulesu carati:|| ||</p>

					<p class="f4">'Idam pi me tapasmiɱ,||<br />
					idam pi me tapasmin' ti.|| ||</p>

					<p class="f4">Yam pi kho Nigrodha,||<br />
					tapassī attānaɱ ādassayamāno kulesu carati:||<br />
					'idam pi me tapasmiɱ,||<br />
					idam pi me tapasmin' ti,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4"><a id="pg45"><span class="f2 g"><b>[45]</b></span></a> Puna ca paraɱ Nigrodha,||<br />
					tapassī kiñci'd'eva paṭi-c-channaɱ sevati.|| ||</p>

					<p class="f4">So 'khamati te idan' ti?'||<br />
					puṭṭho samano,||<br />
					akkhamamānaɱ āha||<br />
					'khamatī' ti,||<br />
					khamamānaɱ āha||<br />
					'na kkhamatī'ti.|| ||</p>

					<p class="f4">Iti so sampajānamusā bhāsitā hoti.|| ||</p>

					<p class="f4">Yam pi kho Nigrodha,||<br />
					tapassī kiñci'd'eva paṭi-c-channaɱ sevati||<br />
					so 'khamati te idan' ti?||<br />
					puṭṭho samano||<br />
					akkhamamānaɱ āha||<br />
					'khamatī' ti||<br />
					khamamānaɱ āha||<br />
					'na kkhamatī'ti.|| ||</p>

					<p class="f4">Iti so sampajānamusā bhāsitā hoti||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">12. Puna ca paraɱ Nigrodha,||<br />
					tapassī Tathāgatassa vā Tathāgata-sāvakassa vā dhammaɱ desentassa santaɱ yeva pariyāyaɱ anuññeyyaɱ nānujānāti.|| ||</p>

					<p class="f4">Yam pi kho Nigrodha tapassī Tathāgatassa vā Tathāgata-sāvakassa vā dhammaɱ desentassa santaɱ yeva pariyāyaɱ anuññeyyaɱ nānujānāti,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī kodhano hoti upanāhī.|| ||</p>

					<p class="f4">Yam pi Nigrodha,||<br />
					tapassī kodhano hoti upanāhī,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					tapassī makkhi hoti palāsī.|| ||</p>

					<p class="f4">Yam pi Nigrodha,||<br />
					tapassī makkhi hoti palāsī,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					issukī hoti maccharī.|| ||</p>

					<p class="f4">Yam pi Nigrodha,||<br />
					issukī hoti maccharī,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					saṭho hoti māyāvī.|| ||</p>

					<p class="f4">Yam pi Nigrodha,||<br />
					saṭho hoti māyāvī,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					thaddho hoti ati-mānī.|| ||</p>

					<p class="f4">Yam pi Nigrodha,||<br />
					thaddho hoti ati-mānī,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					pāpiccho hoti pāpikānaɱ icchānaɱ vasaɱ gato.|| ||</p>

					<p class="f4">Yam pi Nigrodha,||<br />
					pāpiccho hoti pāpikānaɱ icchānaɱ vasaɱ gato,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					micchā-diṭṭhiko hoti anta-ggāhikāya diṭṭhiyā samannāgato.|| ||</p>

					<p class="f4">Yam pi Nigrodha,||<br />
					pāpiccho hoti pāpikānaɱ icchānaɱ vasaɱ gato,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Puna ca paraɱ Nigrodha,||<br />
					sandiṭṭhi-parāmāsi hoti ādhāna-gāhī du-p-paṭi-nissaggī.|| ||</p>

					<p class="f4">Yam pi Nigrodha,||<br />
					sandiṭṭhi-parāmāsi hoti ādhāna-gāhī du-p-paṭi-nissaggī,||<br />
					ayam pi kho Nigrodha,||<br />
					tapassino upakkileso hoti.|| ||</p>

					<p class="f4">Taɱ kim maññasi Nigrodha?|| ||</p>

					<p class="f4">Yadi'me tapo-jigucchā upakkilesā vā anupakkilesā vā" ti?|| ||</p>

					<p class="f4">"Addhā kho ime bhante,||<br />
					tapo-jigucchā upakkilesā||<br />
					no anupakkilesā.|| ||</p>

					<p class="f4">Ṭhānaɱ kho pan'etaɱ bhante vijjati,||<br />
					yaɱ idh'ekacco tapassī sabbeh'eva imehi upakkilesehi samannāgato assa,||<br />
					ko pana vādo aññatar-aññatarenā" ti?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">13. Idha Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā na atta-mano hoti||<br />
					na paripuṇṇa-saɱkappo.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati,||<br />
					so tena tapasā na atta-mano <a id="pg46"><span class="f2 g"><b>[46]</b></span></a> hoti||<br />
					na paripuṇṇa-saɱkappo,||<br />
					evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā na attān'ukkaɱseti,||<br />
					na paraɱ vambheti.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati,||<br />
					so tena tapasā na attān'ukkaɱseti,||<br />
					na paraɱ vambheti,||<br />
					evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā na majjati na mucchati na pamādam āpajjati.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati,||<br />
					so tena tapasā na majjati na mucchati na pamādam āpajjati,||<br />
					evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā lābha-sakkāra-silokaɱ abhinibbatteti.|| ||</p>

					<p class="f4">So tena lābha-sakkāra-silokena na atta-mano hoti na paripuṇṇa-saɱkappo.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati||<br />
					so tena tapasā lābha-sakkāra-silokaɱ abhinibbatteti,||<br />
					so tena lābha-sakkāra-silokena na atta-mano hoti na paripuṇṇa-saɱkappo,||<br />
					evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā lābha-sakkāra-silokaɱ abhinibbatteti.|| ||</p>

					<p class="f4">So tena lābha-sakkāra-silokena na attān'ukkaɱseti na paraɱ vambheti.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati||<br />
					so tena tapasā lābha-sakkāra-silokaɱ abhinibbatteti||<br />
					so tena lābha-sakkāra-silokena na attān'ukkaɱseti na paraɱ vambheti,||<br />
					evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">So tena tapasā lābha-sakkāra-silokaɱ abhinibbatteti.|| ||</p>

					<p class="f4">So tena lābha-sakkāra-silokena na majjati na mucchati na pamādam āpajjati.|| ||</p>

					<p class="f4">Yam pi Nigrodha,||<br />
					tapassī tapaɱ samādiyati||<br />
					so tena tapasā lābha-sakkāra-silokaɱ abhinibbatteti||<br />
					so tena lābha-sakkārasalokena na majjati na mucchati na pamādam āpajjati,||<br />
					evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati,||<br />
					bhojanesu na vodāsaɱ āpajjati|| ||</p>

					<p class="f4">'Idaɱ me khamati,||<br />
					idaɱ me nakkhamatī' ti.|| ||</p>

					<p class="f4">So yañ hi kho'ssa na kkhamati taɱ anapekkho pajahati,||<br />
					yaɱ pan'assa khamati taɱ agathito amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī tapaɱ samādiyati.|| ||</p>

					<p class="f4">Na so lābha-sakkāra-siloka-nikanti-hetu sakkarissanti maɱ rājāno rāja-mahāmattā khattiyā brāhmaṇā gahapatikā titthiyā 'ti.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">14. Puna ca paraɱ Nigrodha,||<br />
					tapassī aññataraɱ samaṇaɱ vā brāhmaṇaɱ vā nā apasādetā hoti:|| ||</p>

					<p class="f4">'Kim panāyaɱ <a id="pg47"><span class="f2 g"><b>[47]</b></span></a> bahulājivo sabbaɱ sambhakkhe ti?|| ||</p>

					<p class="f4">Seyyath'īdaɱ, mūla-bījaɱ khandha-bījaɱ phalu-bījaɱ agga-bījaɱ bīja-bījam eva pañcamaɱ,||<br />
					asani-vicakkaɱ danta-kūṭaɱ samaṇa-ppavādenā'  ti.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī passati aññataraɱ samaṇaɱ vā brāhmaṇaɱ vā kulesu sakkarīyamānaɱ garukarīyamānaɱ mānīyamānaɱ pūjīyamānaɱ.|| ||</p>

					<p class="f4">Tassa na evaɱ hoti:|| ||</p>

					<p class="f4">'Imañ hi nāma bahulājīviɱ kulesu sakkaronti garu-karonti mānenti pūjenti,||<br />
					maɱ pana tapassiɱ lukhājiviɱ kulesu na sakkaronti na garu-karonti na mānenti na pūjentī ti.|| ||</p>

					<p class="f4">Iti so issā-macchariyaɱ kulesu anuppādetā hoti.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī na āpāthaka-nisādī hoti.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī na attānaɱ ādassayamāno kulesu carati|| ||</p>

					<p class="f4">'Idampi me tapasmiɱ,||<br />
					idam pi me tapasmin' ti.|| ||</p>

					<p class="f4">Evaɱ so tasmiɱ ṭhāne parisuddho hotī.|| ||</p>

					<p class="f4">Puna ca paraɱ Nigrodha,||<br />
					tapassī na kiñci'd'eva paṭi-c-channaɱ sevati.|| ||</p>

					<p class="f4">So 'khamati te idanti?' puṭṭho samāno,||<br />
					akkhamamānaɱ||<br />
					'āha nakkhamatī' ti,||<br />
					khamamānaɱ||<br />
					'āha khamatī' ti.|| ||</p>

					<p class="f4">Iti so sampajānamusā na bhāsitā hoti.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">15. Puna ca paraɱ Nigrodha,||<br />
					tapassī Tathāgatassa vā Tathāgata-sāvakassa vā dhammaɱ desentassa santaɱ yeva pariyāyaɱ anuññeyyaɱ anujānāti.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					tapassī akkodhano hoti anupanāhī.|| ||</p>

					<p class="f4">Yam pi Nigrodha,||<br />
					tapassī akkodhano hoti anupanāhī.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					anissukī hoti amaccharī.|| ||</p>

					<p class="f4">Yam pi Nigrodha,||<br />
					anissukī hoti amaccharī.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					asaṭho hoti amāyāvī.|| ||</p>

					<p class="f4">Yam pi Nigrodha,||<br />
					asaṭho hoti amāyāvī.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					atthaddho hoti <a id="pg48"><span class="f2 g"><b>[48]</b></span></a> anati-mānī.|| ||</p>

					<p class="f4">Yam pi Nigrodha,||<br />
					atthaddho hoti anati-mānī.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					na pāpiccho hoti na pāpikānaɱ icchānaɱ vasaɱ gato.|| ||</p>

					<p class="f4">Yam pi Nigrodha,||<br />
					na pāpiccho hoti na pāpikānaɱ icchānaɱ vasaɱ gato.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					na micchā-diṭṭhiko hoti ananta-ggāhikāya diṭṭhiyā samannāgato.|| ||</p>

					<p class="f4">Yam pi Nigrodha,||<br />
					na micchā-diṭṭhiko hoti ananta-ggāhikāya diṭṭhiyā samannāgato.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">Puna ca paraɱ Nigrodha,||<br />
					asandiṭṭhi-parāmāsi hoti anādhāna-ggāhī suppaṭinissaggī.|| ||</p>

					<p class="f4">Yam pi Nigrodha,||<br />
					asandiṭṭhi-parāmāsi hoti anādhāna-ggāhī suppaṭinissaggī.|| ||</p>

					<p class="f4">Evaɱ so tasmiɱ ṭhāne parisuddho hoti.|| ||</p>

					<p class="f4">"Taɱ kim maññasi Nigrodha?|| ||</p>

					<p class="f4">Yadi evaɱ sante tapo-jigucchā parisuddhā vā hoti apariSuddhāvā" ti?</p>

					<p class="f4">"Addhā kho bhante,||<br />
					evaɱ sante tapo-jigucchā parisuddhā hoti||<br />
					no aparisuddhā,||<br />
					agga-ppattā ca sāra-ppattā cā " ti.|| ||</p>

					<p class="f4">"Na kho Nigrodha,||<br />
					ettāvatā tapo-jigucchā agga-ppattā ca hoti sāra-ppattā va||<br />
					api ca kho papaṭikap-pattā hotī " ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">16. "Kittāvatā pana bhante,||<br />
					tapo-jigucchā agga-ppattā ca hoti sāra-ppattā ca.|| ||</p>

					<p class="f4">Sādhu me bhante,||<br />
					Bhagavā tapo-jigucchāya aggaɱ yeva pāpetu sāraɱ yeva pāpetū" ti.|| ||</p>

					<p class="f4">"Idha Nigrodha,||<br />
					tapassī cātu-yāma-saŋvara-saɱvuto hoti.|| ||</p>

					<p class="f4">Kathañ ca Nigrodha,||<br />
					tapassī cātu-yāma-saŋvara-saɱvuto hoti?</p>

					<p class="f4">Idha Nigrodha,||<br />
					tapassī na pāṇam-atipāteti,||<br />
					na pāṇam-atipātāpayati,||<br />
					na pāṇam-atipātayato samanuñño <a id="pg49"><span class="f2 g"><b>[49]</b></span></a> hoti,||<br />
					na adinnaɱ ādiyati,||<br />
					na adinnaɱ ādiyāpeti,||<br />
					na adinnaɱ ādiyato samanuñño hoti,||<br />
					na musā bhaṇati,||<br />
					na musā bhaṇāpeti,||<br />
					na musā bhaṇato samanuñño hoti,||<br />
					na bhāvitam-āsiɱsati,||<br />
					na bhāvitam-āsiɱsāpeti,||<br />
					na bhāvitam-āsiɱsato samanuñño hoti.|| ||</p>

					<p class="f4">Evaɱ kho Nigrodha,||<br />
					tapassī cātu-yāma-saŋvara-saɱvuto hoti.|| ||</p>

					<p class="f4">Yato kho Nigrodha,||<br />
					tapassī cātu-yāma-saŋvara-saɱvuto hoti,||<br />
					aduɱ c'assa hoti tapassitāya,||<br />
					so abhiharati no hīnāy'āvattati.|| ||</p>

					<p class="f4">So vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palāla-puñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā,||<br />
					ujuɱ kāyaɱ paṇidhāya,||<br />
					parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya vigat-ā-bhijjhena cetasā viharati,||<br />
					abhijjhāya cittaɱ parisodheti;||<br />
					vyāpādapa-dosaɱ pahāya avyāpanna-citto viharati,||<br />
					sabba-pāṇabhūta-hit-ā-nukampī vyāpāda-padosā cittaɱ parisodheti;||<br />
					thīna-middhaɱ pahāya vigata-thīna-middho viharati,||<br />
					āloka-saññi sato sampajāno thīna-middhā cittaɱ parisodheti;||<br />
					uddhacca-kukkuccaɱ pahāya anuddhato viharati,||<br />
					ajjhattaɱ vūpasanta-citto uddhacca-kukkuccā cittaɱ parisodheti;||<br />
					vici-kicchaɱ pahāya tiṇṇa-vici-kiccho viharati,||<br />
					akathaɱ-kathi kusalesu dhammesu,||<br />
					vicikicchāya cittaɱ parisodheti.|| ||</p>

					<p class="f4">17. So ime pañca nīvaraṇe pahāya cetaso upakkilese paññāya dubbalī-karaṇe,||<br />
					mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena <a id="pg50"><span class="f2 g"><b>[50]</b></span></a> mahaggatena appamāṇena averena avyāpajjena pharitvā viharati.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Muditā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Taɱ kim maññasi Nigrodha?|| ||</p>

					<p class="f4">Yadi evaɱ sante tapo-jigucchā parisuddhā vā hoti||<br />
					aparisuddhā va" ti?</p>

					<p class="f4">"Addhā kho bhante,||<br />
					evaɱ sante tapo-jigucchā parisuddhā hoti||<br />
					no aparisuddhā,||<br />
					agga-ppattā ca||<br />
					sāra-ppattā cā" ti.|| ||</p>

					<p class="f4">"Na kho Nigrodha,||<br />
					ettāvatā tapo-jigucchā agga-ppattā ca hoti||<br />
					sāra-ppattā ca,||<br />
					api ca kho tacappattā hotī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">18. "Kittāvatā pana bhante,||<br />
					tapo-jigucchā agga-ppattā ca hoti||<br />
					sāra-ppattā ca?|| ||</p>

					<p class="f4">Sādhu me bhante,||<br />
					Bhagavā tapo-jigucchāya aggaɱ yeva pāpetu||<br />
					sāraɱ yeva pāpetū" ti.|| ||</p>

					<p class="f4">"Idha Nigrodha,||<br />
					tapassī cātu-yāma-saŋvara-saɱvuto hoti.|| ||</p>

					<p class="f4">Kathañ ca Nigrodha,||<br />
					tapassī cātu-yāma-saŋvara-saɱvuto hoti?</p>

					<p class="f4">Idha Nigrodha,||<br />
					tapassī na pāṇam-atipāteti,||<br />
					na pāṇam-atipātāpayati,||<br />
					na pāṇam-atipātayato samanuñño hoti,||<br />
					na adinnaɱ ādiyati,||<br />
					na adinnaɱ ādiyāpeti,||<br />
					na adinnaɱ ādiyato samanuñño hoti,||<br />
					na musā bhaṇati,||<br />
					na musā bhaṇāpeti,||<br />
					na musā bhaṇato samanuñño hoti,||<br />
					na bhāvitam-āsiɱsati,||<br />
					na bhāvitam-āsiɱsāpeti,||<br />
					na bhāvitam-āsiɱsato samanuñño hoti.|| ||</p>

					<p class="f4">Evaɱ kho Nigrodha,||<br />
					tapassī cātu-yāma-saŋvara-saɱvuto hoti.|| ||</p>

					<p class="f4">Yato kho Nigrodha,||<br />
					tapassī cātu-yāma-saŋvara-saɱvuto hoti,||<br />
					aduɱ c'assa hoti tapassitāya,||<br />
					so abhiharati no hīnāy'āvattati.|| ||</p>

					<p class="f4">So vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palāla-puñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā,||<br />
					ujuɱ kāyaɱ paṇidhāya,||<br />
					parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya vigat-ā-bhijjhena cetasā viharati,||<br />
					abhijjhāya cittaɱ parisodheti;||<br />
					vyāpādapa-dosaɱ pahāya avyāpanna-citto viharati,||<br />
					sabba-pāṇabhūta-hit-ā-nukampī vyāpāda-padosā cittaɱ parisodheti;||<br />
					thīna-middhaɱ pahāya vigata-thīna-middho viharati,||<br />
					āloka-saññi sato sampajāno thīna-middhā cittaɱ parisodheti;||<br />
					uddhacca-kukkuccaɱ pahāya anuddhato viharati,||<br />
					ajjhattaɱ vūpasanta-citto uddhacca-kukkuccā cittaɱ parisodheti;||<br />
					vici-kicchaɱ pahāya tiṇṇa-vici-kiccho viharati,||<br />
					akathaɱ-kathi kusalesu dhammesu,||<br />
					vicikicchāya cittaɱ parisodheti.|| ||</p>

					<p class="f4">17. So ime pañca nīvaraṇe pahāya cetaso upakkilese paññāya dubbalī-karaṇe,||<br />
					mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Muditā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">So aneka-vihitaɱ pubbe-nivāsaɱ anussarati,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jātiyo,||<br />
					cattā'īsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					<a id="pg51"><span class="f2 g"><b>[51]</b></span></a> jāti-sata-sahassam pi,||<br />
					anekāni pi jāti-satāni,||<br />
					anekāni pi jāti-sahassāni,||<br />
					anekāni pi jāti-sata-sahassāni,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe:,||<br />
					amutrāsiɱ evaɱ-nāmo,||<br />
					evaɱ-gotto evaɱ-vaṇṇo,||<br />
					evam-āhāro,||<br />
					evaɱ-sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto amutra udapādiɱ.|| ||</p>

					<p class="f4">Tatrā p'āsiɱ||<br />
					evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ-sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Taɱ kim maññasi Nigrodha?|| ||</p>

					<p class="f4">Yadi evaɱ sante tapo-jigucchā parisuddhā vā hoti||<br />
					aparisuddhā vā" ti?|| ||</p>

					<p class="f4">"Addhā kho bhante,||<br />
					evaɱ sante tapo-jigucchā parisuddhā hoti||<br />
					no aparisuddhā,||<br />
					agga-ppattā ca||<br />
					sāra-ppattā cā " ti.|| ||</p>

					<p class="f4">"Na kho Nigrodha,||<br />
					ettāvatā tapo-jigucchā agga-ppattā ca hoti||<br />
					sāra-ppattā ca,||<br />
					api ca kho pheggu-ppattā hotī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">14. "Kittāvatā pana bhante,||<br />
					tapo-jigucchā agga-ppattā ca hoti sāra-ppattā ca?|| ||</p>

					<p class="f4">Sādhu me bhante,||<br />
					Bhagavā tapo-jigucchāya aggaɱ yeva pāpetu||<br />
					sāraɱ yeva pāpetū " ti.|| ||</p>

					<p class="f4">"Idha Nigrodha,||<br />
					tapassī cātu-yāma-saŋvara-saɱvuto hoti.|| ||</p>

					<p class="f4">Kathañ ca Nigrodha,||<br />
					tapassī cātu-yāma-saŋvara-saɱvuto hoti?</p>

					<p class="f4">Idha Nigrodha,||<br />
					tapassī na pāṇam-atipāteti,||<br />
					na pāṇam-atipātāpayati,||<br />
					na pāṇam-atipātayato samanuñño hoti,||<br />
					na adinnaɱ ādiyati,||<br />
					na adinnaɱ ādiyāpeti,||<br />
					na adinnaɱ ādiyato samanuñño hoti,||<br />
					na musā bhaṇati,||<br />
					na musā bhaṇāpeti,||<br />
					na musā bhaṇato samanuñño hoti,||<br />
					na bhāvitam-āsiɱsati,||<br />
					na bhāvitam-āsiɱsāpeti,||<br />
					na bhāvitam-āsiɱsato samanuñño hoti.|| ||</p>

					<p class="f4">Evaɱ kho Nigrodha,||<br />
					tapassī cātu-yāma-saŋvara-saɱvuto hoti.|| ||</p>

					<p class="f4">Yato kho Nigrodha,||<br />
					tapassī cātu-yāma-saŋvara-saɱvuto hoti,||<br />
					aduɱ c'assa hoti tapassitāya,||<br />
					so abhiharati no hīnāy'āvattati.|| ||</p>

					<p class="f4">So vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palāla-puñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā,||<br />
					ujuɱ kāyaɱ paṇidhāya,||<br />
					parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya vigat-ā-bhijjhena cetasā viharati,||<br />
					abhijjhāya cittaɱ parisodheti;||<br />
					vyāpādapa-dosaɱ pahāya avyāpanna-citto viharati,||<br />
					sabba-pāṇabhūta-hit-ā-nukampī vyāpāda-padosā cittaɱ parisodheti;||<br />
					thīna-middhaɱ pahāya vigata-thīna-middho viharati,||<br />
					āloka-saññi sato sampajāno thīna-middhā cittaɱ parisodheti;||<br />
					uddhacca-kukkuccaɱ pahāya anuddhato viharati,||<br />
					ajjhattaɱ vūpasanta-citto uddhacca-kukkuccā cittaɱ parisodheti;||<br />
					vici-kicchaɱ pahāya tiṇṇa-vici-kiccho viharati,||<br />
					akathaɱ-kathi kusalesu dhammesu,||<br />
					vicikicchāya cittaɱ parisodheti.|| ||</p>

					<p class="f4">17. So ime pañca nīvaraṇe pahāya cetaso upakkilese paññāya dubbalī-karaṇe,||<br />
					mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Muditā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthaɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjena pharitvā viharati.|| ||</p>

					<p class="f4">So aneka-vihitaɱ pubbe-nivāsaɱ anussarati,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					anekāni pi jāti-satāni,||<br />
					anekāni pi jāti-sahassāni,||<br />
					anekāni pi jāti-sata-sahassāni,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe:,||<br />
					amutrāsiɱ evaɱ-nāmo,||<br />
					evaɱ-gotto evaɱ-vaṇṇo,||<br />
					evam-āhāro,||<br />
					evaɱ-sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto amutra udapādiɱ.|| ||</p>

					<p class="f4">Tatrā p'āsiɱ||<br />
					evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ-sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno ti.|| ||</p>

					<p class="f4">Iti sākāraɱ sa-uddesaɱ <a id="pg52"><span class="f2 g"><b>[52]</b></span></a> aneka-vihitaɱ pubbe-nivāsaɱ anussarati.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate yathā-kammūpage satte pajānāti:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā,||<br />
					kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā,||<br />
					sammā-diṭṭhikā,||<br />
					sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate yathā-kammūpage satte pajānāti|| ||</p>

					<p class="f4">Taɱ kim maññasi Nigrodha?|| ||</p>

					<p class="f4">Yadi evaɱ sante tapo-jigucchā parisuddhā vā hoti,||<br />
					aparisuddhā vā" ti?|| ||</p>

					<p class="f4">"Addhā kho bhante,||<br />
					evaɱ sante tapo-jigucchā parisuddhā hoti,||<br />
					no aparisuddhā,||<br />
					agga-ppattā ca,||<br />
					sāra-ppattā cā " ti.|| ||</p>

					<p class="f4">"Ettavatā kho Nigrodha,||<br />
					tapo-jigucchā agga-ppattā ca hoti,||<br />
					sāra-ppattā ca.|| ||</p>

					<p class="f4">Iti kho Nigrodha,||<br />
					yaɱ maɱ tvaɱ abacāsi 'ko nāma so bhante,||<br />
					Bhagavato dhammo yena Bhagavā sāvake vineti,||<br />
					yena Bhagavatā sāvakā vinītā assāsa-p-pattā paṭijānanti ajjhāsayaɱ ādiBrahma-cariyan' ti?|| ||</p>

					<p class="f4">Iti ko taɱ Nigrodha,||<br />
					ṭhānaɱ uttaritarañ ca||<br />
					paṇītatarañ ca||<br />
					yen'āhaɱ sāvake vinemi,||<br />
					yena mayā sāvakā vinītā assāsa-p-pattā paṭijānanti ajjhāsayaɱ ādiBrahma-cariyan ti.|| ||</p>

					<p class="f4">Evaɱ vutte te paribbājakā unnādino uccā-sadda-mahā-saddā ahesuɱ 'ettha mayaɱ anassāma sācariyakā,||<br />
					na mayaɱ ito bhīyyo uttaritaraɱ pajānāmā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"> <a id="pg53"><span class="f2 g"><b>[53]</b></span></a> 20. Yadā aññāsi Sandhāno gahapati 'aññadatthu kho dān'ime añña-titthiyā paribbājakā Bhagavato bhāsitaɱ sussūsanti,||<br />
					sotaɱ odahanti,||<br />
					aññā-cittaɱ upaṭṭhapentī' ti.|| ||</p>

					<p class="f4">Atha Nigrodhaɱ paribbājakaɱ etad avoca:|| ||</p>

					<p class="f4">"Iti kho bhante Nigrodha,||<br />
					yaɱ maɱ tvaɱ avacāsi,||<br />
					'yagghe gahapati,||<br />
					jāneyyāsi kena Samaṇo Gotamo saddhiɱ sallapati?|| ||</p>

					<p class="f4">Kena sākacchaɱ samāpajjati?|| ||</p>

					<p class="f4">Kena paññā-veyyattiyaɱ samāpajjati?|| ||</p>

					<p class="f4">Suññāgāra-hatā Samaṇassa Gotamassa paññā,||<br />
					aparisā-vacaro Samaṇo Gotamo,||<br />
					nālaɱ sallāpāya,||<br />
					so antamantān'eva sevati.|| ||</p>

					<p class="f4">Seyyathā pi nāma go-kāṇā pariyanta-cārinī antamantān'eva sevati,||<br />
					evam eva suññāgāra-hata Samaṇassa Gotamassa paññā,||<br />
					aparisā-vacaro Samaṇo Gotamo,||<br />
					nālaɱ sallāpāya,||<br />
					so antamantān'eva sevati.|| ||</p>

					<p class="f4">Iŋgha ca gahapati,||<br />
					Samaṇo Gotamo imaɱ parisaɱ āgaccheyya,||<br />
					eka-pañhen'eva naɱ saɱsādeyyāma,||<br />
					tucchakumbhī va naɱ maññe orodheyyāmā' ti.|| ||</p>

					<p class="f4">Ayaɱ kho so bhante,||<br />
					Bhagavā arahaɱ Sammā-Sam-Buddho idhānuppatto,||<br />
					aparisā-vacaraɱ pana naɱ karotha,||<br />
					go-kāṇaɱ pariyanta-cāriniɱ karotha,||<br />
					eka-pañhen'eva naɱ saɱsādetha,||<br />
					tucchakumbhī va naɱ maññe orodhethā " ti.|| ||</p>

					<p class="f4">Evaɱ vutte Nigrodho paribbājako tunhī-bhūto maŋku-bhūto patta-k-khandho adhomuko pajjhāyanto appaṭibhāno nisīdi.|| ||</p>

					<p class="f4">Atha kho Bhagavā Nigrodhaɱ paribbājakaɱ tunhī-bhūtaɱ maŋku-bhūtaɱ patta-kkhavandhaɱ adho-mukhaɱ pajjhāyantaɱ appaṭibhānaɱ viditvā Nigrodhaɱ paribbājakaɱ etad avoca:|| ||</p>

					<p class="f4">"Saccaɱ Nigrodha, bhāsitā te esā vācā" ti?|| ||</p>

					<p class="f4"><a id="pg54"><span class="f2 g"><b>[54]</b></span></a> "Saccaɱ bhante, bhāsitā me esā vācā||<br />
					yathā bālena||<br />
					yathā mūḷhena||<br />
					yathā akusalenā" ti.|| ||</p>

					<p class="f4">"Taɱ kim mañññasi Nigrodha?|| ||</p>

					<p class="f4">Kin ti te sutaɱ paribbājakānaɱ vuḍḍhānaɱ mahallakānaɱ ācariya-pācariyānaɱ bhāsa-mānānaɱ —|| ||</p>

					<p class="f4">Ye te ahesuɱ atītam addhānaɱ arahanto Sammā-Sam-Buddhā,||<br />
					evaɱ su te Bhagavanto saŋgamma unnādino uccā-sadda-mahā-saddā aneka-vihitaɱ tiracchāna-kathaɱ anuyuttā vihariɱsu,||<br />
					seyyath'īdaɱ:|| ||</p>

					<p class="f4">rāja-kathaɱ||<br />
					cora-kathaɱ||<br />
					mahāmatta-kathaɱ||<br />
					senā-kathaɱ||<br />
					bhaya-kathaɱ||<br />
					yuddha-kathaɱ||<br />
					anna-kathaɱ||<br />
					pāna-kathaɱ||<br />
					vattha-kathaɱ||<br />
					sayana-kathaɱ||<br />
					mālā-kathaɱ||<br />
					gandha-kathaɱ||<br />
					ñāti-kathaɱ||<br />
					yāna-kathaɱ||<br />
					gāma-kathaɱ||<br />
					nigama-kathaɱ||<br />
					nagara-kathaɱ||<br />
					jana-pada-kathaɱ||<br />
					itthi-kathaɱ||<br />
					purisa-kathaɱ||<br />
					sūra-kathaɱ||<br />
					visikhā-kathaɱ||<br />
					kumbha-ṭ-ṭhāna-kathaɱ||<br />
					pubba-peta-kathaɱ||<br />
					nānatta-kathaɱ||<br />
					loka-k-khāyikaɱ-kathaɱ||<br />
					samudda-k-khāyikaɱ-kathaɱ||<br />
					iti-bhav-ā-bhava-kathaɱ kathaɱ iti vā,||<br />
					seyyathā pi tvaɱ etarahi sācariyako?|| ||</p>

					<p class="f4">Udāhu evaɱ su te Bhagavanto araññe vana-patthāni pantāni sen'āsanāni paṭisevanti appa-saddāni appa-nigghosāni vijana-vātāni manussa-rāhaseyyakāni paṭisallānasāruppāni seyyathā pāhaɱ etarahī" ti?|| ||</p>

					<p class="f4">"Sutaɱ me taɱ bhante,||<br />
					paribbājakānaɱ vuḍḍhānaɱ mahallakānaɱ ācariya-pācariyānaɱ bhāsa-mānānaɱ —|| ||</p>

					<p class="f4">'Ye te ahesuɱ atītam addhānaɱ arahanto Sammā-Sam-Buddhā,||<br />
					nāssu te Bhagavanto saŋgamma samāgamma unnādino uccā-sadda-mahā-saddā aneka-vihitaɱ tiracchāna-kathaɱ anuyuttā viharanti,||<br />
					seyyath'īdaɱ:|| ||</p>

					<p class="f4">rāja-kathaɱ||<br />
					cora-kathaɱ||<br />
					mahāmatta-kathaɱ||<br />
					senā-kathaɱ||<br />
					bhaya-kathaɱ||<br />
					yuddha-kathaɱ||<br />
					anna-kathaɱ||<br />
					pāna-kathaɱ||<br />
					vattha-kathaɱ||<br />
					sayana-kathaɱ||<br />
					mālā-kathaɱ||<br />
					gandha-kathaɱ||<br />
					ñāti-kathaɱ||<br />
					yāna-kathaɱ||<br />
					gāma-kathaɱ||<br />
					nigama-kathaɱ||<br />
					nagara-kathaɱ||<br />
					jana-pada-kathaɱ||<br />
					itthi-kathaɱ||<br />
					purisa-kathaɱ||<br />
					sūra-kathaɱ||<br />
					visikhā-kathaɱ||<br />
					kumbha-ṭ-ṭhāna-kathaɱ||<br />
					pubba-peta-kathaɱ||<br />
					nānatta-kathaɱ||<br />
					loka-k-khāyikaɱ-kathaɱ||<br />
					samudda-k-khāyikaɱ-kathaɱ||<br />
					iti-bhav-ā-bhava-kathaɱ kathaɱ iti vā,||<br />
					seyyathā pāhaɱ etarahi sācariyako,||<br />
					evaɱ su te Bhagavanto araññe vana-patthāni pantāni sen'āsanāni paṭisevanti appa-saddāni appa-nigghosāni sen'āsanāni manussa-rāhaseyyakāni paṭisallānasāruppāni seyyathā pi Bhagavā etarahī" ti.|| ||</p>

					<p class="f4">"Tassa te Nigrodha,||<br />
					viññussa sato mahallakassa na etad ahosi:|| ||</p>

					<p class="f4">'Buddho so Bhagavā bodhāya dhammaɱ deseti,||<br />
					danto so Bhagavā damathāya dhammaɱ deseti,||<br />
					santo so Bhagavā samathāya dhammaɱ deseti,||<br />
					tiṇṇo so Bhagavā <a id="pg55"><span class="f2 g"><b>[55]</b></span></a> taraṇāya dhammaɱ deseti,||<br />
					parinibbuto so Bhagavā parinibbānāya dhammaɱ deseti" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">22. Evaɱ vutte Nigrodho paribbājako Bhagavantaɱ etad avoca:|| ||</p>

					<p class="f4">"Accayo me bhante,||<br />
					accagamā,||<br />
					yathā bālaɱ,||<br />
					yathā mūḷhaɱ,||<br />
					yathā akusalaɱ,||<br />
					so'haɱ Bhagavantaɱ avacāsiɱ.|| ||</p>

					<p class="f4">Tassa me bhante,||<br />
					Bhagavā accayaɱ accayato paṭigaṇhātu āyatiɱ saɱvarāyā" ti.|| ||</p>

					<p class="f4">"Taggha tvaɱ Nigrodha,||<br />
					accayo accagamā,||<br />
					yathā bālaɱ,||<br />
					yathā mūḷhaɱ,||<br />
					yathā akusalaɱ,||<br />
					yo maɱ tvaɱ evaɱ avacāsi,||<br />
					yato ca kho tvaɱ Nigrodha,||<br />
					accayaɱ accayato disvā yathā-kammaɱ paṭikarosi,||<br />
					tan te mayaɱ paṭigaṇhāma,||<br />
					vuddhi h'esā Nigrodha,||<br />
					Ariyassa vinaye,||<br />
					yo accayaɱ accayato disvā yathā-dhammaɱ paṭikaroti,||<br />
					āyatiɱ saŋvaraɱ āpajjati.|| ||</p>

					<p class="f4">Ahaɱ kho pana Nigrodha,||<br />
					evaɱ vadāmi:|| ||</p>

					<p class="f4">'Etu viññū puriso asaṭho amāyāvī uju-jātiko,||<br />
					aham anusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati satta vassāni.|| ||</p>

					<p class="f4">Tiṭṭhantu Nigrodha, satta vassāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati cha vassāni.|| ||</p>

					<p class="f4">Tiṭṭhantu Nigrodha cha vassāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati pañca vassāni.|| ||</p>

					<p class="f4">Tiṭṭhantu Nigrodha pañca vassāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati cattāri vassāni.|| ||</p>

					<p class="f4">Tiṭṭhantu Nigrodha cattāri vassāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati tīṇi vassāni.|| ||</p>

					<p class="f4">Tiṭṭhantu Nigrodha, tīṇi vassāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati dve vassāni.|| ||</p>

					<p class="f4">Tiṭṭhantu Nigrodha, dve vassāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati ekaɱ vassaɱ.|| ||</p>

					<p class="f4">Tiṭṭhatu Nigrodha, ekaɱ vassaɱ.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati satta māsāni.|| ||</p>

					<p class="f4">Tiṭṭhantu Nigrodha, satta māsāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati cha māsāni.|| ||</p>

					<p class="f4">Tiṭṭhantu Nigrodha, cha māsāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati pañca māsāni.|| ||</p>

					<p class="f4">Tiṭṭhantu Nigrodha, pañca māsāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati <a id="pg56"><span class="f2 g"><b>[56]</b></span></a> cattāri māsāni.|| ||</p>

					<p class="f4">Tiṭṭhantu Nigrodha, cattāri māsāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati tīṇi māsāni.|| ||</p>

					<p class="f4">Tiṭṭhantu Nigrodha, tīṇi māsāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati dve māsāni.|| ||</p>

					<p class="f4">Tiṭṭhantu Nigrodha, dve māsāni.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati ekamāsaɱ.|| ||</p>

					<p class="f4">Tiṭṭhatu Nigrodha, ekamāsaɱ.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati aḍḍhamāsaɱ.|| ||</p>

					<p class="f4">Tiṭṭhatu Nigrodha, aḍḍhamāso.|| ||</p>

					<p class="f4">Etu viññū puriso asaṭho amāyāvī ujujātiko,||<br />
					ahamanusāsāmi,||<br />
					ahaɱ Dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno yass'atthāya kula-puttā samma-d eva agārasmā anagāriyaɱ pabbajanti,||<br />
					tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja viharissati sattāhaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">23. Siyā kho pana te Nigrodha,||<br />
					evam assa:|| ||</p>

					<p class="f4">'Antevāsikamyatā no Samaṇo Gotamo evam āhā' ti.|| ||</p>

					<p class="f4">Na kho pan'etaɱ Nigrodha,||<br />
					evaɱ daṭṭhabbaɱ,||<br />
					yo eva vo ācariyo||<br />
					so eva vo ācariyo hotu.|| ||</p>

					<p class="f4">Siyā kho pana te Nigrodha,||<br />
					evam assa:|| ||</p>

					<p class="f4">'Uddesā no cāvetu-kāmo Samaṇo Gotamo evam āhā' ti.|| ||</p>

					<p class="f4">Na kho pan'etaɱ Nigrodha,||<br />
					evaɱ daṭṭhabbaɱ,||<br />
					yo eva vo uddeso,||<br />
					so eva vo uddeso hotu.|| ||</p>

					<p class="f4">Siyā kho pana te Nigrodha,||<br />
					evam assa:|| ||</p>

					<p class="f4">'Ājīvā no cāvetu-kāmo Samaṇo Gotamo evam āhā' ti.|| ||</p>

					<p class="f4">Na kho pan'etaɱ Nigrodha,||<br />
					evaɱ daṭṭhabbaɱ||<br />
					yo eva vo ājīvo||<br />
					so eva vo ājīvo hotu.|| ||</p>

					<p class="f4">Siyā kho pana te Nigrodha,||<br />
					evam assa:|| ||</p>

					<p class="f4">'Ye no dhammā akusalā akusala-saŋkhātā sācariyakānaɱ,||<br />
					tesu patiṭṭhāpetu-kāmo Samaṇo Gotamo evam āhā' ti.|| ||</p>

					<p class="f4">Na kho pan'etaɱ Nigrodha,||<br />
					evaɱ daṭṭhabbaɱ,||<br />
					akusalā c'eva vo dhammā hontu||<br />
					akusala-saŋkhātā sācariyakānaɱ.|| ||</p>

					<p class="f4">Siyā kho pana te Nigrodha,||<br />
					evam assa:|| ||</p>

					<p class="f4">'Ye no dhammā kusal-ā-kusala-saŋkhātā sācariyakānaɱ,||<br />
					tehi vivecetu-kāmo Samaṇo Gotamo evam āhā' ti.|| ||</p>

					<p class="f4">Na kho pan'etaɱ Nigrodha,||<br />
					evaɱ daṭṭhabbaɱ,||<br />
					kusalā c'eva vo dhammā hontu||<br />
					kusala-saŋkhātā sācariyakānaɱ.|| ||</p>

					<p class="f4">Iti kho'haɱ Nigrodha,||<br />
					n'eva antevāsi-kamyatā evaɱ vadāmi,||<br />
					na pi uddesā cāvetu-kāmo <a id="pg57"><span class="f2 g"><b>[57]</b></span></a> evaɱ vadāmi.|| ||</p>

					<p class="f4">Na pi ājīvā cāvetu-kāmo evaɱ vadāmi,||<br />
					na pi ye vo dhammā akusalā akusala-saŋkhātā sācariyakānaɱ tesu patiṭṭhāpetu-kāmo evaɱ vadāmi,||<br />
					na pi ye vo dhammā kusal-ā-kusala-saŋkhātā sācariyakānaɱ tehi vivecetu-kāmo evaɱ vadāmi.|| ||</p>

					<p class="f4">Santi ca kho Nigrodha,||<br />
					akusalā dhammā appahīṇā saɱkilesikā pono-bhavikā sadarā dukkha-vipākā āyatiɱ jāti-jarā-maraṇiyā,||<br />
					yes'āhaɱ pahānāya Dhammaɱ desemi,||<br />
					yathā paṭipannānaɱ vo saɱkilesikā dhammā pahiyissanti,||<br />
					vodāniyā dhammā abhivaḍḍhassanti,||<br />
					paññāpāripūriɱ vepullattañ ca diṭṭhe'va dhamme sayaɱ abhiññā sacchi-katvā upasampajja viharissathā" ti.|| ||</p>

					<p class="f4">24. Evaɱ vutte te paribbājakā tuṇhī-bhūtā maŋku-bhūtā patta-k-khandhā adho-mukhā pajjhāyantā appaṭibhāṇā nisidiɱsu,||<br />
					yathā taɱ Mārena pariyuṭṭhita-cittā.|| ||</p>

					<p class="f4">Atha kho Bhagavato etad ahosi:|| ||</p>

					<p class="f4">'Sabbe p'ime mogha-purisā phuṭṭhā Pāpimatā,||<br />
					yatra hi nāma ekassa pi na evaɱ bhavissati —||<br />
					"Handa mayaɱ aññāṇattham pi Samaṇe Gotame Brahma-cariyaɱ carāma,||<br />
					kiɱ karissati sattāho" ti?|| ||</p>

					<p class="f4">Atha kho Bhagavā Udumbarikāya paribbājakārāme sīha-nādaɱ naditvā,||<br />
					vehāsaɱ ababhuggantvā,||<br />
					Gijjha-kūṭe pabbate paccuṭṭhāsi.|| ||</p>

					<p class="f4">Sandhāno gahapati tāvad eva Rājagahaɱ pāvisī ti.|| ||</p>

					<p class="f4 ctr">Udumbarikasuttaɱ niṭṭhitaɱ dutiyaɱ.|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>