<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 18, The Janavasabha Suttantam. King Bimbasara, reborn in the retinue of the deva Vesavana, the Great King of the North, revisits the Buddha and reveals to him the discussion that was had in the council of the Thirty and Three upon a visit by Brahma Sanamkumara the topic of which was the great number of beings just from Magadha that were reborn there as stream-entrants consequent on developing faith in the Buddha and his instructions." />
<title>DN 18: Janavasabha Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p18">Sutta 18</a></h4>

					<h1>Janavasabha Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg200"><span class="f2 g"><b>[200]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.18.rhyt.pts.htm#p1">pts</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaɱ samayaɱ Bhagavā nātike viharati giñjakāvasathe.|| ||</p>

					<p class="f4">Tena kho pana samayena Bhagavā parito parito jana-padesu parivārake abbhatīte||<br />
					Kālakate upapattīsu vyākaroti,||<br />
					Kāsi Kosalesu Vajjimallesu Ceti Vaɱsesu Kuru Pañcālesu Maccha Sūrasenesu asu amutra upapanno asu amutra upapanno ti.|| ||</p>

					<p class="f4">Paropaññāsaɱ nātikiyā paricārakā abbhatītā kāla-katā pañcannaɱ ora-m-bhāgiyānaɱ saŋyojanānaɱ parikkhayā opapātikā tattha parinibbāyino anāvatti-dhammā tasmā lokā.|| ||</p>

					<p class="f4">Sādhikā navuti nātikiyā paricārakā abbhatītā kāla-katā tiṇṇaɱ saŋyojanānaɱ parikkhayā rāga-dosa-mohānaɱ tanuttā Sakad-āgāmino sakideva imaɱ lokaɱ āgantvā dukkhassantaɱ karissanti.|| ||</p>

					<p class="f4">Sātirekāni pañca-satāni nātikiyā paricārakā abbhatītā kāla-katā,||<br />
					tiṇṇaɱ saŋyojanānaɱ parikkhayā Sot'āpannā avinipāta-dhammā niyatā sambodhi-parāyaṇā ti.|| ||</p>

					<p class="f4"><a id="pg201"><span class="f2 g"><b>[201]</b></span></a> 2. Assosuɱ kho nātikiyā paricārakā:|| ||</p>

					<p class="f4">Bhagavā kira parito parito jana-padesu paricārake abbhatīte kāla-kate upapattīsu vyākaroti,||<br />
					Kāsi Kosalesu Vajjimallesu cetivaɱsesu kurupañcālesu macchasūrasenesu asu amutra upapanno asu amutra upapanno ti.|| ||</p>

					<p class="f4">Paropaññāsaɱ nātikiyā paricārakā abbhatītā kāla-katā pañcannaɱ ora-m-bhāgiyānaɱ saŋyojanānaɱ parikkhayā opapātikā tattha parinibbāyino anāvatti-dhammā tasmā lokā.|| ||</p>

					<p class="f4">Sādhikā navuti nātikiyā paricārakā abbhatītā kāla-katā tiṇṇaɱ saŋyojanānaɱ parikkhayā rāga-dosa-mohānaɱ tanuttā Sakad-āgāmino sakideva imaɱ lokaɱ āgantvā dukkhassantaɱ karissanti.|| ||</p>

					<p class="f4">Sātirekāni pañca-satāni nātikiyā paricārakā abbhatītā tā,||<br />
					tiṇṇaɱ saŋyojanānaɱ parikkhayā Sot'āpannā avinipāta-dhammā niyatā sambodhi-parāyaṇā" ti.|| ||</p>

					<p class="f4">Tena ca nātikiyā paricārakā attamanā ahesuɱ pamuditā pītisomanassajātā Bhagavato pañha-veyyā-karaṇaɱ4 sutvā.|| ||</p>

					<p class="f4">3. Assosi kho āyasmā Ānando:|| ||</p>

					<p class="f4">Bhagavā kira Bhagavā kira parito parito jana-padesu paricārake abbhatīte kāla-kate upapattīsu vyākaroti,||<br />
					Kāsi Kosalesu Vajjimallesu cetivaɱsesu kurupañcālesu macchasūrasenesu asu amutra upapanno asu amutra upapanno ti.|| ||</p>

					<p class="f4">Paropaññāsaɱ nātikiyā paricārakā abbhatītā kāla-katā pañcannaɱ ora-m-bhāgiyānaɱ saŋyojanānaɱ parikkhayā opapātikā tattha parinibbāyino anāvatti-dhammā tasmā lokā.|| ||</p>

					<p class="f4">Sādhikā navuti nātikiyā paricārakā abbhatītā kāla-katā tiṇṇaɱ saŋyojanānaɱ parikkhayā rāga-dosa-mohānaɱ tanuttā Sakad-āgāmino sakideva imaɱ lokaɱ āgantvā dukkhassantaɱ karissanti.|| ||</p>

					<p class="f4">Sātirekāni pañca-satāni nātikiyā paricārakā abbhatītā kāla-katā tiṇṇaɱ saŋyojanānaɱ parikkhayā Sot'āpannā avinipāta-dhammā niyatā sambodhi-parāyaṇā" ti.|| ||</p>

					<p class="f4">Tena ca nātikiyā paricārakā</p>

					<p class="f4">Attamanā ahesuɱ pamuditā pītisomanassajātā Bhagavato pañha-veyyā-karaṇaɱ sutvā ti.|| ||</p>

					<p class="f4">4. Atha kho āyasmato Ānandassa etad ahosi: <a id="pg202"><span class="f2 g"><b>[202]</b></span></a> ime kho panāpi1 ahesuɱ Māgadhakā paricārakā bahū c'eva rattaññū ca abbhatītā kāla-katā.|| ||</p>

					<p class="f4">Suññā maññe aŋgamagadhā aŋgaMāgadhakehi2 paricārakehi abbhatītehi kāla-katehi.|| ||</p>

					<p class="f4">Te kho panāpi ahesuɱ Buddhe pasannā dhamme pasannā saŋghe pasannā sīlesu paripūra-kārino te abbhatītā kāla-katā Bhagavato avyākatā.|| ||</p>

					<p class="f4">Tesampassa sādhu veyyā-karaṇaɱ.|| ||</p>

					<p class="f4">Bahujano pasīdeyya tato gaccheyya sugatiɱ.|| ||</p>

					<p class="f4">Ayaɱ kho panāpi ahosi rājā Māgadho seniyo Bimbisāro dhammiko Dhamma-rājā hito brāhmaṇa-gahapatikānaɱ negamānañc'eva jāna-padānañca.|| ||</p>

					<p class="f4">Api-s-sudaɱ manussā kittaya-mānarūpā viharanti ' evaɱ no so dhammiko Dhamma-rājā sukhāpetvā kāla-kato,||<br />
					evaɱ mayaɱ tassa dhammikassa Dhamma-rañño vijite phāsu4 viharimhā' ti.|| ||</p>

					<p class="f4">So kho panāpi ahosi Buddhe pasanno dhamme pasanno saŋghe pasanno sīlesu paripūra-kārī.|| ||</p>

					<p class="f4">Api-s-sudaɱ manussā evam āhaɱsu,||<br />
					yāva maraṇakālāpi rājā Māgadho seniyo Bimbisāro Bhagavantaɱ kittayamānarūpo kāla-kato' ti.|| ||</p>

					<p class="f4">So abbhatīto kāla-kato Bhagavatā avyākato.|| ||</p>

					<p class="f4">Tassa passa sādhu veyyā-karaṇaɱ.|| ||</p>

					<p class="f4">Bahujano pasīdeyya,||<br />
					tato gaccheyya sugatiɱ.|| ||</p>

					<p class="f4">Bhagavato kho pana sambodhi Magadhesu.|| ||</p>

					<p class="f4">Yattha kho Bhagavato sambodhi Magadhesu kathaɱ tattha Bhagavā Māgadhake paricārake abbhatīte kāla-kate upapattīsu na vyākareyya?|| ||</p>

					<p class="f4">Bhagavā c'eva kho pana Māgadhake paricārake abbhatīte kāla-kate upapattīsu na vyākareyya dīnamanā tenassu Māgadhakā paricārakā.|| ||</p>

					<p class="f4"><a id="pg203"><span class="f2 g"><b>[203]</b></span></a> Yena kho panassu dīnamanā Māgadhakā paricārakā kathaɱ te Bhagavā na vyākareyyāti.|| ||</p>

					<p class="f4">5. Idam āyasmā Ānando Māgadhake paricārake ārabbha eko raho anuvicintetvā rattiyā paccūsa-samayaɱ paccu-ṭṭhāya yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantā etad avoca.|| ||</p>

					<p class="f4">Sutam me taɱ bhante:|| ||</p>

					<p class="f4">Bhagavā kira parito parito jana-padesu paricārake abbhatīte kāla-kate upapattīsu vyākaroti, kāsi Kosalesu Vajjimallesu cetivaɱsesu kurupañcālesu macchasūrasenesu asu amutra upapanno asu amutra upapanno ti.|| ||</p>

					<p class="f4">Paropaññāsaɱ nātikiyā paricārakā abbhatītā kāla-katā pañcannaɱ ora-m-bhāgiyānaɱ saŋyojanānaɱ parikkhayā opapātikā tattha parinibbāyino anāvatti-dhammā tasmā lokā.|| ||</p>

					<p class="f4">Sādhikā navuti nātikiyā paricārakā abbhatītā kāla-katā tiṇṇaɱ saŋyojanānaɱ parikkhayā rāga-dosa-mohānaɱ tanuttā Sakad-āgāmino sakideva imaɱ lokaɱ āgantvā dukkhassantaɱ karissanti.|| ||</p>

					<p class="f4">Sātirekāni pañca-satāni nātikiyā paricārakā abbhatītā kāla-katā,||<br />
					tiṇṇaɱ saŋyojanānaɱ parikkhayā Sot'āpannā avinipāta-dhammā niyatā sambodhi-parāyaṇā" ti.|| ||</p>

					<p class="f4">Tena ca nātikiyā paricārakā attamanā ahesuɱ pamuditā pītisomanassajātā Bhagavato pañha-veyyā-karaṇaɱ sutvā' ti.|| ||</p>

					<p class="f4">6. Ime kho panā pi bhante ahesuɱ Māgadhakā paricārakā bahū c'eva rattaññū ca abbhatītā kāla-katā suññāmaññe aŋgamagadhā aŋgaMāgadhakehi paricārakehi abbhatītehi kāla-katehi.|| ||</p>

					<p class="f4">Te kho panāpi bhante ahesuɱ Buddhe pasannā dhamme pasannā saŋghe pasannā sīlesu paripūra-kārino.|| ||</p>

					<p class="f4">Te abbhatītā kāla-katā Bhagavatā avyākatā.|| ||</p>

					<p class="f4">Tesampassa sādhu veyyā-karaṇaɱ bahu-jano pasīdeyya tato gaccheyya sugatiɱ ayaɱ kho panāpi bhante ahosi rājā Māgadho seniyo Bimbisāro dhammiko Dhamma-rājā hito buhmaṇagahapatikānaɱ <a id="pg204"><span class="f2 g"><b>[204]</b></span></a> negamānañc'eva jāna-padānañca.|| ||</p>

					<p class="f4">Api-s-sudaɱ manussā kittaya-mānarūpā viharanti ' evaɱ no so dhammiko Dhamma-rājā sukhāpetvā kāla-kato.|| ||</p>

					<p class="f4">Evaɱ mayaɱ tassa dhammikassa Dhamma-rañño vijite phāsu viharimhā ' ti.|| ||</p>

					<p class="f4">So kho panāpi bhante ahosi Buddhe pasanno dhamme pasanno saŋghe pasanno sīlesu paripūra-kārī.|| ||</p>

					<p class="f4">Api-s-sudaɱ manussā evam āhaɱsu ' yāva maraṇakālāpi rājā Māgadho seniyo Bimbisāro Bhagavantaɱ kittayamānarūpo kāla-kato ' ti.|| ||</p>

					<p class="f4">So abbhatīto kāla-kato Bhagavatā avyākato,||<br />
					tassa passa sādhu veyyā-karaṇaɱ bahu-jano pasīdeyya tato gaccheyya sugatiɱ,||<br />
					Bhagavato kho pana bhante sambodhi Magadhesu.|| ||</p>

					<p class="f4">Yattha kho pana bhante Bhagavato sambodhi Magadhesu kathaɱ tattha Bhagavā Māgadhake paricārake abbhatīte kāla-kate upapattīsu na vyākareyya.|| ||</p>

					<p class="f4">Bhagavā ce kho pana bhante Māgadhake paricārake abbhatīte kāla-kate upapattīsu na vyākareyya,||<br />
					dīnamanā1 tenassu Māgadhakā paricārakā.|| ||</p>

					<p class="f4">Yena kho panassu bhante dīnamanā Māgadhakā paricārakā,||<br />
					kathaɱ te Bhagavā na vyākareyyā ' ti.|| ||</p>

					<p class="f4">Idam āyasmā Ānando Māgadhake paricārake ārabbha Bhagavato sammukhā parikathaɱ katvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">7. Atha kho Bhagavā acira-pakkante āyasmanto Ānande pubbaṇha-samayaɱ nivāsetvā patta-cīvaraɱ ādāya nātikaɱ piṇḍāya pāvisi.|| ||</p>

					<p class="f4">Nātike piṇḍāya caritvā pacchā-bhattaɱ piṇḍa-pāta-paṭikkanto pāde pakkhāletvā giñjakāvasathaɱ pavisitvā Māgadhake paricārake ārabbha aṭṭhikatvā manasi-katvā sabbaɱ cetaso samannā-haritvā paññatte āsane nisīdi.|| ||</p>

					<p class="f4">"Gatiɱ tesaɱ jānissāmi abhisamparāyaɱ yaɱ gatikā te bhavanto yaɱ abhisamparāyā " ti.|| ||</p>

					<p class="f4">Addasā kho Bhagavā Māgadhake paricārake yaɱ gatikā te <a id="pg205"><span class="f2 g"><b>[205]</b></span></a> bhavanto yaɱ-abhisamparāyā.|| ||</p>

					<p class="f4">Atha kho Bhagavā sāyaṇha-samayaɱ paṭisallānā vuṭṭhito Giñjakāvasathā ni-k-khamitvā vihāra-pacchāyāyaɱ paññatte āsane nisīdi.|| ||</p>

					<p class="f4">8. Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca.|| ||</p>

					<p class="f4">"Upasanta-padisso bhante Bhagavā,||<br />
					bhātiriva Bhagavato mukha-vaṇṇo vi-p-pasannattā indriyānaɱ.|| ||</p>

					<p class="f4">Santena nūnajja bhante Bhagavā vihārena vihāsī " ti.|| ||</p>

					<p class="f4">9. "Yad eva kho me tvaɱ Ānanda Māgadhake paricārake ārabbha sammukhā parikathaɱ katvā uṭṭhāy āsanā pakkanto,||<br />
					tadevāhaɱ nātike piṇḍāya caritvā pacchā-bhattaɱ piṇḍa-pāta-paṭikkanto pāde pakkhāletvā giñjakāvasathaɱ pavisitvā Māgadhake paricārake ārabbha aṭṭhikatvā manasi katvā sabbaɱ cetaso samannā-haritvā paññatte āsane nisīdiɱ|| ||</p>

					<p class="f4">"Gatiɱ tesaɱ jānissāmi abhisamparāyaɱ,||<br />
					yaɱ-gatikā te bhavanto yaɱ-abhisamparāyā" ti.|| ||</p>

					<p class="f4">Addasaɱ kho ahaɱ Ānanda Māgadhake paricārake yaɱ-gatikā te bhavanto yaɱ-abhisamparāyā.|| ||</p>

					<p class="f4">Atha kho Ānanda antara-hito yakkho saddamanussāvesi:|| ||</p>

					<p class="f4">"Janavasabho ahaɱ Bhagavā,||<br />
					Janavasabho ahaɱ Sugatā" ti.|| ||</p>

					<p class="f4">"Abhijānāsi no tvaɱ Ānanda ito pubbe eva-rūpaɱ nāma-dheyyaɱ sutvā yad idaɱ Janavasabho" ti?|| ||</p>

					<p class="f4">"Na kho ahaɱ bhante abhijānāmi ito pubbe eva-rūpaɱ nāmadheyyaɱ sutaɱ yad idaɱ Janavasabho" ti.|| ||</p>

					<p class="f4">Api hi me bhante lo-māni naṭṭhāni "Janavasabho" ti nāma-dheyyaɱ sutvā.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">"Na hi <a id="pg206"><span class="f2 g"><b>[206]</b></span></a> nūna so orako yakkho bhavissati yassidaɱ eva-rūpaɱ nāmadheyyaɱ supaññattaɱ yad idaɱ Janavasabho' ti.|| ||</p>

					<p class="f4">10. "Anantarā kho Ānanda saddā pātu-bhāvā uḷāravaṇṇo me yakkho sammukhe pātu-r-ahosi.|| ||</p>

					<p class="f4">dutiyam pi saddamanussāvesi: bimbisāro ahaɱ Bhagavā bimbisāro ahaɱ sugatā ' ti.|| ||</p>

					<p class="f4">Idaɱ sattamaɱ kho ahaɱ bhante vessavaṇassa mahārājassa saha-vyataɱ upapajjāmi.|| ||</p>

					<p class="f4">So tato cuto manussarājā bhavituɱ pahomi.</p>

							<p class="f4 in2">Ito satta tato satta saɱsārāni catuddasa||<br />
							Nivāsam abhijānāmi yattha me vusitaɱ pure.|| ||</p>

					<p class="f4">"Dīgha-rattaɱ kho ahaɱ bhante avinipāto avinipātaɱ sañjānāmi.|| ||</p>

					<p class="f4">Āsā ca pana me santiṭṭhti Sakad-āgāmitāyā" ti.|| ||</p>

					<p class="f4">"Acchariyam idaɱ āyasmato Janavasabhassa yakkhassa,||<br />
					abbhutamidaɱ āyasmato Janavasabhassa yakkhassa:|| ||</p>

					<p class="f4">'Dīgha-rattaɱ kho ahaɱ bhante avinipāto avinipātaɱ sañjānāmī' ti ca vadesi,||<br />
					'Āsā ca pana me santi-ṭ-ṭhati Sakad-āgāmitāyā' ti ca vadesi.|| ||</p>

					<p class="f4">Kuto nidānaɱ pan'āyasmā Janavasabho yakkho eva-rūpaɱ uḷāraɱ visesādhigamaɱ sañjānātī" ti?|| ||</p>

					<p class="f4">11. "Na aññattha Bhagavā tava sāsanā,||<br />
					na aññattha Sugata tava sāsanā.|| ||</p>

					<p class="f4">Yadagge ahaɱ bhante Bhagavati ekantikato1 abhi-p-pasanno,||<br />
					tadagge ahaɱ bhante <a id="pg207"><span class="f2 g"><b>[207]</b></span></a> dīgha-rattaɱ avinipāto avinipātaɱ sañjānāmi.|| ||</p>

					<p class="f4">Āsā ca pana me santi-ṭ-ṭhati Sakad-āgāmitāya.|| ||</p>

					<p class="f4">Idh'āhaɱ bhante vessavaṇena mahārājena pesito Virū'hakassa mahārājassa santike kenacidevakaraṇīyena.|| ||</p>

					<p class="f4">Addasaɱ Bhagavantaɱ antarāmagge giñjakāvasathaɱ pavisitvā Māgadhake paricārake ārabbha aṭṭhikatvā manasi katvā sabbaɱ cetaso samannā-haritvā nisinnaɱ|| ||</p>

					<p class="f4">'Gatiɱ tesaɱ jānissāmi abhisamparāyaɱ yaɱ-gatikā te bhavanto yaɱabhisamparāyā ti.|| ||</p>

					<p class="f4">Anacchariyaɱ kho pan'etaɱ bhante yaɱ vessavaṇassa mahārājassa tassaɱ parisāyaɱ bhāsato sammukhā sutaɱ sammukhā paṭiggahitaɱ 'yaɱ-gatikā te bhavanto yaɱ-abhisamparāyā' ti.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">'Bhagavantañ ca dakkhāmi.|| ||</p>

					<p class="f4">Idañ ca Bhagavato ārocessāmī' ti.|| ||</p>

					<p class="f4">Ime kho me bhante dve paccayā Bhagavantaɱ dassanāya upasankamituɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Purimāni bhante divasāni purimatarāni tadah'uposathe paṇṇarase vassupanāyikāya puṇṇāya puṇṇamāya rattiyā kevalakappā ca devā Tāvatiɱsā sudhammāyaɱ sabhāyaɱ sanni-sinnā honti sanni-patitā,||<br />
					mahatī ca dibbaparisā samantato sanni-sinnā honti sanni-patitā.|| ||</p>

					<p class="f4">Cattāro ca Mahārājāno cātuddisā nisinnā honti.|| ||</p>

					<p class="f4">Puratthimāya disāya Dhataraṭṭho Mahārājā pacchimābhimukho nisinno hoti deve purakkhatvā.|| ||</p>

					<p class="f4">Dakkhiṇāya disāya Virū'hako Mahārājā uttarābhimukho nisinno hoti deve purakkhatvā.|| ||</p>

					<p class="f4">Pacchimāya disāya Virūpakkho Mahārājā puratthābhimukho nisinno hoti deve purakkhatvā.|| ||</p>

					<p class="f4">Uttarāya disāya vessavaṇo Mahārājā dakkhiṇābhimukho nisinno hoti deve <a id="pg208"><span class="f2 g"><b>[208]</b></span></a> purakkhatvā.|| ||</p>

					<p class="f4">Yadā bhante kevalakappā ca devā Tāvatiɱsā sudhammāyaɱ sabhāyaɱ sanni-sinnā honti sanni-patitā,mahatī ca dibbaparisā samantato sanni-sinnā honti sanni-patitā,||<br />
					cattāro ca Mahārājāno catu-d-disā nisinnā honti idaɱ tesaɱ hoti āsanasmiɱ.|| ||</p>

					<p class="f4">Atha pacchā amhākaɱ āsanaɱ hoti.|| ||</p>

					<p class="f4">Ye te bhante devā Bhagavati Brahma-cariyaɱ caritvā adhunūpapannā Tāvatiɱsakāyaɱ,||<br />
					te aññe deve atirocanti vaṇṇena c'eva yasasā ca.|| ||</p>

					<p class="f4">Tenassudaɱ bhante devā Tāvatiɱsā attamanā honti pamuditā pītisomanassajātā.|| ||</p>

					<p class="f4">"Dibbā vata bho kāyā paripūranti hāyanti Asurā kāyā " ti.|| ||</p>

					<p class="f4">13. Atha kho bhante Sakko devānaɱ Indo devānaɱ Tāvatiɱsānaɱ sampasādaɱ viditvā imāhi gāthāhi anumodi:|| ||</p>

							<p class="f4 in2">Modanti vata bho devā Tāvatiɱsā sahindakā||<br />
							Tathāgataɱ namassantā Dhammassa ca sudhammataɱ.||<br />
							Nave deve ca passantā vaṇṇa-vante yasassine||<br />
							Sugatasmiɱ Brahma-cariyaɱ caritvāna idhāgate.||<br />
							Te aññe atirocanti vaṇṇena yasasāyunā||<br />
							Sāvakā bhūripaññassa visesūpagatā idha.||<br />
							Idaɱ disvāna nandanti Tāvatiɱsā sahindakā||<br />
							Tathāgataɱ namassantā Dhammassa ca sudhammatan ti.|| ||</p>

					<p class="f4"><a id="pg209"><span class="f2 g"><b>[209]</b></span></a> Tena sudaɱ bhante devā Tāvatiɱsā bhīyosomattāya attamanā honti pamuditā pītisomanassajātā.|| ||</p>

					<p class="f4">'Dibbā vata bho kāyā paripūranti hāyanti Asurā kāyā ' ti.|| ||</p>

					<p class="f4">14. Atha kho bhante yen'atthena devā Tāvatiɱsā sudhammāyaɱ sabhāyaɱ sanni-sinnā honti sanni-patitā,||<br />
					taɱ atthaɱ cintayitvā taɱ atthaɱ mantayitvā vuttavacanāpi taɱ3 Cattāro Mahārājāno tasmiɱ atthe honti,||<br />
					paccanu-siṭṭha-vacanā pi taɱ Cattāro Mahārājāno tasmiɱ atthe honti,||<br />
					sakesu āsanesu ṭhitā avipakkantā.|| ||</p>

							<p class="f4 in2">"Te vutta-vākyā rājāno paṭiggayhānu-sāsaniɱ||<br />
							Vi-p-pasanna-manā santā aṭṭhaɱsu samhi āsane" ti.|| ||</p>

					<p class="f4">15. Atha kho bhante uttarāya disāya uḷāro āloko sañjāyi,||<br />
					obhāso pātu-r-ahosi,||<br />
					ati-k-kammeva devānaɱ devānubhāvaɱ.|| ||</p>

					<p class="f4">Atha kho bhante Sakko devānaɱ Indo deve Tāvatiɱse āmantesi.|| ||</p>

					<p class="f4">Yathā kho mārisā nimitattāni dissanti uḷāro āloko sañjāyati.|| ||</p>

					<p class="f4">Obhaso pātu-bhavati,||<br />
					Brahmā pātu-bhavissati,||<br />
					brahmuno h'etaɱ pubba-nimittaɱ pātu-bhāvāya yad idaɱ āloko sañjāyati obhāso pātu-bhavatī ti.|| ||</p>

					      <p class="f4 in2">"Yathā nimittā dissanti Brahmā pātu bhavissati,||<br />
							Brahmuno h'etaɱ nimittaɱ obhāso vipulo mahā" ti.|| ||</p>

					<p class="f4">16. Atha kho bhante devā Tāvatiɱsā yathāsakesu āsanesu nisīdiɱsu.|| ||</p>

					<p class="f4">'Obhāsame taɱ ñassāma yaɱ vipāko bhavissati sacchi-katvā 'va naɱ gamissāmā ti.|| ||</p>

					<p class="f4">Cattaro pi Mahārājāno yathāsakesu āsananesu nisīdiɱsu|| ||</p>

					<p class="f4">"Obhāsame taɱ ñassāma yaɱ vipāko bhavissati,||<br />
					sacchi- <a id="pg210"><span class="f2 g"><b>[210]</b></span></a> katvā va naɱ gamissāmā" ti.|| ||</p>

					<p class="f4">Idaɱ sutvā devā Tāvatiɱsā ek'agga samāpajjiɱsu:|| ||</p>

					<p class="f4">"Obhāsame taɱ ñassāma,||<br />
					yaɱ vipāko bhavissati,||<br />
					sacchi-katvā va naɱ gamissāmā" ti.|| ||</p>

					<p class="f4">17. Yadā bhante Brahmā Sanaɱkumāro devānaɱ Tāvatiɱsānaɱ pātu-bhavati oḷārikaɱ atta-bhāvaɱ abhinimminitvā pātu-bhavati.|| ||</p>

					<p class="f4">Yo kho pana bhante brahmuno pakativaṇṇo,||<br />
					anabhisambhavanīyo so devānaɱ Tāvatiɱsānaɱ cakkhupathasmiɱ.|| ||</p>

					<p class="f4">Yadā bhante Brahmā Sanaɱkumāro devānaɱ Tāvatiɱsānaɱ pātu-bhavati so aññe deve atirocati vaṇṇena c'eva yasasā ca.|| ||</p>

					<p class="f4">Seyyathā pi bhante sovaṇṇo viggaho mānusaɱ viggahaɱ atirocati,||<br />
					evam eva kho bhante yadā Brahmā Sanaɱkumāro devānaɱ Tāvatiɱsānaɱ pātu-bhavati,||<br />
					so aññe deve atirocati vaṇṇena c'eva yasasā ca.|| ||</p>

					<p class="f4">Yadā bhante Brahmā Sanaɱkumāro devānaɱ Tāvatiɱsānaɱ pātu-bhavati,||<br />
					na tassaɱ parisāyaɱ koci devo abhivādeti vā paccuṭṭheti vā āsanena vā nimanteti.|| ||</p>

					<p class="f4">Sabbe va tuṇhī-bhūtā pañjalikā pallaŋkena nisīdanti ' yassadā'ni dev'assa icchi'ssati Brahmā Sanaɱkumāro tassa dev'assa pallaŋkena nisīdissatī' ti.|| ||</p>

					<p class="f4">Yassa kho pana bhante dev'assa Brahmā Sanaɱkumāro pallaŋkena nisīdati,||<br />
					uḷāraɱ so labhati devo veda-paṭilābhaɱ,||<br />
					uḷāraɱ so labhati devo somanassa-paṭilābhaɱ,||<br />
					seyyathā pi bhante rājā khattiyo muddhā-vasitto adhunābhisitto rajjena,||<br />
					uḷāraɱ so labhati veda-paṭilābhaɱ,||<br />
					uḷāraɱ so labhati somanassa-paṭilābhaɱ,||<br />
					evam eva kho bhante yassa dev'assa Brahmā Sanaɱkumāro pallaŋke nisīdati uḷāraɱ so labhati devo veda-paṭilābhaɱ,||<br />
					uḷāraɱ so labhati devo somanassa-paṭilābhaɱ.|| ||</p>

					<p class="f4"><a id="pg211"><span class="f2 g"><b>[211]</b></span></a> 18. Atha bhante Brahmā Sanaɱkumāro oḷārikaɱ atta-bhāvaɱ abhinimminitvā kumāravaṇṇī hutvā pañcasikho devānaɱ Tāvatiɱsānaɱ pātu-r-ahosi.|| ||</p>

					<p class="f4">So vehāsaɱ abbhuggantvā ākāse anta'ikkhe pallaŋkena nisīdi.|| ||</p>

					<p class="f4">Seyyathā pi bhante balavā puriso supacc'atthate vā pallaŋke same vā bhūmibhāge pallaŋkena nisīdeyya,||<br />
					evam eva kho bhante Brahmā Sanaɱkumāro vehāsaɱ abbhuggantvā ākāse anta'ikkhe pallaŋkena nisīditvā devānaɱ Tāvatiɱsānaɱ sampasādaɱ viditvā imāhi gāthāhi anumodi:|| ||</p>

					      <p class="f4 in2">"Modanti vata bho devā Tāvatiɱsā sahindakā||<br />
							Tathāgataɱ namassantā Dhammassa ca sudhammataɱ.||<br />
							Nave deve ca passantā vaṇṇa-vante yasassine||<br />
							Sugatasmiɱ buhmacariyaɱ caritvāna idhāgate.||<br />
							Te aññe atirocanti vaṇṇena yasasāyunā||<br />
							Sāvakā bhūripaññassa visesūpagatā idha.||<br />
							Idaɱ disvāna nandanti Tāvatiɱsā sahindakā||<br />
							Tathāgataɱ namassantā Dhammassa ca sudhammatan ti.|| ||</p>

					<p class="f4">19. Idam atthaɱ bhante Brahmā Sanaɱkumāro bhāsittha.|| ||</p>

					<p class="f4">Idam atthaɱ bhante Brahmuno Sanaɱkumārassa bhāsato aṭṭh'aŋga-samannāgato saro hoti:|| ||</p>

					<p class="f4">vissaṭṭho ca||<br />
					viññeyyo ca||<br />
					mañju ca||<br />
					savanīyo ca||<br />
					bindu ca||<br />
					avisārī ca||<br />
					gambhīro ca||<br />
					ninnādī ca.|| ||</p>

					<p class="f4">Yathā parisaɱ kho pana bhante Brahmā Sanaɱkumāro sarena viññāpeti.|| ||</p>

					<p class="f4">Na c'assa bahiddhā parisāya ghoso niccharati.|| ||</p>

					<p class="f4">Yassa kho pana bhante evaɱ aṭṭh'aŋga-samannāgato saro hoti,||<br />
					so vuccati 'Brahmasaro' ti.|| ||</p>

					<p class="f4">20. Atha kho bhante Brahmā Sanaɱkumāro tettiɱsa atta-bhāve abhinimminitvā devānaɱ Tāvatiɱsānaɱ <a id="pg212"><span class="f2 g"><b>[212]</b></span></a> paccekapallaŋkesu pacceka-pallaŋ-kena nisīditvā deve Tāvatiɱse āmantesi:|| ||</p>

					<p class="f4">"Taɱ kim maññanti bhonto devā Tāvatiɱsā?|| ||</p>

					<p class="f4">Yāvañ ca so Bhagavā bahu-jana-hitāya paṭi-panno bahu-jana-sukhāya lokānukmpāya atthāya hitāya sukhāya deva-manussānaɱ.|| ||</p>

					<p class="f4">Ye hi keci bho Buddhaɱ saraṇaɱ gatā||<br />
					Dhammaɱ saraṇaɱ gatā||<br />
					Sanghaɱ saraṇa gatā||<br />
					sīlesu paripūra-kārino,||<br />
					te kāyassa bhedā param maraṇā app'ekacce Paranimmita-Vasavattīnaɱ devānaɱ saha-vyataɱ upapajjanti.|| ||</p>

					<p class="f4">App'ekacce Nimmānaratīnaɱ devānaɱ saha-vyataɱ upapajjanti,||<br />
					app'ekacce Tusitānaɱ devānaɱ saha-vyataɱ upapajjanti,||<br />
					app'ekacce Yāmānaɱ devānaɱ saha-vyataɱ upapajjanti,||<br />
					app'ekacce Tāvatiɱsānaɱ devānaɱ saha-vyataɱ upapajjanti,||<br />
					app'ekacce Cātu-m-mahā-rājikānaɱ devānaɱ saha-vyataɱ upapajjanti.|| ||</p>

					<p class="f4">Ye sabbanihīnaɱ kāyaɱ paripūrenti te gandhabba-kāyaɱ paripūrentī ti.|| ||</p>

					<p class="f4">21. Idam atthaɱ bhante Brahmā Sanaɱkumāro bhāsittha.|| ||</p>

					<p class="f4">Idam atthaɱ bhante brahmuno sanaɱkumārassa bhāsato ghoso yeva.|| ||</p>

					<p class="f4">Devā maññanti yvāyaɱ mama pallaŋke,||<br />
					svāyaɱ eko'va bhāsatī ti.||| ||</p>

					      <p class="f4 in2">"Ekasmiɱ bhāsa-mānasmiɱ sabbe bhāsanti nimmitā||<br />
							Ekasmiɱ tuṇhimāsīne sabbe tuṇhī bhavanti te.||<br />
							Tadā su devā maññanti Tāvatiɱsā sahindakā||<br />
							yvāyaɱ mama pallaŋka so 'yaɱ eko'va bhāsatī'" ti.|| ||</p>

					<p class="f4">22. Atha kho bhante Brahmā Sanaɱkumāro ekattena attānaɱ upasaɱhāsi.|| ||</p>

					<p class="f4">Ekattena attānaɱ upasaŋharitvā <a id="pg213"><span class="f2 g"><b>[213]</b></span></a> Sakkassa devānam indassa pallaŋke pallaŋkena nisīditvā deve Tāvatiɱse āmantesi:</p>

					<p class="f4">'Taɱ kim maññanti bhonto devā Tāvatiɱsā?|| ||</p>

					<p class="f4">Yāva supaññattā v'ime tena Bhagavatā jānatā passatā arahatā Sammā-SamBuddhena cattāro iddhi-pādā paññattā iddhi-pahutāya iddhi-visavitāya iddhi-vikubbanatāya.|| ||</p>

					<p class="f4">Katame cattāro?|| ||</p>

					<p class="f4">Idha bho bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,||<br />
					viriya-samādhi-padhāna-sankhāra-samannāgataɱ iddhi-pādaɱ bhāveti,||<br />
					citta-samādhi-padhāna-sankhāra-samannāgataɱ iddhi-pādaɱ bhāveti,||<br />
					vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Ime kho bho tena Bhagavatā jānatā passatā arahatā Sammā-SamBuddhena cattāro iddhi-pādā paññattā iddhi-pahutāya iddhi-visavitāya iddhi-vikubbanatāya.|| ||</p>

					<p class="f4">Ye hi keci bho atītam addhānaɱ samaṇā vā brāhmaṇā vā aneka-vihitaɱ iddhi-vidhaɱ pacc'anubhosuɱ,||<br />
					sabbe te imesaɱ yeva catunnaɱ iddhi-pādānaɱ bhāvitattā bahulī-katattā.|| ||</p>

					<p class="f4">Ye pi hi keci bho anāgatam addhānaɱ samaṇā vā brāhmaṇā vā aneka-vihitaɱ iddhi-vidhaɱ pacc'anubhossanti,||<br />
					sabbe te imesaɱ yeva catunnaɱ iddhi-pādānaɱ bhāvitattā bahulī-katattā.|| ||</p>

					<p class="f4">Ye pi hi keci bho etarahi samaṇā vā brāhmaṇā vā aneka-vihitaɱ iddhi-vidhaɱ pacc'anubhonti,||<br />
					sabbe te imesaɱ yeva catunnaɱ iddhi-pādānaɱ bhāvitattā bahulī-katattā.|| ||</p>

					<p class="f4">Passanti no bhonto devā Tāvatiɱsā mama pi maɱ eva-rūpaɱ iddhānubhāvana' ti?|| ||</p>

					<p class="f4">'Evaɱ Brahme' ti.|| ||</p>

					<p class="f4">'Aham pi kho bho imesaɱ yeva catunnaɱ iddhi- <a id="pg214"><span class="f2 g"><b>[214]</b></span></a> pādānaɱ bhāvitattā bahulī-katattā evaɱ mahiddhiko evaɱ mah-ā-nubhāvo' ti.|| ||</p>

					<p class="f4">23. Idam atthaɱ bhante Brahmā Sanaɱkumāro abhāsittha.|| ||</p>

					<p class="f4">Idam atthaɱ bhante Brahmā Sanaɱkumāro bhāsitvā deve Tāvatiɱse āmantesi.|| ||</p>

					<p class="f4">Taɱ kim maññanti bhonto devā Tāvatiɱsā?|| ||</p>

					<p class="f4">Yāvañ c'idaɱ tena Bhagavatā jānatā passatā arahatā Sammā-SamBuddhena tayo okās'ādhigamā anu-Buddhā sukhassa adhigamāya.|| ||</p>

					<p class="f4">Katame tayo?|| ||</p>

					<p class="f4">Idha bho ekacco saɱsaṭṭho viharati kāmehi,||<br />
					saɱsaṭṭho akusalehi dhammehi.|| ||</p>

					<p class="f4">So aparena samayena ariya-dhammaɱ suṇāti,||<br />
					yoniso mana-sikaroti,||<br />
					Dhamm-ā-nu-Dhammaɱ paṭipajjati.|| ||</p>

					<p class="f4">So ariya-dhamma-savanaɱ āgamma yoniso mana-sikāraɱ Dhamm-ā-nu-Dhamma-paṭipattiɱ asaɱsaṭṭho viharati kāmehi,||<br />
					asaɱsaṭṭho akusalehi dhammehi.|| ||</p>

					<p class="f4">Tassa asaɱsaṭṭhassa kāmehi asaɱsaṭṭhassa akusalehi dhammehi uppajjati sukhaɱ||<br />
					sukhā bhiyyo somanassaɱ.|| ||</p>

					<p class="f4">Seyyathā pi bho mudā pāmojjaɱ jāyetha,||<br />
					evam eva kho bho asaɱsaṭṭhassa kāmehi assaṭṭhassa akusalehi dhammehi uppajjati sukhaɱ,||<br />
					sukhā bhiyyo somanassaɱ.|| ||</p>

					<p class="f4">Ayaɱ kho bho tena Bhagavatā jānatā passatā arahatā Sammā-SamBuddhena padhamo okās'ādhigamo anu-Buddho sukhassa adhigamāya.|| ||</p>

					<p class="f4">24. Puna ca paraɱ bho idh'ekaccassa||<br />
					oḷārikā kāya-sankhārā appaṭi-p-passaddhā honti.|| ||</p>

					<p class="f4">Oḷārikā vacī-sankhārā appaṭi-p-passaddhā honti.|| ||</p>

					<p class="f4">Oḷārikā citta-sankhārā appaṭi-p-passaddhā honti.|| ||</p>

					<p class="f4">So aparena samayena ariya-dhammaɱ suṇāti,||<br />
					yoniso mana-sikaroti,||<br />
					Dhamm-ā-nu-Dhammaɱ-paṭipajjati.|| ||</p>

					<p class="f4">Tassa ariya-dhamma-savanaɱ āgamma yoniso-mana-sikāraɱ Dhamm-ā-nu-Dhamma-paṭipattiɱ,||<br />
					oḷārikā kāya-sankhārā paṭippasasambhanti,||<br />
					oḷārikā vacī-sankhārā paṭippassambhanti,||<br />
					<a id="pg215"><span class="f2 g"><b>[215]</b></span></a> oḷārikā citta-sankhārā paṭippassambhanti.|| ||</p>

					<p class="f4">Tassa oḷārikānaɱ kāya-sankhārānaɱ paṭi-p-passaddhiyā,||<br />
					oḷārikānaɱ vacī-sankhārānaɱ paṭi-p-passaddhiyā,||<br />
					oḷārikānaɱ citta-sankhārānaɱ paṭi-p-passaddhiyā uppajjati sukhaɱ||<br />
					sukhā bhiyyo somanassaɱ.|| ||</p>

					<p class="f4">Seyyathā pi bho mudā pāmojjaɱ jāyetha.|| ||</p>

					<p class="f4">Evam eva kho oḷārikānaɱ kāya-sankhārānaɱ paṭi-p-passaddhiyā,||<br />
					oḷārikānaɱ vacī-sankhārānaɱ paṭi-p-passaddhiyā,||<br />
					oḷārikānaɱ citta-sankhārānaɱ paṭi-p-passaddhiyā uppajjati sukhaɱ,||<br />
					sukhā bhiyyo somanassaɱ.|| ||</p>

					<p class="f4">Ayaɱ kho bho tena Bhagavatā jānatā passatā arahatā Sammā-SamBuddhena dutiyo okās'ādhigamo anu-Buddho sukhassa adhigamāya.|| ||</p>

					<p class="f4">25. Puna ca paraɱ bho idh'ekacco idaɱ kusalan ti yathā-bhūtaɱ na-p-pajānāti.|| ||</p>

					<p class="f4">Idaɱ akusalan ti yathā-bhūtaɱ na-p-pajānāti,||<br />
					idaɱ sāvajjaɱ idaɱ anavajjaɱ idaɱ sevitabbaɱ idaɱ na sevitabbaɱ idaɱ hīnaɱ idaɱ paṇītaɱ idaɱ kaṇha-sukka-sappaṭi-bhāganti yathā-bhūtaɱ na-p-pajānāti.|| ||</p>

					<p class="f4">So aparena samayena ariya-dhammaɱ suṇāti yoniso mana-sikaroti Dhamm-ā-nu-Dhammaɱ paṭipajjati.|| ||</p>

					<p class="f4">So ariya-Dhamma-savanaɱ āgamma yoniso-mana-sikāraɱ Dhamm-ā-nu-Dhammappaṭipattiɱ idaɱ kusalan ti yathā-bhūtaɱ pajānāti,||<br />
					idaɱ akusalan ti ythābhūtaɱ pajānāti,||<br />
					idaɱ sāvajjaɱ||<br />
					idaɱ anavajjaɱ||<br />
					idaɱ sevitabbaɱ||<br />
					idaɱ na sevitabbaɱ||<br />
					idaɱ hīnaɱ||<br />
					idaɱ paṇītaɱ||<br />
					idaɱ kaṇha-sukka-sappaṭi-bhāganti yathā-bhūtaɱ pajānāti.|| ||</p>

					<p class="f4">Tassa evaɱ jānato evaɱ passato avijjā pahīyati,||<br />
					vijjā uppajjati.|| ||</p>

					<p class="f4">Tassa avijjā-virāgā vijjuppādā uppajjati sukhaɱ,||<br />
					sukhā bhiyyo somanassaɱ.|| ||</p>

					<p class="f4">Seyyathā pi bho mudā pāmojjaɱ jāyetha,||<br />
					evam eva kho bho avijjā-virāgā vijjuppādā uppajjati sukhaɱ,||<br />
					sukhā bhiyyo somanassaɱ.|| ||</p>

					<p class="f4">Ayaɱ kho bho tena Bhagavatā jānatā passatā arahatā Sammā-SamBuddhena tatiyo okās'ādhigamo anu-Buddho sukhassa adhigamāya.|| ||</p>

					<p class="f4"><a id="pg216"><span class="f2 g"><b>[216]</b></span></a> Ime kho bho tena Bhagavatā jānatā passatā arahatā Sammā-SamBuddhena tayo okās'ādhigamā anu-Buddhā sukhassa adhigamāyāti.|| ||</p>

					<p class="f4">Idam atthaɱ bhante Brahmā Sanaɱkumāro bhāsittha.|| ||</p>

					<p class="f4">26. Idam atthaɱ bhante Brahmā Sanaɱkumāro abhāsittha.|| ||</p>

					<p class="f4">Idam atthaɱ bhante Brahmā Sanaɱkumāro bhāsitvā deve Tāvatiɱse āmantesi:</p>

					<p class="f4">'Taɱ kim maññanti bhonto devā Tāvatiɱsā?|| ||</p>

					<p class="f4">Yāva supaññattā v'ime tena Bhagavatā jānatā passatā arahatā Sammā-SamBuddhena.|| ||</p>

					<p class="f4">Cattāro sati-paṭṭhānā kusalassādhigamāya.|| ||</p>

					<p class="f4">Katame cattāro?|| ||</p>

					<p class="f4">Idha bho bhikkhu ajdhattaɱ kāye kāy'ānupassī viharati ātāpī sampajāno satimā vineyya loke abhijdhādomanassaɱ.|| ||</p>

					<p class="f4">Ajdhattaɱ kāye kāy'ānupassī viharanto tattha sammā-samādhiyati sammā-vippasīdati.|| ||</p>

					<p class="f4">So tattha sammā-samāhito sammā-vi-p-pasanno bahiddhā parakāye ñāṇa-dassanaɱ abhinibbatteti.|| ||</p>

					<p class="f4">Ajdhattaɱ vedanāsu vedan'ānupassī viharati ātāpī sampajāno satimā vineyya loke abhijdhādomanassaɱ.|| ||</p>

					<p class="f4">Ajdhattaɱ vedanāsu vedan'ānupassī viharantotattha sammā-samādhiyati sammā-vippasīdati.|| ||</p>

					<p class="f4">So tattha sammā-samāhito</p>

					<p class="f4">Sammā-vi-p-pasanno bahiddhā paravedanāsu ñāṇa-dassanaɱ abhinibbatteti.|| ||</p>

					<p class="f4">Ajdhattaɱ citte citt'ānupassī viharati ātāpī sampajāno satimā vineyya loke abhijdhādomanassaɱ.|| ||</p>

					<p class="f4">Ajdhattaɱ citte citt'ānupassī viharanto tattha sammā-samādhiyati sammā-vippasīdati.|| ||</p>

					<p class="f4">So tattha sammā-samāhito sammā-vi-p-pasanno bahiddhā paracitte ñāṇa-dassanaɱ abhinibbatteti.|| ||</p>

					<p class="f4">Ajdhattaɱ dhammesu Dhamm'ānupassī viharati ātāpī sampajāno satimā vineyya loke abhijdhādomanassaɱ.|| ||</p>

					<p class="f4">Ajdhattaɱ dhammesu Dhamm'ānupassī viharanto tattha sammā-samādhiyati sammā-vippasīdati.|| ||</p>

					<p class="f4">So tattha sammā-samāhito sammā-vi-p-pasanno bahiddhā paradhammesu ñāṇa-dassanaɱ abhinibbatteti.|| ||</p>

					<p class="f4">Ime kho bho tena Bhagavatā jānatā passatā arahatā Sammā-SamBuddhena cattāro sati-paṭṭhānā paññattā kusalassa adhigamāyā ti.|| ||</p>

					<p class="f4">27. Idam atthaɱ bhante Brahmā sankumāro bhāsittha.|| ||</p>

					<p class="f4">Idam atthaɱ bhante Brahmā Sanaɱkumāro bhāsitvā deve Tāvatiɱse āmantesi.|| ||</p>

					<p class="f4">'Taɱ kim maññanti bhonto devā Tāvatiɱsā?|| ||</p>

					<p class="f4">Yāva supaññattā v'ime tena Bhagavatā jānatā passatā arahatā Sammā-SamBuddhena satta sammā-samādhi-parikkhārā sammā-samādhissa bhāvanāya sammā-samādhissa pāripūriyā.|| ||</p>

					<p class="f4">Katame satta?|| ||</p>

					<p class="f4">Sammā-diṭṭhi,||<br />
					sammā-saɱkappo,||<br />
					sammā-vācā,||<br />
					sammā-kammanto,||<br />
					sammā- <a id="pg217"><span class="f2 g"><b>[217]</b></span></a> ājīvo,||<br />
					sammā-vāyāmo,||<br />
					sammā-sati.|| ||</p>

					<p class="f4">Yā kho bho imehi sattahi aŋgehi cittassa ek'aggatā parikkhatā,||<br />
					ayaɱ vuccati bho ariyo sammā-samādhi saupaniso iti pi saparikkhāro iti pi.|| ||</p>

					<p class="f4">Sammā-diṭṭhi'ssa bho sammā-saŋkppo pahoti,||<br />
					sammā-saŋkappassa sammā-vācā pahoti,||<br />
					sammā-vācassa sammā-kammanto pahoti,||<br />
					sammā-kammantassa sammā-ājīvo pahoti,||<br />
					sammā-ājīvassa sammā-vāyāmo pahoti,||<br />
					sammā-vāyāmassa sammā-sati pahoti,||<br />
					sammā-satissa sammā-samādhi pahoti,||<br />
					sammā-samādhissa sammā-ñāṇaɱ pahoti,||<br />
					sammā-ñāṇassa sammā-vimutti pahoti.|| ||</p>

					<p class="f4">Yaɱ hi taɱ bho sammā-vadamāno vadeyya,||<br />
					svākkhāto Bhagavatā dhammo sandiṭṭhiko akāliko ehi passiko opanayiko1 paccattaɱ veditabbo viññūhī.|| ||</p>

					<p class="f4">Apārutā amatassa dvārāti,idam etaɱ sammā-vadamāno vadeyya svākkhāto hi bho Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhi.|| ||</p>

					<p class="f4">Apārutā amatassa dvārāti.|| ||</p>

					<p class="f4">Ye hi keci bho Buddhe avecca-p-pasādena samannāgatā,||<br />
					Dhamme avecca-p-pasādena samannāgatā,||<br />
					Saŋghe avecca-p-pasādena samannāgatā,||<br />
					ariya-kantehi sīlehi samnnā- <a id="pg218"><span class="f2 g"><b>[218]</b></span></a> gatā.|| ||</p>

					<p class="f4">Ye hi kec'ime opapātikā dhammavinītā sātirekāni catuvisatisata-sahassāni Māgadhakā paricārakā abbhatītā kāla-katā tiṇṇaɱ saŋyojanānaɱ parikkhayā Sot'āpannā avinipāta-dhammā niyatā sambodhi-parāyaṇā.|| ||</p>

					<p class="f4">Atthi c'ev'ettha Sakad-āgāmino.|| ||</p>

							<p class="f4 in2">Atthāyaɱ itarā pajā||<br />
							Puññabhāgā ti me mano,||<br />
							Saɱkhātuɱ no pi Sakkomi||<br />
							Musā-vādassa ottapan ti.|| ||</p>

					<p class="f4">28. Idam atthaɱ bhante Brahmā Sanaɱkumāro bhāsittha.|| ||</p>

					<p class="f4">Idam atthaɱ bhante brahmuno sanaɱkumārassa bhāsato vessavaṇassa mahārājassa evaɱ cetaso parivitakko udapādi.|| ||</p>

					<p class="f4">'Acchariyaɱ vata bho.|| ||</p>

					<p class="f4">Abbhutaɱ vata bho,||<br />
					eva-rūpo pi nāma uḷāro Satthā bhavissati,||<br />
					eva-rūpaɱ uḷāraɱ dhammakkhānaɱ,||<br />
					eva-rūpā uḷārā visesādhigamā paññāyissantī' ti.|| ||</p>

					<p class="f4">Atha bhanne Brahmā Sanaɱkumāro vessavaṇassa mahārājassa cetasā ceto paritavitakkamaññāya vessavaṇaɱ mahārājānaɱ etad avoca: "taɱ kimmaññati bhavaɱ vessavaṇo Mahārājā.|| ||</p>

					<p class="f4">Atītam pi addhānaɱ eva-rūpo uḷāro Satthā ahosi,||<br />
					eva-rūpaɱ uḷāraɱ dhammakkhānaɱ,||<br />
					eva-rūpā uḷārā visesādhigamā paññāyiɱsu.|| ||</p>

					<p class="f4">Anāgatam pi addhānaɱ eva-rūpo uḷāro Satthā bhavissati.|| ||</p>

					<p class="f4">Eva-rūpaɱ uḷāraɱ dhammakkhānaɱ,||<br />
					eva-rūpā uḷārā visesādhigamā paññāyissantī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">29. Idam atthaɱ Brahmā Sanaɱkumāro devānaɱ Tāvatiɱsānaɱ abhāsi.|| ||</p>

					<p class="f4">Idam atthaɱ Vessavaṇo Mahārājā Brahmuno Sanaɱkumārassa devānaɱ Tāvatiɱsānaɱ <a id="pg0"><span class="f2 g"><b>[219]</b></span></a> bhāsato sammukhā sutaɱ sammukhā paṭiggahitaɱ sayaɱ parisāyaɱ ārocesi.|| ||</p>

					<p class="f4">Idam atthaɱ Janavasabho yakkho vessavaṇassa mahārājassa sayaɱ parisāyaɱ bhāsato sammukhā sutaɱ sammukhā paṭiggahitaɱ Bhagavato ārocesi.|| ||</p>

					<p class="f4">Idam atthaɱ Bhagavā Janavasabhassa yakkhassa sammukhā sutvā sammukhā paṭiggahetvā sāmañca abhiññāya āyasmato Ānandassa ārocesi.|| ||</p>

					<p class="f4">Idam atthaɱ āyasmā Ānando Bhagavato sammukhā sutvā sammukhā paṭiggahetvā ārocesi bhikkhūnaɱ bhikkhunīnaɱ upāsakānaɱ upāsikānaɱ 'tayidaɱ Brahma-cariyaɱ iddhañ c'eva phītañ ca vitthāritaɱ bāhu-jaññaɱ puthubhūtaɱ yāva-d-eva-manussehi suppakāsitanti.|| ||</p>

					<p class="f4">Janavasabhasuttaɱ pañcamaɱ.|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>