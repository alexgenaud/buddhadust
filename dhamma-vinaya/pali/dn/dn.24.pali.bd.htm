<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 24, The Patika Suttantam. This sutta describes events leading up to the resignation of Sunakkhatta from the order. Sunakkhatta has complained that Gotama works no feats of magic for him nor does he tell him about the origins of the world. But Gotama tells of several events where he worked feats of magic right in front of Sunakkhatta which were acknowledged by him as feats of magic. Then he describes several ways theories of the origin of the world are arrived at." />
<title>DN 24: Patika Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p24">Sutta 24</a></h4>

					<h1>Pātika Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.24.rhyt.pts.htm">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Mallesu viharati.|| ||</p>

					<p class="f4">Anupiyā nāma Mallānaɱ nigamo.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaram ādāya Anupiyaɱ piṇḍāya pāvisi.|| ||</p>

					<p class="f4">Atha kho Bhagavato etad ahosi:|| ||</p>

					<p class="f4">"Atippago kho tāva Anupiyāyaɱ piṇḍāya carituɱ,||<br />
					yan nūnāhaɱ yena Bhaggava-gottassa paribbājakassa ārāmo,||<br />
					yena Bhaggava-gotto paribbājako ten'upasankameyyan" ti.|| ||</p>

					<p class="f4">2. Atha kho Bhagavā yena Bhaggava-gottassa paribbājakassa ārāmo yena Bhaggava-gotto paribbājako ten'upasankami.|| ||</p>

					<p class="f4"><a id="pg2"><span class="f2 g"><b>[2]</b></span></a> Atha kho Bhaggava-gotto paribbājako Bhagavantaɱ etad avoca:|| ||</p>

					<p class="f4">"Etu kho bhante Bhagavā,||<br />
					svāgataɱ bhante Bhagavato,||<br />
					cirassaɱ kho bhante Bhagavā imaɱ pariyāyam akāsi yad idaɱ idh'āgamanāya.|| ||</p>

					<p class="f4">Nisīdatu bhante Bhagavā,||<br />
					idam āsanaɱ paññattan" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Bhaggava-gotto pi kho paribbājako aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">3. Eka-m-antaɱ nisinno kho Bhaggava-gotto paribbājako Bhagavantaɱ etad avoca:|| ||</p>

					<p class="f4">"Purimāni bhante, divasāni purimatarāni Sunakkhatto Licchavi-putto yen'āhaɱ ten'upasankami,||<br />
					upasankamitvā maɱ etad avoca:|| ||</p>

							<p class="f4 in2">'Paccakkhāto dāni mayā Bhaggava Bhagavā,||<br />
							na dān'āhaɱ Bhaggava Bhagavantaɱ uddissa viharāmī' ti.|| ||</p>

					<p class="f4">Kacc'etaɱ bhante tath'eva,||<br />
					yathā Sunakkhatto Licchavi-putto avacā" ti?|| ||</p>

					<p class="f4">"Tath'eva kho etaɱ Bhaggava,||<br />
					yathā Sunakkhatto Licchavi-putto avaca.|| ||</p>

					<p class="f4">4. Purimānī Bhaggava divasāni puramatarāni Sunakkhatto Licchavi-putto yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Bhaggava,||<br />
					Sunakkhatto Licchavi-putto maɱ etad avoca:|| ||</p>

					      <p class="f4 in2">'Paccakkhāmi dān'āhaɱ bhante Bhagavantaɱ,||<br />
							nā dān'āhaɱ bhante, Bhagavantaɱ uddissa viharissāmī' ti.|| ||</p>

					<p class="f4">Evaɱ vutte ahaɱ Bhaggava,||<br />
					Sunakkhattaɱ Licchavi-puttaɱ etad avocaɱ:|| ||</p>

					      <p class="f4 in2">'Api nūnāhaɱ Sunakkhatta, evaɱ avacaɱ:|| ||</p>

									<p class="fp4 in4">"Ehi tvaɱ Sunakkhatta, mamaɱ uddissa viharāhī" ti?|| ||</p>

							<p class="f4 in2">'No h'etaɱ bhante.'|| ||</p>

							<p class="f4 in2"><a id="pg3"><span class="f2 g"><b>[3]</b></span></a> Tvaɱ vā pana maɱ evaɱ avaca:|| ||</p>

									<p class="fp4 in4">"Ahaɱ bhante, Bhagavantaɱ uddissa viharissāmī" ti?.|| ||</p>

							<p class="f4 in2">'No h'etaɱ bhante.'|| ||</p>

							<p class="f4 in2">Iti kira Sunakkhatta, n'evāhan taɱ vadāmi:</p>

									<p class="fp4 in4">"Ehi tvaɱ Sukkhatta,||<br />
									mamaɱ uddissa viharāhī" ti,|| ||</p>

							<p class="f4 in2">Na pi kira maɱ tvaɱ vadesi:|| ||</p>

									<p class="fp4 in4">"Ahaɱ bhante, Bhagavantaɱ uddissa viharissāmī" ti,|| ||</p>

							<p class="f4 in2">Evaɱ sante mogha-purisa,||<br />
							ko santo kaɱ paccācikkhasi?|| ||</p>

							<p class="f4 in2">Passa mogha-purisa,||<br />
							yāvañ ca te idaɱ aparaddhan' ti.|| ||</p>

							<p class="f4 in2">5. 'Na hi pana me hante,||<br />
							Bhagavā uttari-manussa-dhammā iddhi-pāṭihāriyaɱ karotī' ti.|| ||</p>

							<p class="f4 in2">'Api nu tāhaɱ Sunakkhatta, evaɱ avacaɱ:|| ||</p>

									<p class="fp4 in4">"Ehi tvaɱ Sunakkhatta,||<br />
									mamaɱ uddissa viharāhi,||<br />
									ahan te uttari-manussa-dhammā iddhi-pāṭihāriyaɱ karissāmī' ti?"</p>

							<p class="f4 in2">'No h'etaɱ bhante.'|| ||</p>

							<p class="f4 in2">Tvaɱ ca pana maɱ evaɱ acaca:</p>

									<p class="f4 in2">"Ahaɱ bhante, Bhagavantaɱ uddissa viharissāmi,||<br />
									Bhagavā me uttari manussa-dhammā iddhi-pāṭihāriyaɱ karissatī' ti?"</p>

							<p class="f4 in2">'No h'etaɱ bhante.'|| ||</p>

							<p class="f4 in2">'Iti kira Sunakkhatta,||<br />
							n'evāhan taɱ vadāmi:|| ||</p>

									<p class="fp4 in4">"Ehi tvaɱ Sunakkhatta,||<br />
									mamaɱ uddissa viharāhi,||<br />
									ahan te uttari-manussa-dhammā iddhi-pāṭihāriyaɱ karissāmī" ti,|| ||</p>

							<p class="f4 in2">Na pi kira maɱ tvaɱ vadesi:|| ||</p>

									<p class="fp4 in4">"Ahaɱ bhante, Bhagavantaɱ uddissa viharissāmi,||<br />
									Bhagavā me uttari-manussa-dhammā iddhi-pāṭihāriyaɱ karissatī" ti,|| ||</p>

							<p class="f4 in2">Evaɱ sante mogha-purisa,||<br />
							ko santo kaɱ paccācikkhasi?|| ||</p>

							<p class="f4 in2">Taɱ kim maññasi Sunakkhatta?|| ||</p>

							<p class="f4 in2">Kate vā uttari-manussa-dhammā||<br />
							iddhi-pāṭihāriye akate vā||<br />
							uttari-manussa-dhammā iddhi-pāṭihāriye,||<br />
							yass'atthāya mayā dhammo desito so niyyāti takkarassa sammā-dukkha-kkhayāyā ti?|| ||</p>

							<p class="f4 in2"><a id="pg4"><span class="f2 g"><b>[4]</b></span></a> 'Kate vā bhante,||<br />
							uttari-manussa-dhammā iddhi-pāṭihāriye akate vā||<br />
							uttari-manussa-dhammā iddhi-pāṭihāriye,||<br />
							yass'atthāya Bhagavatā dhammo desito so niyyāti takkarassa sammā-dukkha-kkhayāyā' ti.|| ||</p>

							<p class="f4 in2">Iti kira Sunakkhatta,||<br />
							kate vā uttari-manussa-dhammā iddhi-pāṭihāriye akate vā uttari-manussa-dhammā iddhi-pāṭihāriye,||<br />
							yass'atthāya mayā dhammo desito so niyyāti takkarassa sammā-dukkha-kkhayāyā.|| ||</p>

							<p class="f4 in2">Tatra Sunakkhatta,||<br />
							kiɱ uttari-manussa-dhammā iddhi-pāṭihāriyaɱ kataɱ karissati?|| ||</p>

							<p class="f4 in2">Passa mogha-purisa,||<br />
							yāvañ ca te idaɱ aparaddhan ti.'|| ||</p>

							<p class="f4 in2">6. 'Na hi pana me bhante,||<br />
							Bhagavā aggaññaɱ paññapetī' ti.|| ||</p>

							<p class="f4 in2">Api nu tāhaɱ Sunakkhatta,||<br />
							evaɱ avacaɱ:|| ||</p>

									<p class="fp4 in4">"Ehi tvaɱ Sunakkhatta,||<br />
									mamaɱ uddissa viharāhi,||<br />
									ahan te aggaññaɱ paññapessāmī" ti?|| ||</p>

							<p class="f4 in2">'No h'etaɱ bhante.'|| ||</p>

							<p class="f4 in2">Tvaɱ vā pana maɱ evaɱ avaca:|| ||</p>

									<p class="f4 in2">"Ahaɱ bhante, Bhagavantaɱ uddissa viharissāmi,||<br />
									Bhagavā me aggaññaɱ paññapessatī" ti?</p>

							<p class="f4 in2">'No h'etaɱ bhante.'|| ||</p>

							<p class="f4 in2">Iti kira Sunakkhatta,||<br />
							n'evāhan taɱ vadāmi:</p>

									<p class="f4 in2">"Ehi tvaɱ Sunakkhatta,||<br />
									mamaɱ uddissa viharāhi,||<br />
									ahan te aggaññaɱ paññapessāmī" ti,|| ||</p>

							<p class="f4 in2">Na pi kira maɱ tvaɱ vadesi:|| ||</p>

									<p class="f4 in2">"Ahaɱ bhante, Bhagavantaɱ uddissa viharissāmi,||<br />
									Bhagavā me aggaññaɱ paññapessatī" ti,|| ||</p>

							<p class="f4 in2">Evaɱ sante mogha-purisa,||<br />
							ko santo kaɱ paccācikkhasi?|| ||</p>

							<p class="f4 in2">Taɱ kim maññasi Sunakkhatta?|| ||</p>

							<p class="f4 in2">Paññatte vā aggaññe appaññatte vā aggaññe||<br />
							yass'atthāya mayā dhammo desito,||<br />
							so niyyāti takkarassa sammā-dukkha-kkhayāyā ti?|| ||</p>

							<p class="f4 in2">'Paññatte vā bhante,||<br />
							aggaññe appaññatte vā aggaññe,||<br />
							yass'atthāya Bhagavatā dhammo desito so niyyāti takkarassa sammā-dukkha-kkhayāyā' ti.|| ||</p>

							<p class="f4 in2"><a id="pg5"><span class="f2 g"><b>[5]</b></span></a> Iti kira Sunakkhatta,||<br />
							paññatte vā aggaññe appaññatte vā aggaññe,||<br />
							yass'atthāya māyā dhammo desito,||<br />
							so niyyāti takkarassa sammā-dukkha-kkhayāya.|| ||</p>

							<p class="f4 in2">Tatra Sunakkhatta,||<br />
							kiɱ aggaññaɱ paññattaɱ karissati?|| ||</p>

							<p class="f4 in2">Passa mogha-purisa,||<br />
							yāvañ ca te idaɱ aparaddhaɱ.|| ||</p>

							<p class="f4 in2">Aneka-pariyāyena kho te Sunakkhatta,||<br />
							mama vaṇṇo bhāsito Vajji-gāme:|| ||</p>

									<p class="fp4 in4">"Iti pi so Bhagavā arahaɱ Sammā-SamBuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā" ti.|| ||</p>

							<p class="f4 in2">Iti kho te Sunakkhatta,||<br />
							aneka-pariyāyena mama vaṇṇo bhāsito Vajji-gāme.'|| ||</p>

							<p class="f4 in2">Aneka-pariyāyena kho te Sunakkhatta,||<br />
							Dhammassa vaṇṇo bhāsito Vajji-gāme:|| ||</p>

									<p class="fp4 in4">"Svākkhāto Bhagavatā Dhammo sandiṭṭhiko akāliko ehi-passiko opanayiko paccattaɱ veditabbo viññūhī" ti.|| ||</p>

							<p class="f4 in2">Iti kho te Sunakkhatta,||<br />
							aneka-pariyāyena Dhammassa vaṇṇo bhāsito Vajji-gāme.|| ||</p>

							<p class="f4 in2">Aneka-pariyāyena kho te Sunakkhatta,||<br />
							Saŋghassa vaṇṇo bhāsito Vajji-gāme:|| ||</p>

									<p class="fp4 in4">"Su-paṭipanno Bhagavato sāvaka-saŋgho,||<br />
									uju-paṭipanno Bhagavato sāvaka-saŋgho,||<br />
									ñāya-paṭipanno Bhagavato sāvaka-saŋgho,||<br />
									sāmici-paṭipanno Bhagavato sāvaka-saŋgho,||<br />
									yad idaɱ cattāri purisa-yugāni aṭṭha-purisa-puggalā,||<br />
									esa Bhagavato sāvaka-saŋgho āhuṇeyyo pāhuṇeyyo dakkhiṇeyyo añjali-karaṇīyo anuttaraɱ puñña-kkhettaɱ lokassā" ti.|| ||</p>

							<p class="f4 in2">Iti kho te Sunakkhatta,||<br />
							aneka-pariyāyena Saŋghassa vaṇeṇā bhāsito Vajji-gāme.|| ||</p>

							<p class="f4 in2">Ārocayāmi kho te Sunakkhatta,||<br />
							paṭivedayāmi kho te Sunakkhatta,||<br />
							bhavissanati kho te Sunakkhatta vattāro:|| ||</p>

									<p class="fp4 in4">"No visahi Sunakkhatto Licchavi-putto Samaṇe Gotame Brahma-cariyaɱ carituɱ.|| ||</p>

									<p class="fp4 in4">So avisahanto sikkhaɱ pacca-k-khāya hināy'āvatto" ti.|| ||</p>

							<p class="f4 in2">Iti kho te Sunakkhatta,||<br />
							bhavissanti vattāro' ti.|| ||</p>

					<p class="f4"><a id="pg6"><span class="f2 g"><b>[6]</b></span></a> Evaɱ kho Bhaggava, Sunakkhatto Licchavi-putto mayā vuccamāno apakkam'eva imasmā Dhamma-Vinayā yathā taɱ Āpāyiko Nerayiko."|| ||</p>

					<h4 class="ctr">Korakkhatkiyavatthu</h4>

					<p class="f4">7. Ekam idāhaɱ Bhaggava, samayaɱ Bumūsu viharāmi,||<br />
					Uttarakā nāma Bumūnaɱ nigamo.|| ||</p>

					<p class="f4">Atha kho'haɱ Bhaggava,||<br />
					pubbaṇha-samayaɱ nivāsetvā patta-cīvaram ādāya Sunakkhattena Licchavi-puttena pacchā-samaṇena Uttarakaɱ piṇḍāya pāvisiɱ.|| ||</p>

					<p class="f4">Tena kho pana samayena acelo Korakkhattiyo kukkuravatiko cātukuṇḍiko chamā-nikkiṇṇaɱ bhakkhasaɱ mukhen'eva khādati mukhen'eva bhuñjati.|| ||</p>

					<p class="f4">Addasā kho Bhaggava, Sunakkhatto Licchavi-putto acelaɱ Korakkhattiyaɱ kukkuravatikaɱ cātukuṇḍikaɱ chamā-nikkiṇṇaɱ bhakkhasaɱ mukhen'eva khādannaɱ mukhen'eva bhuñjantaɱ.|| ||</p>

					<p class="f4">Disvān'assa etad ahosi:|| ||</p>

							<p class="fp4 in4">"Sādhu-rūpo vata bho arahaɱ samaṇo cātukuṇḍiko chamā-nikkiṇṇaɱ bhakkhasaɱ mukhen'eva khādati mukhen'eva bhuñjatī" ti.|| ||</p>

					<p class="f4">8. Atha kho ahaɱ Bhaggava,||<br />
					Sunakkhattassa Licchavi-puttassa cetasā ceto-parivitakkam aññāya Sunakkhattaɱ Licchavi-puttaɱ etad avocaɱ:|| ||</p>

							<p class="f4 in2">'Tvam pi nāma mogha-purisa,||<br />
							samaṇo Sakya-puttiyo paṭijānissasī' ti?|| ||</p>

							<p class="f4 in2">'Kiɱ pana maɱ bhante,||<br />
							Bhagavā evam āha:'|| ||</p>

							<p class="f4 in2"><a id="pg7"><span class="f2 g"><b>[7]</b></span></a> 'Tvam pi nāma mogha-purisa,||<br />
							samaṇo Sakya-puttiyo paṭijānissī ti?'|| ||</p>

							<p class="f4 in2">'Nanu te Sunakkhatta,||<br />
							imaɱ acelaɱ Korakkhattiyaɱ kukkuravatikaɱ cātukuṇḍikaɱ chamā-nikkiṇṇaɱ bhakkhasaɱ mukhen'eva khādantaɱ mukhen'eva bhuñjantaɱ.|| ||</p>

							<p class="f4 in2">Disvāna etad ahosi:|| ||</p>

									<p class="fp4 in4">"Sādhu-rūpo vata bho arahā samaṇo cātukuṇḍiko chamā-nikkiṇṇaɱ bhakkhasaɱ mukhen'eva khādati mukhen'eva bhuñjatī" ti?'|| ||</p>

							<p class="f4 in2">'Evaɱ bhante.|| ||</p>

							<p class="f4 in2">Kiɱ pana bhante,||<br />
							Bhagavā Arahattassa maccharāyatī' ti?|| ||</p>

							<p class="f4 in2">'Na kho ahaɱ mogha-purisa,||<br />
							Arahattassa maccharāyāmi|| ||</p>

							<p class="f4 in2">Api ca tuyh'ev'etaɱ pāpakaɱ diṭṭhi-gataɱ uppannaɱ,||<br />
							taɱ pajaha,||<br />
							mā te ahosi dīgha-rattaɱ ahitāya dukkhāya.|| ||</p>

							<p class="fp4v">Yaɱ kho pan'etaɱ Sunakkhatta,||<br />
							maññasi acelaɱ Korakkhattiyaɱ:|| ||</p>

							<p class="f4 in2">"Sādhu-rūpo arahaɱ samaṇo" ti,||<br />
							so sattamaɱ-divasaɱ alasakena kālaɱ karissati,||<br />
							kāla-kato ca - Kālakañjā nāma Asurā,||<br />
							sabba-nihīno Asura-kāyo - tatra upapajjissati.|| ||</p>

							<p class="f4 in2">Kālakatañ ca naɱ bīraṇa-tthambhake susāne chaḍḍessanti.|| ||</p>

							<p class="f4 in2">Ākaŋkha-māno ca tvaɱ Sunakkhatta,||<br />
							acelaɱ Korakkhattiyaɱ upasankamitvā puccheyyāsi:|| ||</p>

									<p class="fp4 in4">"Jānāsi āvuso acela Korakkhattiya,||<br />
									attano gatin" ti?|| ||</p>

							<p class="f4 in2">Ṭhānaɱ kho pan'etaɱ Sunakkhatta,||<br />
							vijjati,||<br />
							yan te acelo Korakkhattiyo vyākarissati:|| ||</p>

									<p class="fp4 in4">"Jānāmi āvuso Sunakkhatta attano gatiɱ - Kālakañjā nāma Asurā,||<br />
									sabba-nihīno Asura-kāyo tatr'amhi upapanno" ti.'|| ||</p>

					<p class="f4">9. Atha kho Bhaggava, Sunakkhatto Licchavi-putto yena acelo Korakkhattiyo ten'upasankami.|| ||</p>

					<p class="f4">Upasaŋkamitvā acelaɱ Korakkhattiyaɱ etad avoca:|| ||</p>

							<p class="f4 in2">'Vyākato kho'si āvuso Korakkhattiya,||<br />
							samaṇena Gotamena:|| ||</p>

									<p class="fp4 in4">"Acelo Korakkhattiyo sattamaɱ-divasaɱ alasakena kālaɱ karissati,||<br />
									kāla-kato.|| ||</p>

									<p class="fp4 in4"><a id="pg8"><span class="f2 g"><b>[8]</b></span></a> Ca Kālakañjā nāma Asurā,||<br />
									sabba-nihīno Asura-kāyo tatra upapajjissati||<br />
									Kālakatañ ca naɱ bīraṇa-tthambhake susāne chaḍḍessantī" ti.|| ||</p>

							<p class="f4 in2">Yena tvaɱ āvuso Korakkhattiya,||<br />
							mattam ca bhattaɱ bhuñjeyyāsi,||<br />
							mattam ca pānīyaɱ piveyyāsi,||<br />
							yathā Samaṇassa Gotamassa micchā assa vacanan' ti.|| ||</p>

					<p class="f4 in2">Atha kho Bhaggava, Sunakkhatto Licchavi-putto eka-dvīhikāya sattarattin-divāni gaṇesi,||<br />
					yathā taɱ Tathāgatassa asaddahamāno.'|| ||</p>

					<p class="f4">Atha kho Bhaggava,||<br />
					acelo Korakkhattiyo sattamaɱ-divasaɱ alasakena kālam akāsi||<br />
					Kālakato Kālakañjā nāma Asurā,||<br />
					sabba-nihīno Asura-kāyo tatra upapajji||<br />
					Kālakatañ ca taɱ bīraṇa-tthambhake susāne chaḍḍhesuɱ.|| ||</p>

					<p class="f4">Assosi kho Bhaggava, Sunakkhatto Licchavi-putto acelo Korakkhattiyo alasakena kāla-kato bīraṇa-tthambhake susāne chaḍḍhito' ti.|| ||</p>

					<p class="f4">Atha kho Bhaggava, Sunakkhatto Licchavi-putto yena bīraṇa-tthambhakaɱ susānaɱ yena acelo Korakkhattiyo ten'upasankami.|| ||</p>

					<p class="f4">Upasaŋkamitvā acelaɱ Korakkhattiyaɱ ti-k-khattuɱ pāṇinā ākoṭesi:|| ||</p>

							<p class="f4">'Jānāsi āvuso,||<br />
							Korakkhattiya attano gatin' ti?|| ||</p>

					<p class="f4">Atha kho Bhaggava, acelo Korakkhattiyo pāṇīnā piṭṭhiɱ paripuñjanto vuṭṭhāsi|| ||</p>

							<p class="f4">'Jānāmi āvuso Sunakkhatta, attano gatiɱ||<br />
							Kālakañjā nāma Asurā||<br />
							sabba nihīno Asura-kāyo,||<br />
							tatr'amhi upapanno' ti|| ||</p>

					<p class="f4">vatvā tatth'eva uttāno paripati.|| ||</p>

					<p class="f4">10. Atha kho Bhaggava, Sunakkhatto Licchavi-putto yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho ahaɱ Bhaggava,||<br />
					Sunakkhattaɱ Licchavi-puttaɱ etad avocaɱ:|| ||</p>

							<p class="f4 in2">'Taɱ kim maññasi Sunakkhatta?|| ||</p>

							<p class="f4 in2">Yath'eva te ahaɱ acelaɱ Korakkhattiyaɱ ārabbha vyākāsiɱ,||<br />
							tath'eva taɱ vipakkaɱ aññathā vā' ti?|| ||</p>

							<p class="f4 in2">'Yath'eva me bhante,||<br />
							Bhagavā acelaɱ Korakkhattiyaɱ ārabbha vyākāsi,||<br />
							tath'eva taɱ vipakkaɱ no aññathā' ti?|| ||</p>

							<p class="f4 in2"><a id="pg9"><span class="f2 g"><b>[9]</b></span></a> 'Taɱ kim maññasi Sunakkhatta?|| ||</p>

							<p class="f4 in2">Yadi evaɱ sante kataɱ vā hoti uttari-manussa-dhammā iddhi-pāṭihāriyaɱ akataɱ vā' ti?|| ||</p>

							<p class="f4 in2">'Addhā kho bhante,||<br />
							evaɱ sante kataɱ hoti uttari-manussa-dhammā iddhi-pāṭihāriyaɱ no akatan' ti.|| ||</p>

							<p class="f4 in2">'Evam pi kho maɱ tvaɱ mogha-purisa,||<br />
							uttari-manussa-dhammā iddhi-pāṭihāriyaɱ karontaɱ evaɱ vadesi:|| ||</p>

									<p class="f4 in2">"Na hi pana me bhante,||<br />
									Bhagavā uttari-manussa-dhammā iddhi-pāṭihāriyaɱ karotī" ti.|| ||</p>

							<p class="f4 in2">Passa mogha-purisa,||<br />
							yāvañ ca te idaɱ aparaddhan' ti.|| ||</p>

					<p class="f4">Evam pi kho Bhaggava,||<br />
					Sunakkhatto Licchavi-putto mayā vuccamāno apakkam'eva imasmā Dhamma-Vinayā,||<br />
					yathā taɱ Āpāyiko Nerayiko."|| ||</p>

					<h4 class="ctr">Kandaramasukavatthu</h4>

					<p class="f4">11. "Ekam idāhaɱ Bhaggava,||<br />
					samayaɱ Vesāliyaɱ viharāmi Mahā-vane Kūṭāgāra-sālāyaɱ.|| ||</p>

					<p class="f4">Tena kho pana samayena acelo Kandaramasuko Vesāliyaɱ paṭivasati lābhagga-ppatto c'eva yasagga-ppatto ca Vajji-gāme.|| ||</p>

					<p class="f4">Tassa satta vata-padāni samattāni samādinnāni honti:</p>

							<p class="f4">'Yāva-jīvaɱ acelako assaɱ,||<br />
							na vatthaɱ paridaheyyaɱ.|| ||</p>

							<p class="f4">Yāva-jīvaɱ brahma-cārī assaɱ,||<br />
							na methunaɱ dhammaɱ paṭiseveyyaɱ.|| ||</p>

							<p class="f4">Yāva-jīvaɱ surā-maɱsen'eva yāpeyyaɱ,||<br />
							na odana-kummāsaɱ bhuñjeyyaɱ.|| ||</p>

							<p class="f4">Puratthimena Vesāliɱ Udenaɱ nāma cetiyaɱ taɱ nātikkameyyaɱ</p>

							<p class="f4">Dakkhiṇena Vesāliɱ Gotamakaɱ nāma cetiyaɱ taɱ nātikkameyyaɱ</p>

							<p class="f4">Pacchimena Vesāliɱ Sattambaɱ nāma cetiyaɱ <a id="pg10"><span class="f2 g"><b>[10]</b></span></a> Taɱ nātikkameyyaɱ</p>

							<p class="f4">Uttarena Vesāliɱ Bahuputtaɱ nāma cetiyaɱ taɱ nātikkameyyana' ti.|| ||</p>

					<p class="f4">So imesaɱ sattannaɱ vata-padānaɱ samādāna-hetu lābhagga-ppatto c'eva yasagga-ppatto ca Vajji-gāme.|| ||</p>

					<p class="f4">Atha kho Bhaggava, Sunakkhatto Licchavi-putto yena acelo Kandaramasuko ten'upasankami,||<br />
					upasankamitvā acelaɱ Kandaramasukaɱ pañhaɱ pucchi.|| ||</p>

					<p class="f4">Tassa acelo Kandaramasuko pañhaɱ puṭṭho na sampāyāsi.|| ||</p>

					<p class="f4">Asampāyanto kopañ ca dosañ ca appaccayañ ca pātvākāsi.|| ||</p>

					<p class="f4">Atha kho Bhaggava, Sunakkhattassa Licchavi-puttassa etad ahosi:|| ||</p>

					      <p class="f4 in2">'Sādhu-rūpaɱ vata bho arahantaɱ samaṇaɱ āsādimhase,||<br />
							mā vata no ahosi dīgha-rattaɱ ahitāya dukkhāyā' ti.'|| ||</p>

					<p class="f4">12. Atha kho Bhaggava, Sunakkhatto Licchavi-putto yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho ahaɱ Bhaggava,||<br />
					Sunakkhattaɱ Licchavi-puttaɱ etad avocaɱ:|| ||</p>

							<p class="f4 in2">'Tvam pi nāma mogha-purisa,||<br />
							samaṇo Sakya-puttiyo paṭijānissasī' ti?|| ||</p>

							<p class="f4 in2">'Kiɱ pana maɱ bhante,||<br />
							Bhagavā evam āha:|| ||</p>

									<p class="fp4 in4">"Tvam pi nāma mogha-purisa,||<br />
									samaṇo Sakya-puttiyo paṭijānissasī" ti?|| ||</p>

							<p class="f4 in2">'Nanu tvaɱ Sunakkhatta,||<br />
							acelaɱ Kandaramasukaɱ upasankamitvā pañhaɱ pucchi?|| ||</p>

							<p class="f4 in2">Tassa te acelo Kandaramasuko pañhaɱ puṭṭho na sampāyāsi.|| ||</p>

							<p class="f4 in2">Asampāyanto kopañ ca dosañ ca appaccayañ ca pātvākāsi.|| ||</p>

							<p class="f4 in2">Tassa te etad ahosi:|| ||</p>

									<p class="fp4 in4">"Sādhurūpaɱ vata bho arahantaɱ samaṇaɱ āsādimhase.|| ||</p>

									<p class="fp4 in4">Mā vata no ahosi dīgha-rattaɱ ahitāya dukkhāyā" ti.'|| ||</p>

							<p class="f4 in2">'Evaɱ bhante.|| ||</p>

							<p class="f4 in2">Kiɱ pana bhante,||<br />
							Bhagavā arahantassa maccharāyatī' ti?|| ||</p>

							<p class="f4 in2"><a id="pg11"><span class="f2 g"><b>[11]</b></span></a> 'Na kho ahaɱ mogha-purisa,||<br />
							Arahattassa maccharāyāmi.|| ||</p>

							<p class="f4 in2">Api ca tuyh'ev'etaɱ pāpakaɱ diṭṭhi-gataɱ uppannaɱ,||<br />
							taɱ pajaha,||<br />
							mā te ahosi dīgha-rattaɱ ahitāya dukkhāya.|| ||</p>

							<p class="f4 in2">Yaɱ kho pan'etaɱ Sunakkhatta maññasi acelaɱ Kandaramasukaɱ "sādhurūpo arahaɱ samaṇo" ti||<br />
							so na cirass'eva parihito sānucariyo vicaranto odana-kummāsaɱ bhuñjamāno sabbān'eva Vesāliyāni cetiyāni samati-k-kamitvā yasā nikkiṇṇo kālaɱ karissatī ti.'|| ||</p>

					<p class="f4">13. Atha kho Bhaggava, acelo Kaḷāramaṭiṭhuko na cirass'eva parihito sānucariyo vicaranto odana-kummāsaɱ bhuñjamāno sabbān'eva Vesāliyāni cetiyāni samati-k-kamitvā yasā nikkiṇṇo kālam akāsi.|| ||</p>

					<p class="f4">Assosi kho Bhaggava, Sunakkhatto Licchavi-putto:|| ||</p>

					<p class="f4">Acelo kira Kandaramasuko parihito sānucariyo vicaranto odana-kummāsaɱ bhuñjamāno sabbān'eva Vesāliyāni cetiyāni samati-k-kamitvā yasā nikkiṇṇo kālaɱ katoti.|| ||</p>

					<p class="f4">Atha kho Bhaggava, Sunakkhatto Licchavi-putto yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho ahaɱ Bhaggava Sunakkhattaɱ Licchavi-puttaɱ etad avocaɱ:</p>

							<p class="f4 in2">'Taɱ kim maññasi Sunakkhatta?|| ||</p>

							<p class="f4 in2">Yath'eva te ahaɱ acelaɱ Kandaramasukaɱ ārabbha vyākāsiɱ,||<br />
							tath'eva taɱ vipakkaɱ aññathā vā' ti?|| ||</p>

							<p class="f4 in2">'Yath'eva me bhante,||<br />
							Bhagavā acelaɱ Kandaramasukaɱ ārabbha vyākāsi,||<br />
							tath'eva taɱ vipakkaɱ no aññathā' ti.|| ||</p>

							<p class="f4 in2">'Taɱ kim maññasi Sunakkhatta?|| ||</p>

							<p class="f4 in2">Yadi evaɱ sante <a id="pg12"><span class="f2 g"><b>[12]</b></span></a> kataɱ vā hoti uttari-manussa-dhammā iddhi-paṭihāriyaɱ,||<br />
							akataɱ vā' ti?</p>

							<p class="f4 in2">'Addhā kho bhante,||<br />
							evaɱ sante kataɱ hoti uttari-manussa-dhammā iddhi-pāṭihāriyaɱ,||<br />
							no akatanti.'|| ||</p>

							<p class="f4 in2">'Evam pi kho maɱ tvaɱ mogha-purisa,||<br />
							uttari-manussa-dhammā iddhi-pāṭihāriyaɱ karontaɱ evaɱ vadesi:|| ||</p>

							      <p class="fp4 in4">"Na hi pana me bhante,||<br />
									Bhagavā uttari-manussa-dhammā iddhi-pāṭihāriyaɱ karotī" ti.|| ||</p>

							<p class="f4 in2">Passa mogha-purisa,||<br />
							yāvañ ca te idaɱ aparaddhan' ti.|| ||</p>

					<p class="f4">Evam pi kho Bhaggava, Sunakkhatto Licchavi-putto mayā vuccamāno apakkam'eva imasmā Dhamma-Vinayā,||<br />
					yathā taɱ Āpāyiko Nerayiko."|| ||</p>

					<h4 class="ctr">Pāṭikaputtavatthu</h4>

					<p class="f4">14. "Ekam idāhaɱ Bhaggava, samayaɱ tatth'eva Vesāliyaɱ viharāmi Mahā-vane Kūṭāgāra-sālāyaɱ.|| ||</p>

					<p class="f4">Tena kho pana samayena acelo Pāṭika-putto Vesāliyaɱ paṭivasati lābhagga-ppatto c'eva yasagga-ppatto ca Vajji-gāme.|| ||</p>

					<p class="f4">So ca Vesāliyaɱ parisatiɱ evaɱ vācaɱ bhāsati:|| ||</p>

							<p class="f4 in2">'Samaṇo pi Gotamo ñāṇa-vādo||<br />
							aham pi ñāṇa-vādo.|| ||</p>

							<p class="f4 in2">Ñāṇa-vādo kho pana ñāṇa-vādena arahati uttari-manussa-dhammā iddhi-pāṭihāriyaɱ dassetuɱ.|| ||</p>

							<p class="f4 in2">Samaṇo ce Gotamo upaḍḍha-pathaɱ āgaccheyya,||<br />
							aham pi upaḍḍha-pathaɱ gaccheyyaɱ.|| ||</p>

							<p class="f4 in2">Te tattha ubho uttari-manussa-dhammā iddhi-pāṭihāriyaɱ kareyyāma.|| ||</p>

							<p class="f4 in2">Ekaɱ ce Samaṇo Gotamo uttari-manussa-dhammā iddhi-pāṭihāriyaɱ karissati,||<br />
							dvāhaɱ karissāmi.|| ||</p>

							<p class="f4 in2">Dve ce Samaṇo Gotamo uttari-manussa-dhammā iddhipāṭihāriyāni karissati,||<br />
							cattārāhaɱ <a id="pg13"><span class="f2 g"><b>[13]</b></span></a> karissāmi.|| ||</p>

							<p class="f4 in2">Cattāri ce Samaṇo Gotamo uttari-manussa-dhammā iddhipāṭihāriyāni karissati,||<br />
							aṭṭhāhaɱ karissāmi.|| ||</p>

							<p class="f4 in2">Iti yāvatakaɱ yāvatakaɱ Samaṇo Gotamo uttari-manussa-dhammā iddhi-pāṭihāriyaɱ karissati,||<br />
							tad diguṇaɱ tad diguṇāhaɱ karissāmī' ti.|| ||</p>

					<p class="f4">15. "Atha kho Bhaggava, Sunakkhatto Licchavi-putto yen'āhaɱ ten'upasaŋkhami,||<br />
					upasankamitvā maɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Bhaggava,||<br />
					Sunakkhatto Licchavi-putto maɱ etad avoca:|| ||</p>

							<p class="f4">'Acelo bhante, Pāṭika-putto Vesāliyaɱ paṭivasati lābhagga-ppatto c'eva yasagga-ppatto ca Vajji-gāme.|| ||</p>

							<p class="f4">So Vesāliyaɱ parisatiɱ evaɱ vācaɱ bhāsati:|| ||</p>

									<p class="fp4 in4">"Samaṇo pi Gotamo ñāṇa-vādo||<br />
									aham pi ñāṇa-vādo.|| ||</p>

									<p class="fp4 in4">Ñāṇa-vādo kho pana ñāṇa-vādena arahati uttari-manussa-dhammā iddhi-pāṭihāriyaɱ dassetuɱ.|| ||</p>

									<p class="fp4 in4">Samaṇo ce Gotamo upaḍḍha-pathaɱ āgaccheyya,||<br />
									aham pi upaḍḍha-pathaɱ gaccheyyaɱ.|| ||</p>

									<p class="fp4 in4">Te tattha ubho uttari-manussa-dhammā iddhi-pāṭihāriyaɱ kareyyāma.|| ||</p>

									<p class="fp4 in4">Ekaɱ ce Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									dvāhaɱ karissāmi.|| ||</p>

									<p class="fp4 in4">Dve ce Samaṇo Gotamo uttari-manussa-dhammā iddhipāṭihāriyāni karissati,||<br />
									cattārāhaɱ karissāmi.|| ||</p>

									<p class="fp4 in4">Cattāri ce Samaṇo Gotamo uttari-manussa-dhammā iddhipāṭihāriyāni karissati,||<br />
									aṭṭhāhaɱ karissāmi.|| ||</p>

									<p class="fp4 in4">Iti yāvatakaɱ yāvatakaɱ Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									tad diguṇaɱ tad diguṇāhaɱ karissāmī" ti.|| ||</p>

					<p class="f4">16. Evaɱ vutto ahaɱ Bhaggava, Sunakkhattaɱ Licchavi-puttaɱ etad avocaɱ:|| ||</p>

							<p class="f4 in2">'Abhabbo kho Sunakkhatta,||<br />
							acelo Pāṭika-putto taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa|| ||</p>

							      <p class="fp4 in4">"Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa samamukhībhāvaɱ gaccheyyan" ti.|| ||</p>

							<p class="f4 in2">muddhā pi tassa vipateyyā' ti.|| ||</p>

							<p class="f4 in2">'Rakkhate taɱ bhante, Bhagavā vācaɱ,||<br />
							rakkhat'etaɱ Sugato vācan ti.'|| ||</p>

							<p class="f4 in2"><a id="pg14"><span class="f2 g"><b>[14]</b></span></a> 'Kim pana maɱ tvaɱ Sunakkhattaɱ evaɱ vadesi:|| ||</p>

									<p class="fp4 in4">"Rakkhate taɱ bhante,||<br />
								Bhagavā vācaɱ,||<br />
								rakkhate taɱ Sugato vācan" ti?'|| ||</p>

							<p class="f4 in2">'Bhagavatā c'assa bhante, esā vācā ekaɱ-sena odhāritā:|| ||</p>

									<p class="fp4 in4">"Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā mama sammukhī-bhāvaɱ āgantuɱ."|| ||</p>

							<p class="f4 in2">Sace pi'ssa evam assa:|| ||</p>

							      <p class="fp4 in4">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā samaṇassa Gotamassa sammukhī-bhāvaɱ gaccheyyan' ti|| ||</p>

							<p class="f4">muddhā pi tassa vipateyyā" ti.|| ||</p>

							<p class="f4 in2">Acelo ca bhante,||<br />
							Pāṭika-putto virūpa-rūpena Bhagavato sammukhī-bhāvaɱ āgaccheyya,||<br />
							tadassa Bhagavato musā' ti.'|| ||</p>

							<p class="f4 in2">'Api nu Sunakkhatta,||<br />
							Tathāgato taɱ vācaɱ bhāseyya yā sā vācā dvaya-gāminī' ti?|| ||</p>

							<p class="f4 in2">'Kiɱ pana bhante, Bhagavatā acelo Pāṭika-putto cetasā ceto paricca vidito:|| ||</p>

							      <p class="fp4 in4">"Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

									<p class="fp4 in4">muddhā pi tassa vipateyyā" ti?|| ||</p>

							<p class="f4 in2">Udāhu devatā Tathāgatassa etam atthaɱ ārocesuɱ:|| ||</p>

									<p class="fp4 in4">"Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Bhagavato sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

									<p class="fp4 in4">muddhā pi tassa vipateyyā" ti?|| ||</p>

							<p class="f4 in2">17. 'Cetasā ceto paricca vidito c'eva me Sunakkhatta:|| ||</p>

					      		<p class="fp4 in4">"Acelo Pāṭika-putto abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

									<p class="fp4 in4">muddhā pi tassa vipateyyā" ti.|| ||</p>

							<p class="f4 in2">Devatā pi me etam atthaɱ ārocesuɱ:|| ||</p>

									<p class="fp4 in4"><a id="pg15"><span class="f2 g"><b>[15]</b></span></a> Abhabbo bhante, acelo Pāṭika-putto abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

									<p class="fp4 in4">muddhā pi tassa vipateyyā" ti?|| ||</p>

							<p class="f4 in2">Ajito pi nāma Licchavīnaɱ senāpati adhunā kāla-kato Tāvatiɱsakāyaɱ upapanno.|| ||</p>

							<p class="f4 in2">So pi maɱ upasankamitvā evam ārocesi:|| ||</p>

									<p class="fp4 in4">"Alajjī bhante, acelo Pāṭika-putto||<br />
									musā-vādī bhante, acelo Pāṭika-putto||<br />
									mam pi bhante, acelo Pāṭika-putto||<br />
									vyākāsi Vajji-gāme:|| ||</p>

									      <p class="fp4 in6">'Ajito Licchavī senāpati Mahā-Nirayaɱ upapanno' ti.|| ||</p>

									<p class="fp4 in4">Na kho pan'āhaɱ bhante,||<br />
									Mahā-Nirayaɱ upapanno.|| ||</p>

									<p class="fp4 in4">Tāvatisaɱhi kāyam upapanno.|| ||</p>

									<p class="fp4 in4">"Alajjī bhante, acelo Pāṭika-putto||<br />
									musā-vādī bhante, acelo Pāṭika-putto||<br />
									mam pi bhante, acelo Pāṭika-putto,||<br />
									abhabbo ca bhante,||<br />
									acelo Pāṭika-putto taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Bhagavato sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

									<p class="fp4 in4">muddhā pi tassa vipateyyā" ti.|| ||</p>

							<p class="f4 in2">Iti kho Sunakkhatta, cetasā ceto paricca vidito c'eva me acelo Pāṭika-putto abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa:|| ||</p>

									<p class="fp4 in4">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

							<p class="f4 in2">muddhā pi tassa vipateyyā" ti.|| ||</p>

							<p class="f4 in2">Devatā pi me etam atthaɱ ārocesuɱ abhabbo bhante,||<br />
							acelo Pāṭika-putto taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Bhagavato sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa:|| ||</p>

									<p class="fp4 in4">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

							<p class="f4 in2">muddhā pi tassa vipateyyā" ti.|| ||</p>

							<p class="f4 in2">So kho pan'āhaɱ Sunakkhatta,||<br />
							Vesāliyaɱ piṇḍāya caritvā pacchā-bhattaɱ piṇḍa-pāta-paṭikkanto yena acelassa Pāṭika-puttassa ārāmo ten'upasankamissāmi divā-vihārāya.|| ||</p>

							<p class="f4 in2">Yassa dāni tvaɱ Sunakkhatta, icchasi,||<br />
							tassa ārocehī" ti.|| ||</p>

					<h4 class="ctr">Iddhipāṭihāriyakathā</h4>

					<p class="f4"><a id="pg16"><span class="f2 g"><b>[16]</b></span></a> 18. Atha kho ahaɱ Bhaggava,||<br />
					pubbaṇha-samayaɱ nivāsetvā patta-cīvaram ādāya Vesāliyaɱ piṇḍāya pāvisiɱ.|| ||</p>

					<p class="f4">Vesāliyaɱ piṇḍāya caritvā pacchā-bhattaɱ piṇḍa-pāta-paṭikkanto yena acelassa Pāṭika-puttassa ārāmo ten'upasankamiɱ divā-vihārāya.|| ||</p>

					<p class="f4">Atha kho Bhaggava, Sunakkhatto Licchavi-putto taramāna-rūpo Vesāliɱ pavisitvā yena abhiññātā abhiññātā Licchavī ten'upasankami.|| ||</p>

					<p class="f4">Upasaŋkamitvā abhiññāte Licchavī etad avoca:|| ||</p>

							<p class="f4 in2">'Es'āvuso, Bhagavā Vesāliyaɱ piṇḍāya caritvā pacchā-bhattaɱ piṇḍa-pāta-paṭikkanto yena acelassa Pāṭika-puttassa ārāmo ten'upasankami divā-vihārāya.|| ||</p>

							<p class="f4 in2">Abhi-k-kamath'āyasmanto abhi-k-kamath'āyasmanto.|| ||</p>

							<p class="f4">Sādhu-rūpānaɱ samaṇānaɱ uttari-manussa-dhammā iddhi-pāṭihāriyaɱ bhavissatī' ti.|| ||</p>

					<p class="f4">Atha kho Bhaggava, abhiññātānaɱ abhiññātānaɱ Licchavīnaɱ etad ahosi:|| ||</p>

							<p class="f4">'Sādhu-rūpānaɱ kira bho samaṇānaɱ uttari-manussa-dhammā iddhi-pāṭihāriyaɱ bhavissati.|| ||</p>

							<p class="f4">Handa vata bho gacchāmā' ti.|| ||</p>

					<p class="f4">Yena ca abhiññātā abhiññātā brāhmaṇa-mahā-sālā gahapati-necayikā nānā-titthiyā samaṇa-brāhmaṇā ten'upasankami,||<br />
					upasankamitvā abhiññāte abhiññāte nānātitthiye samaṇa-brāhmaṇe etad avoca:|| ||</p>

							<p class="f4 in2">'Es'āvuso, Bhagavā Vesāliyaɱ piṇḍāya caritvā pacchā-bhattaɱ piṇḍa-pāta-paṭikkanto yena acelassa Pāṭika-puttassa ārāmo ten'upasankami divā-vihārāya.|| ||</p>

							<p class="f4 in2">Abhi-k-kamath'āyasmanto abhi-k-kamath'āyasmanto.|| ||</p>

							<p class="f4">Sādhu-rūpānaɱ samaṇānaɱ uttari-manussa-dhammā iddhi-pāṭihāriyaɱ bhavissatī' ti.|| ||</p>

					<p class="f4">Atha kho Bhaggava, abhiññātānaɱ abhiññātānaɱ nānā-titthiyānaɱ samaṇa-brāhmaṇānaɱ etad ahosi:|| ||</p>

							<p class="f4">'Sādhu-rūpānaɱ kira bho samaṇānaɱ uttari-manussa-dhammā iddhi-pāṭihāriyaɱ bhavissati.|| ||</p>

							<p class="f4">Handa vata bho gacchāmā' ti.|| ||</p>

					<p class="f4"><a id="pg17"><span class="f2 g"><b>[17]</b></span></a> 19. Atha kho Bhaggava, abhiññātā abhiññātā Licchavī||<br />
					abhiñññātā abhiññātā ca brāhmaṇa-mahā-sālā||<br />
					gahapati-necayikā nānā-titthiyā samaṇa-brāhmaṇā||<br />
					yena acelassa Pāṭika-puttassa ārāmo ten'upasankamiɱsu.|| ||</p>

					<p class="f4">Sā esā Bhaggava, parisā hoti aneka-satā aneka-sahassā.|| ||</p>

					<p class="f4">Assosi kho Bhaggava, acelo Pāṭika-putto:|| ||</p>

					      <p class="f4 in2">'Abhikkantā kira abhiññātā abhiññātā Licchavī,||<br />
							abhikkantā abhiññātā abhiññātā ca brāhmaṇa-mahā-sālā,||<br />
							abhiññātā abhiññātā ca brāhmaṇa-mahā-sālā gahapati-necayikā nānā-titthiyā samaṇa-brāhmaṇā,||<br />
							samaṇo pi Gotamo mayhaɱ ārāme divā-vihāraɱ nisinno' ti.|| ||</p>

					<p class="f4">Sutvān'assa bhayaɱ chambhitattaɱ lomahaɱso udapādi.|| ||</p>

					<p class="f4">20. Atha kho Bhaggava, acelo Pāṭika-putto bhīto saɱviggo lomahaṭṭha-jāto yena Tindukakhāṇu-paribbājakārāmo ten'upasankami.|| ||</p>

					<p class="f4">Assosi kho Bhaggava, sā parisā:|| ||</p>

					      <p class="f4 in2">'Acelo kira Pāṭika-putto bhīto saɱviggo lomahaṭṭha-jāto yena Tindukakhāṇu-paribbājakārāmo ten'upasankamanto' ti.|| ||</p>

					<p class="f4">Atha kho Bhaggava, sā parisā aññataraɱ purisaɱ āmantesi:|| ||</p>

					      <p class="f4 in2">'Ehi tvaɱ bho purisa, yena Tindukakhāṇu-paribbājakārāmo yena acelo Pāṭika-putto ten'upasankami,||<br />
							upasankamitvā acelaɱ Pāṭika-puttaɱ evaɱ vadehi:|| ||</p>

							      <p class="fp4 in4">"Abhi-k-kam'āvuso Pāṭika-putta,||<br />
									abhikkantā abhiññātā abhiññātā Licchavī,||<br />
									abhikkantā abhiññātā abhiññātā ca brāhmaṇa-mahā-sālā gahapati-necayikā nānā-titthiyā samaṇa-brāhmaṇā,||<br />
									samaṇo pi Gotamo āyasmato ārāme divā-vihāraɱ nisinno.|| ||</p>

							      <p class="fp4 in4">Bhāsitā kho pana te as'āvuso Pāṭika-putta,||<br />
									Vesāliyaɱ parisatiɱ vācā:|| ||</p>

											<p class="fp4 in6">'Samaṇo pi Gotamo ñāṇa-vādo||<br />
											aham pi ñāṇa-vādo.|| ||</p>

											<p class="fp4 in6">Ñāṇa-vādo kho pana ñāṇa-vādena arahati uttari-manussa-dhammā iddhi-pāṭihāriyaɱ dassetuɱ.|| ||</p>

											<p class="fp4 in6"><a id="pg18"><span class="f2 g"><b>[18]</b></span></a> Samaṇo ce Gotamo upaḍḍha-pathaɱ āgaccheyya,||<br />
											aham pi upaḍḍha-pathaɱ gaccheyyaɱ.|| ||</p>

											<p class="fp4 in6">Te tattha ubho uttari-manussa-dhammā iddhi-pāṭihāriyaɱ kareyyāma.|| ||</p>

											<p class="fp4 in6">Ekaɱ ce Samaṇo Gotamo uttari-manussa-dhammā iddhi-pāṭihāriyaɱ karissati,||<br />
											dvāhaɱ karissāmi.|| ||</p>

											<p class="fp4 in6">Dve ce Samaṇo Gotamo uttari-manussa-dhammā iddhipāṭihāriyāni karissati,||<br />
											cattārāhaɱ karissāmi.|| ||</p>

											<p class="fp4 in6">Cattāri ce Samaṇo Gotamo uttari-manussa-dhammā iddhipāṭihāriyāni karissati,||<br />
											aṭṭhāhaɱ karissāmi.|| ||</p>

											<p class="fp4 in6">Iti yāvatakaɱ yāvatakaɱ Samaṇo Gotamo uttari-manussa-dhammā iddhi-pāṭihāriyaɱ karissati,||<br />
											tad diguṇaɱ tad diguṇāhaɱ karissāmī' ti.|| ||</p>

									<p class="fp4 in4">Abhi-k-kama yeva kho āvuso Pāṭika-putta,||<br />
									upaḍḍha-pathaɱ||<br />
									sabba-paṭhamaɱ yeva āgantvā Samaṇo Gotamo āyasmato ārāme divā-vihāraɱ nisinno" ti.|| ||</p>

					<p class="f4">'Evaɱ bho' ti kho Bhaggava,||<br />
					so puriso tassā parisāya paṭissutvā yena Tindukakhāṇu-paribbājakārāmo yena acelo Pāṭika-putto ten'upasankami.|| ||</p>

					<p class="f4">Upasaŋkamitvā acelaɱ Pāṭika-puttaɱ etad avoca:|| ||</p>

							<p class="f4 in2">'Abhi-k-kam'āvuso Pāṭika-putta,||<br />
							abhikkantā abhiññātā abhiññātā Licchavī,||<br />
							abhikkantā abhiññātā abhiññātā ca brāhmaṇa-mahā-sālā gahapati-necayikā nānā-titthiyā samaṇa-brāhmaṇā,||<br />
							samaṇo pi Gotamo āyasmato ārāme divā-vihāraɱ nisinno.|| ||</p>

							<p class="f4 in2">Bhāsitā kho pana te as'āvuso Pāṭika-putta,||<br />
							Vesāliyaɱ parisatiɱ vācā:|| ||</p>

									<p class="fp4 in4">"Samaṇo pi Gotamo ñāṇa-vādo||<br />
									aham pi ñāṇa-vādo.|| ||</p>

									<p class="fp4 in4">Ñāṇa-vādo kho pana ñāṇa-vādena arahati uttari-manussa-dhammā iddhi-pāṭihāriyaɱ dassetuɱ.|| ||</p>

									<p class="fp4 in4">Samaṇo ce Gotamo upaḍḍha-pathaɱ āgaccheyya,||<br />
									aham pi upaḍḍha-pathaɱ gaccheyyaɱ.|| ||</p>

									<p class="fp4 in4">Te tattha ubho uttari-manussa-dhammā iddhi-pāṭihāriyaɱ kareyyāma.|| ||</p>

									<p class="fp4 in4">Ekaɱ ce Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									dvāhaɱ karissāmi.|| ||</p>

									<p class="fp4 in4">Dve ce Samaṇo Gotamo uttari-manussa-dhammā iddhipāṭihāriyāni karissati,||<br />
									cattārāhaɱ karissāmi.|| ||</p>

									<p class="fp4 in4">Cattāri ce Samaṇo Gotamo uttari-manussa-dhammā iddhipāṭihāriyāni karissati,||<br />
									aṭṭhāhaɱ karissāmi.|| ||</p>

									<p class="fp4 in4">Iti yāvatakaɱ yāvatakaɱ Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									tad diguṇaɱ tad diguṇāhaɱ karissāmī" ti.|| ||</p>

							<p class="f4 in2">Abhi-k-kama yeva kho āvuso Pāṭika-putta,||<br />
							upaḍḍha-pathaɱ||<br />
							sabba-paṭhamaɱ yeva āgantvā Samaṇo Gotamo āyasmato ārāme divā-vihāraɱ nisinno' ti.|| ||</p>

					<p class="f4">21. Evaɱ vutte Bhaggava, acelo Pāṭika-putto 'Āyāmi āvuso||<br />
					<a id="pg19"><span class="f2 g"><b>[19]</b></span></a> Āyāmi āvuso' ti||<br />
					vatvā tatth'eva saɱsappati||<br />
					na Sakkoti āsanā pi vuṭṭhātuɱ.|| ||</p>

					<p class="f4">Atha kho Bhaggava, so puriso acelaɱ Pāṭika-puttaɱ etad avoca:|| ||</p>

					      <p class="f4 in2">'Kiɱ su nāma te āvuso Pāṭika-putta?|| ||</p>

							<p class="f4 in2">Pāvaḷā su nāma te pīṭhakasmiɱ allīnā,||<br />
							pīṭhakaɱ su nāma te pāvaḷāsu allīnaɱ?|| ||</p>

							<p class="f4 in2">"Āyāmi āvuso,||<br />
							āyāmi āvuso" ti||<br />
							vatvā tatth'eva saɱsappati,||<br />
							na Sakkosi āsanā pi vuṭṭhātun' ti.|| ||</p>

					<p class="f4">Evam pi kho Bhaggava, vuccamāno acelo pāṭhikaputto 'āyāmi āvuso,||<br />
					āyāmi āvuso' ti||<br />
					vatvā tatth'eva saɱsappati,||<br />
					na Sakkoti āsanā pi vuṭṭhātuɱ.|| ||</p>

					<p class="f4">Yadā kho so Bhaggava, puriso aññāsi:|| ||</p>

					<p class="f4">Parābhūta-rūpo ayaɱ acelo Pāṭika-putto||<br />
					'Āyāmi āvuso āyāmi āvuso' ti||<br />
					vatvā tatth'eva saɱsappati||<br />
					na Sakkoti āsanā pi vuṭṭhātun ti,||<br />
					atha taɱ parisaɱ āgantvā evam ārocesi:|| ||</p>

							<p class="f4 in2">'Parābhūta-rūpo bho ayaɱ acelo Pāṭika-putto,||<br />
							"āyāmi āvuso,||<br />
							āyāmi āvuso" ti vatvā tatth'eva saɱsappati,||<br />
							na Sakkoti āsanā' pi vuṭṭhātun' ti.|| ||</p>

					<p class="f4">Evaɱ vutte ahaɱ Bhaggava,||<br />
					taɱ parisaɱ etad avocaɱ:|| ||</p>

							<p class="f4 in2">"Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa:|| ||</p>

									<p class="fp4 in4">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

							<p class="f4 in2">muddhā pi tassa vipateyyā" ti.|| ||</p>

					<p class="f4">22. Atha kho Bhaggava, aññataro Licchavi mahāmatto uṭṭhāy'āsanā taɱ parisaɱ etad avoca:|| ||</p>

							<p class="f4 in2">'Tena hi bho muhuttaɱ tāva āgametha yāvāhaɱ gacchāmi.|| ||</p>

							<p class="f4 in2"><a id="pg20"><span class="f2 g"><b>[20]</b></span></a> App eva nāma aham pi sakkuṇeyyaɱ acelaɱ Pāṭika-puttaɱ imaɱ parisaɱ ānetunt' ti.|| ||</p>

					<p class="f4">Atha kho so Bhaggava, Licchavi mahāmatto yena Tindukakhāṇu-paribbājakārāmo yena acelo Pāṭika-putto ten'upasankami,||<br />
					upasankamitvā acelaɱ Pāṭika-puttaɱ etad avoca:|| ||</p>

							<p class="f4 in2">'Abhi-k-kam'āvuso Pāṭika-putta,||<br />
							abhikkantaɱ te seyyo,||<br />
							abhikkantā abhiññātā abhiññātā Licchavī abhikkantā abhiññātā abhiññātā ca brāhmaṇā-mahā-sālā gahapati-necayikā nānā-titthiyā samaṇa-brāhmaṇā samaṇo pi Gotamo āyasmato ārāme divā-vihāraɱ nisinno.|| ||</p>

							<p class="f4 in2">Bhāsitā kho pana te es'āvuso Pāṭika-putta,||<br />
							Vesāliyaɱ parisatiɱ vācā:|| ||</p>

									<p class="fp4 in4">"Samaṇo pi Gotamo ñāṇa-vādo||<br />
									aham pi ñāṇa-vādo.|| ||</p>

									<p class="fp4 in4">Ñāṇa-vādo kho pana ñāṇa-vādena arahati uttari-manussa-dhammā iddhi-pāṭihāriyaɱ dassetuɱ.|| ||</p>

									<p class="fp4 in4">Samaṇo ce Gotamo upaḍḍha-pathaɱ āgaccheyya,||<br />
									aham pi upaḍḍha-pathaɱ gaccheyyaɱ.|| ||</p>

									<p class="fp4 in4">Te tattha ubho uttari-manussa-dhammā iddhi-pāṭihāriyaɱ kareyyāma.|| ||</p>

									<p class="fp4 in4">Ekaɱ ce Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									dvāhaɱ karissāmi.|| ||</p>

									<p class="fp4 in4">Dve ce Samaṇo Gotamo uttari-manussa-dhammā iddhipāṭihāriyāni karissati,||<br />
									cattārāhaɱ karissāmi.|| ||</p>

									<p class="fp4 in4">Cattāri ce Samaṇo Gotamo uttari-manussa-dhammā iddhipāṭihāriyāni karissati,||<br />
									aṭṭhāhaɱ karissāmi.|| ||</p>

									<p class="fp4 in4">Iti yāvatakaɱ yāvatakaɱ Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									tad diguṇaɱ tad diguṇāhaɱ karissāmī" ti.|| ||</p>

							<p class="f4 in2">Abhi-k-kama yeva kho āvuso Pāṭika-putta,||<br />
							upaḍḍha-pathaɱ,||<br />
							sabba-paṭhamaɱ yeva āgantvā Samaṇo Gotamo āyasmato ārāme divā-vihāraɱ nisinno.|| ||</p>

							<p class="f4 in2">Bhāsitā kho pana te esā āvuso Pāṭika-putta,||<br />
							samaṇena Gotamena parisatiɱ vācā:|| ||</p>

									<p class="fp4 in4">"Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

									<p class="fp4 in4">muddhā pi tassa vipateyyā" ti.|| ||</p>

							<p class="f4 in2">Abhi-k-kam'āvuso Pāṭika-putta,||<br />
							abhi-k-kamanen'eva te jayaɱ karissāma,||<br />
							Samaṇassa Gotamassa parājayan' ti.|| ||</p>

					<p class="f4">Evaɱ vutte Bhaggava, acelo Pāṭika-putto 'āyāmi āvuso,||<br />
					āyāmi āvuso' ti||<br />
					vatvā tatth'eva saɱsappati na <a id="pg21"><span class="f2 g"><b>[21]</b></span></a> Sakkoti āsanā' pi vuṭṭhātuɱ.|| ||</p>

					<p class="f4">Atha kho Bhaggava, Licchavi-mahāmatto acelaɱ Pāṭika-puttaɱ etad avoca:|| ||</p>

							<p class="f4">'Kiɱ su nāma te āvuso Pāṭika-putta,||<br />
							pāvaḷā su nāma te pīṭhakasmiɱ allīnā,||<br />
							pīṭhakaɱ su nāma te pāvaḷāsu allīnaɱ ?||<br />
							'āyāmi āvuso, āyāmi āvuso' ti vatvā tatth'eva saɱsappasi,||<br />
							na Sakkosi āsanā pi vuṭṭhātun' ti.|| ||</p>

					<p class="f4">Evam pi kho Bhaggava, vuccamāno acelo Pāṭika-putto 'āyāmi āvuso, āyāmi āvuso' ti||<br />
					vatvā tatth'eva saɱsappati,||<br />
					na Sakkoti āsanā pi vuṭṭhātuɱ.|| ||</p>

					<p class="f4">Yadā kho so Bhaggava, Licchavi-mahāmatto aññāsi parābhūta-rūpo ayaɱ acelo Pāṭika-putto,||<br />
					'āyāmi āvuso, āyāmi āvuso' ti||<br />
					vatvā tatth'eva saɱsappati,||<br />
					na Sakkoti āsanā pi vuṭṭhātunti,||<br />
					atha taɱ parisaɱ āgantvā evam ārocesi:|| ||</p>

							<p class="f4">'Parābhūta-rūpo so acelo Pāṭika-putto,||<br />
							'āyāmi āvuso āyāmi āvuso' ti||<br />
							vatvā tatth'eva saɱsappati,||<br />
							na Sakkoti āsanā pi vuṭṭhātunti.'|| ||</p>

					<p class="f4">23. Evaɱ vutte ahaɱ Bhaggava, taɱ parisaɱ etad avocaɱ:|| ||</p>

							<p class="f4 in2">'Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa:|| ||</p>

									<p class="fp4 in4">"Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan" ti.|| ||</p>

							<p class="f4 in2">muddhā pi tassa vipateyyā.|| ||</p>

							<p class="f4 in2">Sace pi āyasmantānaɱ Licchavīnaɱ evam assa:|| ||</p>

									<p class="fp4 in4">"Mayaɱ acelaɱ Pāṭika-puttaɱ varattāhi bandhitvā go-yugehi āviñjeyyāmā" ti.|| ||</p>

							<p class="f4 in2">Tā varattā chijjeraɱ Pāṭika-putto vā.|| ||</p>

							<p class="f4 in2">Abhabbo acelo Pāṭika-putto taɱ vācaɱ a-p-pahāya <a id="pg22"><span class="f2 g"><b>[22]</b></span></a>  taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa:|| ||</p>

									<p class="fp4 in4">"Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan" ti.|| ||</p>

							<p class="f4 in2">muddhā pi tassa vipateyyā' ti.|| ||</p>

					<p class="f4">Atha kho Bhaggava, Jāliyo dārupattik-antevāsī uṭṭhāy'āsanā taɱ parisaɱ etad avoca:|| ||</p>

							<p class="f4 in2">'Tena hi bho muhuttaɱ tāva āgametha yāvāhaɱ gacchāmi,||<br />
							app eva nāma aham pi sakkuṇeyyaɱ acelaɱ Pāṭika-puttaɱ imaɱ parisaɱ ānetun' ti.|| ||</p>

					<p class="f4">Atha kho Bhaggava, Jāliyo dārupattik-antevāsī yena Tindukakhāṇu-paribbājakārāmo yena acelo Pāṭika-putto ten'upasankami.|| ||</p>

					<p class="f4">Upasaŋkamitvā acelaɱ Pāṭika-puttaɱ etad avoca:|| ||</p>

							<p class="f4 in2">'Abhi-k-kam'āvuso Pāṭika-putta,||<br />
							abhikkantaɱ te seyyo,||<br />
							abhikkantā abhiññātā abhiññātā Licchavī abhikkantā abhiññātā abhiññātā ca brāhmaṇā-mahā-sālā gahapati-necayikā nānā-titthiyā samaṇa-brāhmaṇā samaṇo pi Gotamo āyasmato ārāme divā-vihāraɱ nisinno.|| ||</p>

							<p class="f4 in2">Bhāsitā kho pana te es'āvuso Pāṭika-putta,||<br />
							Vesāliyaɱ parisatiɱ vācā:|| ||</p>

									<p class="fp4 in4">"Samaṇo pi Gotamo ñāṇa-vādo||<br />
									aham pi ñāṇa-vādo.|| ||</p>

									<p class="fp4 in4">Ñāṇa-vādo kho pana ñāṇa-vādena arahati uttari-manussa-dhammā iddhi-pāṭihāriyaɱ dassetuɱ.|| ||</p>

									<p class="fp4 in4">Samaṇo ce Gotamo upaḍḍha-pathaɱ āgaccheyya,||<br />
									aham pi upaḍḍha-pathaɱ gaccheyyaɱ.|| ||</p>

									<p class="fp4 in4">Te tattha ubho uttari-manussa-dhammā iddhi-pāṭihāriyaɱ kareyyāma.|| ||</p>

									<p class="fp4 in4">Ekaɱ ce Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									dvāhaɱ karissāmi.|| ||</p>

									<p class="fp4 in4">Dve ce Samaṇo Gotamo uttari-manussa-dhammā iddhipāṭihāriyāni karissati,||<br />
									cattārāhaɱ karissāmi.|| ||</p>

									<p class="fp4 in4">Cattāri ce Samaṇo Gotamo uttari-manussa-dhammā iddhipāṭihāriyāni karissati,||<br />
									aṭṭhāhaɱ karissāmi.|| ||</p>

									<p class="fp4 in4">Iti yāvatakaɱ yāvatakaɱ Samaṇo Gotamo uttari-manussa-dhammā iddhi-pāṭihāriyaɱ karissati,||<br />
									tad diguṇaɱ tad diguṇāhaɱ karissāmī" ti.|| ||</p>

							<p class="f4 in2">Abhi-k-kama yeva kho āvuso Pāṭika-putta,||<br />
							upaḍḍha-pathaɱ,||<br />
							sabba-paṭhamaɱ yeva āgantvā Samaṇo Gotamo āyasmato ārāme divā-vihāraɱ nisinno.|| ||</p>

							<p class="f4 in2">Bhāsitā kho pana te esā āvuso Pāṭika-putta,||<br />
							samaṇena Gotamena parisatiɱ vācā:|| ||</p>

									<p class="fp4 in4">"Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">'Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan' ti|| ||</p>

									<p class="fp4 in4">muddhā pi tassa vipateyyā.|| ||</p>

									<p class="fp4 in4">Sace pi āyasmantānaɱ Licchavīnaɱ evam assa:|| ||</p>

											<p class="fp4 in6">'Mayaɱ acelaɱ Pāṭika-puttaɱ varattāhi bandhitvā go-yugehi āviñjeyyāmā' ti.|| ||</p>

									<p class="fp4 in4">Tā varattā chijjeraɱ Pāṭika-putto vā.|| ||</p>

									<p class="fp4 in4">Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

									<p class="fp4 in4">Sace pi'ssa evam assa:|| ||</p>

											<p class="fp4 in6">"Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan" ti.|| ||</p>

									<p class="fp4 in4">muddhā pi tassa vipateyyā' ti.|| ||</p>

							<p class="f4 in2">Abhi-k-kam'āvuso Pāṭika-putta,||<br />
							abhi-k-kamanen'eva te jayaɱ karissāma,||<br />
							Samaṇassa Gotamassa parājayan' ti.|| ||</p>

					<p class="f4"> <a id="pg23"><span class="f2 g"><b>[23]</b></span></a> Evaɱ vutte Bhaggava, acelo Pāṭika-putto||<br />
					'āyāmi āvuso āyāmi āvuso' ti||<br />
					vatvā tatth'eva saɱsappati,||<br />
					na Sakkoti āsanā pi vuṭṭhātuɱ.|| ||</p>

					<p class="f4">Atha kho Bhaggava, Jāliyo dārupattik-antevāsī acelaɱ Pāṭika-puttaɱ etad avoca:|| ||</p>

							<p class="f4">'Kiɱ su nāma te āvuso Pāṭika-putta,||<br />
							pāvaḷā su nāma te pīṭhakasmiɱ allīnā,||<br />
							pīṭhakaɱ su nāma te pāvaḷāsu allīnaɱ.|| ||</p>

							<p class="f4">"Āyāmi āvuso, āyāmi āvuso" ti||<br />
							vatvā tatth'eva saɱsappasi,||<br />
							na saskosi āsanā pi vuṭṭhātun" ti?</p>

					<p class="f4">Evam pi kho Bhaggava, vuccamāno acelo Pāṭika-putto||<br />
					'āyāmi āvuso, āyāmi āvuso' ti||<br />
					vatvā tatth'eva saɱsappati,||<br />
					na Sakkoti āsanā pi vuṭṭhātunti.|| ||</p>

					<p class="f4">Yadā kho Bhaggava, Jāliyo dārupattik-antevāsī aññāsi parābhūta-rūpo ayaɱ acelo Pāṭika-putto,||<br />
					'āyāmi āvuso, āyāmi āvuso' ti||<br />
					vatvā tatth'eva saɱsappati,||<br />
					na Sakkoti āsanā pi vuṭṭhātunti.|| ||</p>

					<p class="f4">Atha naɱ etad avoca:</p>

							<p class="f4 in2">24. 'Bhūta-pubbaɱ āvuso Pāṭika-putta,||<br />
							sīhassa miga-rañño etad ahosi:|| ||</p>

									<p class="fp4 in4">"Yan nūnāhaɱ aññataraɱ vana-saṇḍaɱ nissāya āsayaɱ kappeyyaɱ,||<br />
									tatr'āsayaɱ kappetvā sāyaṇha-samayaɱ āsaya ni-k-khameyyaɱ,||<br />
									āsayā ni-k-khamitvā vijambheyyaɱ,||<br />
									vijambhitvā samantā catu-d-disā anuvilokeyyaɱ,||<br />
									samantā catu-d-disā anuviloketvā ti-k-khattuɱ sīha-nādaɱ nadeyyaɱ,||<br />
									ti-k-khattuɱ sīha-nādaɱ naditvā go-carāya pakkameyyaɱ,||<br />
									so varaɱ varaɱ miga-saŋghe vadhitvā mudu-maɱsāni mudu-maɱsāni bhakkhayitvā tam eva āsayaɱ ajjhupeyyan" ti.|| ||</p>

							<p class="f4 in2">Atha kho so sīho miga-rājā aññataraɱ vana-saṇḍaɱ nissāya āsayaɱ kappesi||<br />
							tatr'āsayaɱ kappetvā sāyaṇha-samayaɱ āsayā ni-k-khami.|| ||</p>

							<p class="f4 in2">Āsayā ni-k-khamitvā vijambhi.|| ||</p>

							<p class="f4 in2">Vijambhitvā samantā catu-d-disā anuvilokesi.|| ||</p>

							<p class="f4 in2">Samantā catu-d-disā anuviloketvā ti-k-khattuɱ sīha-nādaɱ-nadi.|| ||</p>

							<p class="f4 in2">Tikkhattuɱ sīha-nādaɱ naditvā go-carāya pakakami.|| ||</p>

							<p class="f4 in2">So varaɱ varaɱ miga-saŋghe vadhitvā mudu-maɱsāni mudu-maɱsāni bhakkhayitvā tam eva āsayaɱ ajjhupesi.|| ||</p>

							<p class="f4 in2"><a id="pg24"><span class="f2 g"><b>[24]</b></span></a> Tass'eva kho āvuso Pāṭika-putta,||<br />
							sīhassa miga-rañño vighāse saɱvaddho jara-sigālo ditto c'eva balavā ca.|| ||</p>

							<p class="f4 in2">Atha kho āvuso tassa jara-sigālassa etad ahosi:|| ||</p>

							      <p class="fp4 in4">"Ko c'āhaɱ ko sīho miga-rājā?|| ||</p>

									<p class="fp4 in4">Yan nūnāhaɱ aññataraɱ vana-saṇḍaɱ nissāya āsayaɱ kappeyyaɱ,||<br />
									tatr'āsayaɱ kappetvā sāyaṇha-samayaɱ āsaya ni-k-khameyyaɱ,||<br />
									āsayā ni-k-khamitvā vijambheyyaɱ,||<br />
									vijambhitvā samantā catu-d-disā anuvilokeyyaɱ,||<br />
									samantā catu-d-disā anuviloketvā ti-k-khattuɱ sīha-nādaɱ nadeyyaɱ,||<br />
									ti-k-khattuɱ sīha-nādaɱ naditvā go-carāya pakkameyyaɱ,||<br />
									so varaɱ varaɱ miga-saŋghe vadhitvā mudu-maɱsāni mudu-maɱsāni bhakkhayitvā tam eva āsayaɱ ajjhupeyyan" ti."|| ||</p>

							<p class="f4 in2">Atha kho so āvuso jara-sigālo aññataraɱ vana-saṇḍaɱ nissāya āsayaɱ kappesi.|| ||</p>

							<p class="f4 in2">Tatr'āsayaɱ kappetvā sāyaṇha-samayaɱ āsayā ni-k-khami.|| ||</p>

							<p class="f4 in2">Āsayā ni-k-khamitvā vijambhi.|| ||</p>

							<p class="f4 in2">Vijambhitvā samantā catu-d-disā anuvilokesi.|| ||</p>

							<p class="f4 in2">Samantā catu-d-disā anuviloketvā ti-k-khattuɱ sīha-nādaɱ-nadissāmī ti segālakaɱ yeva anadi,||<br />
							bheraṇḍakaɱ yeva anadi.|| ||</p>

							<p class="f4 in2">Ke ca chave segāle,||<br />
							ke pana sīha-nāde ti?</p>

							<p class="f4 in2">Evam eva kho tvaɱ āvuso Pāṭika-putta,||<br />
							Sugatāpadānesu jīvamāno||<br />
							Sugatātirittāni bhuñjamāno||<br />
							Tathāgate arahante Sammā-Sam-Buddhe āsādetabbaɱ maññasi.|| ||</p>

							<p class="f4 in2">Ke ca chavo Pāṭika-putto||<br />
							kā ca Tathāgatānaɱ arahantānaɱ Sammā-Sam-Buddhānaɱ āsādanā' ti?|| ||</p>

					<p class="f4">25. Yato kho Bhaggava, Jāliyo dārupattik-antevāsī iminā opammena n'eva asakkhi acelaɱ Pāṭika-puttaɱ tamhā āsanā cāvetuɱ,||<br />
					atha naɱ etad avoca:|| ||</p>

					      <p class="f4 in2"><a id="pg25"><span class="f2 g"><b>[25]</b></span></a> <i>'Sīho ti attānaɱ samekkhiyānaɱ||<br />
							maññi kotthu miga-rājā 'ham asmi,||<br />
							Tath'eva so segālakaɱ anadi,||<br />
							Ke ca chavo segāle,||<br />
							ke pana sīha-nāde' ti?'</i>|| ||</p>

							<p class="f4 in2">Evam eva kho tvaɱ āvuso Pāṭika-putto,||<br />
							Sugatāpadānesu jīvamāno||<br />
							Sugatātirittāni bhuñjamāno||<br />
							Tathāgate arahante Sammā-Sam-Buddhe āsādetabbaɱ maññasi.|| ||</p>

							<p class="f4 in2">Ke ca chavo Pāṭika-putto,||<br />
							kā ca Tathāgatānaɱ arahantānaɱ Sammā-Sam-Buddhānaɱ āsādanā' ti?</p>

					<p class="f4">26. Yato kho Bhaggava, Jāliyo dārupatnikantevāsi iminā pi opammena n'eva asakkhi acelaɱ Pāṭika-puttaɱ tamhā āsanā cāvetuɱ,||<br />
					atha naɱ etad avoca:|| ||</p>

					      <p class="f4 in2"><i>'Aññaɱ anucaŋkamanaɱ||<br />
							Attānaɱ vighāse samekkhiya||<br />
							Yāv'attānaɱ na passati||<br />
							Kotthu tāva vyaggho ti maññati||<br />
							Tath'eva so segālakaɱ anadi||<br />
							Ke ca chavo segāle||<br />
							ke pana sīha-nāde' ti?</i>|| ||</p>

							<p class="f4 in2">Evam eva kho tvaɱ āvuso Pāṭika-putta,||<br />
							Sugatāpadānesu jivamāno||<br />
							Sugatātirittāni bhuñjamāno||<br />
							Tathāgate arahante Sammā-Sam-Buddhe āsādetabbaɱ maññasi.|| ||</p>

							<p class="f4 in2">Ke ca chavo Pāṭika-putto,||<br />
							kā ca Tathāgatānaɱ arahantānaɱ Sammā-Sam-Buddhānaɱ āsādanā' ti?|| ||</p>

					<p class="f4">27. Yato kho Bhaggava, Jāliyo dārupattik-antevāsī iminā <a id="pg26"><span class="f2 g"><b>[26]</b></span></a> pi opammena n'eva asakkhi acelaɱ Pāṭika-puttaɱ tamhā āsanā cāvetuɱ,||<br />
					atha naɱ etad avoca:|| ||</p>

					      <p class="f4 in2"><i>'Bhutvāna bheke khala-mūsikāyo||<br />
							Kaṭasīsu khittāni ca koṇapāni,||<br />
							Mahā-vane suñña-vane vivaḍḍho||<br />
							Amaññi kotthu miga-rājā'ham asmi,||<br />
							Tath'eva so segālakaɱ anadi||<br />
							Ke ca chavo segālo,||<br />
							ke pana sīha-nāde ti?'</i>|| ||</p>

							<p class="f4 in2">Evam eva kho tvaɱ āvuso Pāṭika-putta,||<br />
							Sugatapadānesu jīvamāno||<br />
							Sugatātirittāni bhuñjamāno||<br />
							Tathāgate arahante Sammā-Sam-Buddhe āsādetabbaɱ maññasi.|| ||</p>

							<p class="f4 in2">Ke ca chavo Pāṭika-putto,||<br />
							kā ca Tathāgatānaɱ arahantānaɱ Sammā-Sam-Buddhānaɱ āsādanā' ti?|| ||</p>

					<p class="f4">Yato kho Bhaggava, Jāliyo dārupattik-antevāsī iminā pi opammena n'eva asakkhi acelaɱ Pāṭika-puttaɱ tamhā āsanā cāvetuɱ,||<br />
					atha taɱ parisaɱ āgantvā evam ārocesi:|| ||</p>

							<p class="f4 in2">'Parābhūta-rupo bho acelo Pāṭika-putto,||<br />
							'āyāmi āvuso, āyāmi āvuso' ti||<br />
							vatvā tatth'eva saɱsappati,||<br />
							na Sakkoti āsanā pi vuṭṭhātun' ti.|| ||</p>

					<p class="f4">Evaɱ vutte ahaɱ Bhaggava,||<br />
					taɱ parisaɱ etad avocaɱ:</p>

							<p class="f4 in2">'Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa:|| ||</p>

									<p class="fp4 in4">"Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan" ti.|| ||</p>

							<p class="f4 in2">muddhā pi tassa vipateyyā.|| ||</p>

							<p class="f4 in2">Sace pi āyasmantānaɱ Licchavīnaɱ evam assa:|| ||</p>

									<p class="fp4 in4">"Mayaɱ acelaɱ Pāṭika-puttaɱ varattāhi bandhitvā go-yugehi <a id="pg27"><span class="f2 g"><b>[27]</b></span></a> āviñjeyyāmā" ti.|| ||</p>

							<p class="f4 in2">Tā varattā chijjeraɱ Pāṭika-putto vā.|| ||</p>

							<p class="f4 in2">Abhabbo acelo Pāṭika-putto taɱ vācaɱ a-p-pahāya taɱ cittaɱ a-p-pahāya ti diṭṭhiɱ appaṭinissajjitvā mama sammukhī-bhāvaɱ āgantuɱ.|| ||</p>

							<p class="f4 in2">Sace pi'ssa evam assa:|| ||</p>

									<p class="fp4 in4">"Ahaɱ taɱ vācaɱ a-p-pahāya taɱ cittaɱ a-p-pahāya taɱ diṭṭhiɱ appaṭinissajjitvā Samaṇassa Gotamassa sammukhī-bhāvaɱ gaccheyyan" ti.|| ||</p>

							<p class="f4 in2">muddhā pi tassa vipateyyā' ti.|| ||</p>

					<p class="f4">28. Atha kho ahaɱ Bhaggava, taɱ parisaɱ dhammiyā kathāya||<br />
					sandassesiɱ samādapesiɱ samuttejesiɱ sampahaɱsesiɱ||<br />
					taɱ parisaɱ dhammiyā kathāya sanda-s-setvā samāda-petvā samutte-chetvā sampahaɱ-setvā mahā-bhandhanā mokkhaɱ karitvā,||<br />
					catur-ā-sīti-pāṇa-sahassāni mahā-viduggā uddharitvā,||<br />
					tejo-dhātuɱ samāpajjitvā,||<br />
					satta-tālaɱ vehāsaɱ abbhuggantvā,||<br />
					aññaɱ satta-tālam pi acciɱ abhinimminitvā jalitvā dhūmāyitvā Mahā-vane kūṭā-gāra-sālāya paccuṭṭhāsiɱ.|| ||</p>

					<p class="f4">Atha kho Bhaggava, Sunakkhatto Licchavi-putto yen'āhaɱ ten'upasankami,||<br />
					upasankamitvā maɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho ahaɱ Bhaggava,||<br />
					Sunakkhattaɱ Licchavi-puttaɱ etad avocaɱ:|| ||</p>

							<p class="f4 in2">'Taɱ kim maññasi Sunakkhatta?|| ||</p>

							<p class="f4 in2">Yath'ev'ahaɱ te acelaɱ Pāṭika-puttaɱ ārabbha vyākāsiɱ,||<br />
							tath'eva taɱ vipakkaɱ||<br />
							no aññathā vā' ti?|| ||</p>

							<p class="f4 in2">'Yath'eva me bhante,||<br />
							Bhagavā acelaɱ Pāṭika-puttaɱ ārabbha vyākāsi,||<br />
							tath'eva taɱ vipakkaɱ||<br />
							no aññathā' ti.|| ||</p>

							<p class="f4 in2">'Taɱ kim maññasi Sunakkhatta?|| ||</p>

							<p class="f4 in2">Yadi evaɱ sante kataɱ vā hoti,||<br />
							uttari-manussa-dhammā iddhi-pāṭihāriyaɱ akataɱ vā' ti?|| ||</p>

							<p class="f4 in2">'Addhā kho pana bhante,||<br />
							evaɱ sante kataɱ hoti,||<br />
							uttari-manussa-dhammā iddhi-pāṭihāriyaɱ||<br />
							no akatan' ti.|| ||</p>

							<p class="f4 in2">'Evam pi kho maɱ tvaɱ mogha-purisa,||<br />
							uttari-manussa-dhammā <a id="pg28"><span class="f2 g"><b>[28]</b></span></a> iddhi-pāṭihāriyaɱ karontaɱ evaɱ vadesi:|| ||</p>

									<p class="fp4 in4">"Na hi pana me bhante,||<br />
									Bhagavā uttari-manussa-dhammā iddhi-pāṭihāriyaɱ karotī" ti.|| ||</p>

							<p class="f4 in2">Passa mogha-purisa,||<br />
							yāvañ ca te idaɱ aparaddhan' ti.|| ||</p>

					<p class="f4">Evam pi kho Bhaggava,||<br />
					Sunakkhatto Licchavi-putto mayā vuccamāno apakkam'eva imasmā Dhamma-Vinayā yathā taɱ Āpāyiko Nerayiko."|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">Aggaññapaññattikathā</h4>

					<p class="f4">29. "Aggaññañ c'āhaɱ Bhaggava, pajānāmi,||<br />
					tañ ca pajānāmi tato ca uttaritaraɱ pajānāmi,||<br />
					tañ ca pajānanaɱ na parāmasāmi,||<br />
					aparāmasato ca me paccattaɱ yeva nibbuti viditā,||<br />
					yad abhijānaɱ Tathāgato no anayaɱ āpajjati.|| ||</p>

					<p class="f4">Santi Bhaggava, eke samaṇa-brāhmaṇā Issara-kuttaɱ Brahma-kuttaɱ ācariyakaɱ aggaññaɱ paññā-penti.|| ||</p>

					<p class="f4">Te'haɱ upasankamitvā evaɱ vadāmi:|| ||</p>

							<p class="f4 in2">'Saccaɱ kira tumhe āyasmanto Issara-kuttaɱ Brahma-kuttaɱ ācariyakaɱ aggaññaɱ paññapethā' ti?|| ||</p>

					<p class="f4">Te ca me evaɱ puṭṭhā:||<br />
					'Āmo' ti paṭijānanti.|| ||</p>

					<p class="f4">Te'haɱ evaɱ vadāmi:|| ||</p>

							<p class="f4 in2">'Kathaɱ vihitakaɱ pana tumhe āyasmanto Issara-kuttaɱ Brahma-kuttaɱ ācariyakaɱ aggaññaɱ paññapethā' ti.|| ||</p>

					<p class="f4">Te mayā puṭṭhā na sampāyanti.|| ||</p>

					<p class="f4">Asampāyantā mamañ ñeva paṭipucchanti.|| ||</p>

					<p class="f4">Tes'āhaɱ puṭṭho vyākaromi:</p>

							<p class="f4 in2">30. 'Hoti kho so āvuso samayo yaɱ kadāci karahaci dīghassa addhuno accayena ayaɱ loko saɱvaṭṭati.|| ||</p>

							<p class="f4 in2">Saɱvaṭṭamāne loke yebhuyyena sattā Ābhassara-saŋvatta-nikā honti.|| ||</p>

							<p class="f4 in2">Te tattha honti mano-mayā pīti-bhakkhā sayam-pabhā antalikkha-carā subha-ṭṭhāyino,||<br />
							ciraɱ dīgham addhānaɱ tiṭṭhanti.|| ||</p>

							<p class="f4 in2">Hoti kho so āvuso samayo yaɱ kadāci karahaci dīghassa addhuno accayena ayaɱ loko vivaṭṭati,||<br />
							vivaṭṭamāne loke suññaɱ Brahma-vimānaɱ pātu-bhavati.|| ||</p>

							<p class="f4 in2">Atha <a id="pg29"><span class="f2 g"><b>[29]</b></span></a> aññataro satto āyu-kkhayā vā puñña-kkhayā vā Ābhassara-kāyā cavitvā suññaɱ Brahma-vimānaɱ uppajjati.|| ||</p>

							<p class="f4 in2">So tattha hoti mano-mayo pīti-bhakkho sayam-pabho antalikkha-caro subha-ṭṭhāyī,||<br />
							ciraɱ dīgham addhānaɱ tiṭṭhati.|| ||</p>

							<p class="f4 in2">Tassa tattha ekakassa dīgha-rattaɱ nibbusitattā anabhirati paritassanā uppajjati:|| ||</p>

									<p class="fp4 in4">"Aho vata aññe pi sattā itthattaɱ āgaccheyyun" ti.|| ||</p>

							<p class="f4 in2">Atha añña pi sattā āyu-kkhayā vā puñña-kkhayā vā Ābhassara-kāyā cavitvā suññaɱ Brahma-vimānaɱ upapajjanti tassa sattassa saha-vyataɱ.|| ||</p>

							<p class="f4 in2">Te pi tattha honti mano-mayā pīti-bhakkhā samaypahā antalikkhacarā subha-ṭṭhāyino ciraɱ dīgham addhānaɱ tiṭṭhanti.|| ||</p>

							<p class="f4 in2">Tatr'āvuso yo so satto paṭhamaɱ upapanno,||<br />
							tassa evaɱ hoti:|| ||</p>

									<p class="fp4 in4">"Aham asmi Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūta-bhavyānaɱ.|| ||</p>

									<p class="fp4 in4">Mayā ime sattā nimmitā.|| ||</p>

									<p class="fp4 in4">Taɱ kissa hetu?|| ||</p>

									<p class="fp4 in4">Mamañ hi pubbe etad ahosi:|| ||</p>

											<p class="fp4 in6">'Aho vata aññe pi sattā itthattaɱ āgaccheyyun' ti.|| ||</p>

									<p class="fp4 in4">Iti mamañ ca mano-paṇidhi,||<br />
									ime ca sattā itthattaɱ āgatā" ti.|| ||</p>

							<p class="f4 in2">Ye pi te sattā pacchā upapannā,||<br />
							tesam pi evaɱ hoti:|| ||</p>

									<p class="fp4 in4">"Ayaɱ kho bhavaɱ Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā saṭṭhā sañjitā vasī pitā bhūta-bhavyānaɱ.|| ||</p>

									<p class="fp4 in4">Iminā mayaɱ bhotā Brahmunā nimmitā.|| ||</p>

									<p class="fp4 in4">Taɱ kissa hetu?|| ||</p>

									<p class="fp4 in4">Imañ hi mayaɱ addasāma idha paṭhamaɱ uppannaɱ,||<br />
									mayaɱ pan amhā pacchā uppannā" ti.|| ||</p>

							<p class="f4 in2"><a id="pg30"><span class="f2 g"><b>[30]</b></span></a> Tatr'āvuso, yo so satto paṭhamaɱ uppanno.|| ||</p>

							<p class="f4 in2">So dīghāyukataro ca hoti vaṇṇavantataro ca mahesakkhataro ca.|| ||</p>

							<p class="f4 in2">Ye pana te sattā pacchā uppannā,||<br />
							te appāyukatarā ca honti dubbaṇṇatarā ca appesakkhatarā ca.|| ||</p>

							<p class="f4 in2">Ṭhānaɱ kho pan'etaɱ āvuso,||<br />
							vijjati yaɱ aññataro satto tamhā kāyā cavitvā itthattaɱ āga-c-chati.|| ||</p>

							<p class="f4 in2">Itthattaɱ āgato samāno agārasmā anagāriyaɱ pabbajati.|| ||</p>

							<p class="f4 in2">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya,||<br />
							appamādam anvāya sammā-manasi-kāram anvāya tathā-rūpaɱ ceto-samādhiɱ phusati,||<br />
							yathā samāhite citte taɱ pubbe-nivāsaɱ anussarati,||<br />
							tato paraɱ nānussarati.|| ||</p>

							<p class="f4 in2">So evam āha:|| ||</p>

									<p class="fp4 in4">"Yo kho so bhavaɱ Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā saṭṭhā sañjitā vasī pitā bhūta-bhavyānaɱ,||<br />
									yena mayaɱ bhotā Brahmunā nimmitā,||<br />
									so nicco dhuvo sassato avipariṇāma-dhammo sassata-samaɱ tath'eva ṭhassati.|| ||</p>

									<p class="fp4 in4">Ye pana mayaɱ ahumhā tena bhotā Brahmunā nimmitā,||<br />
									te mayaɱ aniccā addhuvā appāyukā cavana-dhammā itthattaɱ āgatā" ti.|| ||</p>

							<p class="f4 in2">Evaɱ vihitakaɱ bho tumhe āyasmanto Issara-kuttaɱ Brahma-kuttaɱ ācariyakaɱ aggaññaɱ paññāpethā' ti.|| ||</p>

							<p class="f4 in2">Te evam āhaɱsu:|| ||</p>

									<p class="fp4 in4">"Evaɱ kho no āvuso Gotama sutaɱ yath'ev'āyasmā Gotamo āhā" ti.|| ||</p>

					<p class="f4">Aggaññña c'āhaɱ Bhaggava, pajānāmi tañ ca pajānāmi tato ca uttaritaraɱ pajānāmi,||<br />
					tañ ca pajānanaɱ na parāmasāmi,||<br />
					aparāmasato ca me paccattaɱ yeva nibbuti viditā,||<br />
					yad abhijānaɱ Tathāgato no anayaɱ āpajjati."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">31. "Santi Bhaggava, eke samaṇa-brāhmaṇā khiḍḍā-padosikaɱ ācariyakaɱ aggaññaɱ paññā-penti.|| ||</p>

					<p class="f4">Te'haɱ upasankamitvā evaɱ vadāmi:|| ||</p>

							<p class="f4 in2">'Saccaɱ kira tumhe āyasmanto khiḍḍā-padosikaɱ ācariyakaɱ aggaññaɱ paññāpethā' ti?|| ||</p>

					<p class="f4">Te ca me evaɱ puṭṭhā||<br />
					"Āmo" ti paṭijānanti.|| ||</p>

					<p class="f4"><a id="pg31"><span class="f2 g"><b>[31]</b></span></a> Te'haɱ evaɱ vadāmi:|| ||</p>

							<p class="f4 in2">'Kathaɱ vihitakaɱ no pana tumhe āyasmanto khiḍḍā-padosikaɱ ācariyakaɱ aggañasañaɱ paññāpethā' ti?|| ||</p>

					<p class="f4">Te mayā puṭṭhā na sampāyanti.|| ||</p>

					<p class="f4">Asampāyantā mamañ ñeva paṭipucchanti.|| ||</p>

					<p class="f4">Tes'āhaɱ puṭṭho vyākaromi:|| ||</p>

							<p class="f4 in2">'Sant'āvuso khiḍḍā-padūsikā nāma devā.|| ||</p>

							<p class="f4 in2">Te ati-velaɱ hassa-khiḍḍā-rati-dhamma-samāpannā viharanti.|| ||</p>

							<p class="f4 in2">Tesaɱ ati-velaɱ hassa-khiḍḍā-rati-dhamma-samāpannānaɱ,||<br />
							viharataɱ sati sammussati.|| ||</p>

							<p class="f4 in2">Satiyā sammosā te devā tamhā kāyā cavanti.|| ||</p>

							<p class="f4 in2">Ṭhānaɱ kho pan'etaɱ āvuso vijjati,||<br />
							yaɱ aññataro satto tamhā kāyā cavitvā itthattaɱ āga-c-chati.|| ||</p>

							<p class="f4 in2">Itthattaɱ āgato samāno agārasmā anagāriyaɱ pabbajati.|| ||</p>

							<p class="f4 in2">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya,||<br />
							appamādam anvāya sammā-manasi-kāram anvāya tathā-rūpaɱ ceto-samādhiɱ phusati,||<br />
							yathā samāhite citte taɱ pubbe-nivāsaɱ anussarati,||<br />
							tato paraɱ nānussarati.|| ||</p>

							<p class="f4 in2">So evam āha:|| ||</p>

									<p class="fp4 in4">"Ye kho te bhonto devā na khiḍḍā-padūsikā te na ati-velaɱ hassa-khiḍḍā-rati-dhamma-samāpannā viharanti.|| ||</p>

									<p class="fp4 in4">Tesaɱ nātivelaɱ hassa-khiḍḍā-rati-dhamma-samāpannānaɱ viharataɱ sati na sammussati.|| ||</p>

									<p class="fp4 in4">Satiyā asammosā te devā tamhā kāyā na cavanti.|| ||</p>

									<p class="fp4 in4">Niccā dhuvā sassatā avipariṇāma-dhammā sassata-samaɱ tath'eva ṭhassanti.|| ||</p>

									<p class="fp4 in4">Ye pana mayaɱ ahumhā khiḍḍā-padūsikā te mayaɱ ati-velaɱ hassa-khiḍḍā-rati-dhamma-samāpannā viharataɱ.|| ||</p>

									<p class="fp4 in4">Hassa-khiḍḍā-rati-dhamma-samāpannānā viharimhā.|| ||</p>

									<p class="fp4 in4">Tesaɱ nātivelaɱ hassa-khiḍḍā-rati-dhamma-samāpannānaɱ viharataɱ sati sammussi.|| ||</p>

									<p class="fp4 in4">Satiyā sammosā evaɱ mayaɱ tamhā kāyā cutā aniccā addhuvā appāyukā cavana-dhammā itthattaɱ āgatā" ti.|| ||</p>

							<p class="f4 in2">Evaɱ vihitakaɱ <a id="pg32"><span class="f2 g"><b>[32]</b></span></a> bho tumhe āyasmanto khiḍḍā-padosikaɱ ācariyakaɱ aggaññaɱ paññapethā' ti?|| ||</p>

							<p class="f4 in2">Te evam āhaɱsu:|| ||</p>

									<p class="fp4 in4">"Evaɱ kho no āvuso,||<br />
									Gotama sutaɱ yath'ev'āyasmā Gotamo āhā" ti.|| ||</p>

					<p class="f4">Aggaññña c'āhaɱ Bhaggava, pajānāmi tañ ca pajānāmi tato ca uttaritaraɱ pajānāmi,||<br />
					tañ ca pajānanaɱ na parāmasāmi,||<br />
					aparāmasato ca me paccattaɱ yeva nibbuti viditā,||<br />
					yad abhijānaɱ Tathāgato no anayaɱ āpajjati."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">31. Santi Bhaggava, eke samaṇa-brāhmaṇā mano-padosikaɱ ācariyakaɱ aggaññaɱ paññapenti.|| ||</p>

					<p class="f4">Te'haɱ upasankamitvā evaɱ vadāmi:|| ||</p>

							<p class="f4 in2">'Saccaɱ kira tumhe āyasmanto mano-padosikaɱ ācariyakaɱ aggaññaɱ paññapethā' ti?|| ||</p>

					<p class="f4">Te ca me evaɱ puṭṭhā||<br />
					'Āmo' ti paṭijānanti.|| ||</p>

					<p class="f4">Te'haɱ evaɱ vadāmi:|| ||</p>

							<p class="f4 in2">'Kathaɱ vihitakaɱ no pana tumhe āyasmanto mano-padosikaɱ ācariyakaɱ aggaññaɱ paññapethā?' Ti.|| ||</p>

					<p class="f4">Te mayā puṭṭhā na sampāyanti.|| ||</p>

					<p class="f4">Asampāyantā mamañ ñeva paṭipucchanti.|| ||</p>

					<p class="f4">Tes'āhaɱ puṭṭho vyākaromi:|| ||</p>

							<p class="f4 in2">'Sant'āvuso, Mano-padūsikā nāma devā.|| ||</p>

							<p class="f4 in2">Te ati-velaɱ añña-m-aññaɱ upanijjhāyanti.|| ||</p>

							<p class="f4 in2">Te ati-velaɱ añña-m-aññaɱ upanijjhāyantā añña-m-aññamhi cittāni padūsenti.|| ||</p>

							<p class="f4 in2">Añña-m-aññaɱ paduṭṭha-cittā kilanta-kāyā kilanta-cittā te devā tamhā kāyā cavanti.|| ||</p>

							<p class="f4 in2">Ṭhānaɱ kho pan'etaɱ āvuso,||<br />
							vijjati yaɱ aññataro satto tamhā kāyā cavitvā itthattaɱ āga-c-chati,||<br />
							itthattaɱ āgato samāno agārasmā anagāriyaɱ pabbajati.|| ||</p>

							<p class="f4 in2">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya,||<br />
							appamādam anvāya sammā-manasi-kāram anvāya tathā-rūpaɱ ceto-samādhiɱ phusati,||<br />
							yathā samāhite citte taɱ pubbe-nivāsaɱ anussarati,||<br />
							tato paraɱ nānussarati.|| ||</p>

							<p class="f4 in2">So evam āha:|| ||</p>

									<p class="fp4 in4">"Ye kho te bhonto devā na Mano-padūsikā te nātivelaɱ añña-m-aññaɱ upanijjhāyanti.|| ||</p>

									<p class="fp4 in4">Te nātivelaɱ añña-m-aññaɱ upanijjhāyantā añña-m-aññamhi cittāni na ppadūsenti.|| ||</p>

									<p class="fp4 in4">Te añña-m-aññamhi appaduṭṭha-cittā akilanta-kāyā akilanta-cittā te devā <a id="pg33"><span class="f2 g"><b>[33]</b></span></a> tamhā kāyā na cavanti niccā dhuvā sassatā avipariṇāma-dhammā sassati-samaɱ tath'eva ṭhassanti.|| ||</p>

									<p class="fp4 in4">Ye pana mayaɱ ahumhā Mano-padūsikā te mayaɱ ati-velaɱ añña-m-aññaɱ upanijjhāyimhā.|| ||</p>

									<p class="fp4 in4">Te mayaɱ ati-velaɱ añña-m-aññaɱ upanijjhāyantā añña-m-aññamhi cittāni padūsayimhā.|| ||</p>

									<p class="fp4 in4">Te mayaɱ añña-m-aññaɱ paduṭṭha-cittā kilanta-kāyā kilanta-cittā eva,||<br />
									mayaɱ tamhā kāyā cutā aniccā addhuvā appāyukā cavana-dhammā itthattaɱ āgatā" ti.|| ||</p>

							<p class="f4 in2">Evaɱ vihitakaɱ bho tumhe āyasmanto mano-padosikaɱ ācariyakaɱ aggaññaɱ paññapethā' ti.|| ||</p>

					<p class="f4">Te evam āhaɱsu:|| ||</p>

									<p class="f4 in2">"Evaɱ kho no āvuso Gotama,||<br />
									sutaɱ yathecāyasmā Gotamo āhā" ti.|| ||</p>

					<p class="f4">Aggaññña c'āhaɱ Bhaggava, pajānāmi||<br />
					tañ ca pajānāmi||<br />
					tato ca uttaritaraɱ pajānāmi,||<br />
					tañ ca pajānanaɱ na parāmasāmi,||<br />
					aparāmasato ca me paccattaɱ yeva nibbuti viditā,||<br />
					yad abhijānaɱ Tathāgato no anayaɱ āpajjati."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">32. Santi Bhaggava, eke samaṇa-brāhmaṇā adhicca-samuppannaɱ ācariyakaɱ aggaññaɱ paññapenti.|| ||</p>

					<p class="f4">Te'haɱ upasankamitvā evaɱ vadāmi:|| ||</p>

							<p class="f4">'Saccaɱ kira tumhe āyasmanto adhicca-samuppannaɱ ācariyakaɱ aggaññaɱ paññapethā' ti?|| ||</p>

					<p class="f4">Te ca me evaɱ puṭṭhā||<br />
					'Āmo' ti paṭijānanti.|| ||</p>

					<p class="f4">Te'haɱ evaɱ vadāmi:|| ||</p>

							<p class="f4 in2">'Kathaɱ vihitakaɱ no pana tumhe āyasmanto adhicca-samuppannaɱ ācariyakaɱ aggaññaɱ paññapethā' ti?|| ||</p>

					<p class="f4">Te ca mayā puṭṭhā na sampāyanti.|| ||</p>

					<p class="f4">Asampāyantā mamañ ñeva paṭipucchanti.|| ||</p>

					<p class="f4">Tes'āhaɱ puṭṭho vyākaromi:|| ||</p>

							<p class="f4 in2">'Sant'āvuso, Asañña-sattā nāma devā.|| ||</p>

							<p class="f4 in2">Saññuppādā ca pana te devā tamhā kāyā cavanti.|| ||</p>

							<p class="f4 in2">Ṭhānaɱ kho pan'etaɱ āvuso vijjati,||<br />
							yaɱ aññataro satto tamhā kāyā cavitvā itthattaɱ āga-c-chati,||<br />
							itthattaɱ āgato samāno agārasmā anagāriyaɱ pabbajati.|| ||</p>

							<p class="f4 in2">Agārasmā anagāriyaɱ pabba-jito samāno ātappam anvāya padhānam anvāya anuyogam anvāya,||<br />
							appamādam anvāya sammā-manasi-kāram anvāya tathā-rūpaɱ ceto-samādhiɱ phusati,||<br />
							yathā samāhite citte taɱ pubbe-nivāsaɱ anussarati,||<br />
							tato paraɱ nānussarati.|| ||</p>

							<p class="f4 in2">So evam āha:|| ||</p>

									<p class="fp4 in4">"Adhicca-samuppanno attā ca loko ca.|| ||</p>

									<p class="fp4 in4">Taɱ kissa hetu?|| ||</p>

									<p class="fp4 in4"><a id="pg34"><span class="f2 g"><b>[34]</b></span></a> Ahaɱ hi pubbe nāhosiɱ,||<br />
									so'mhi etarahi ahutvā santatāya pariṇato.|| ||</p>

							<p class="f4 in2">Evaɱ vihitakaɱ bho pana tumhe āyasmanto adhicca-samuppannaɱ ācariyakaɱ aggaññaɱ paññapethā" ti.|| ||</p>

					<p class="f4">Te evam āhaɱsu:|| ||</p>

							<p class="f4 in2">'Evaɱ kho no āvuso,||<br />
							Gotama sutaɱ yathecāyasmā Gotamo āhā' ti.|| ||</p>

					<p class="f4">Aggaññña c'āhaɱ Bhaggava, pajānāmi||<br />
					tañ ca pajānāmi||<br />
					tato ca uttaritaraɱ pajānāmi,||<br />
					tañ ca pajānanaɱ na parāmasāmi,||<br />
					aparāmasato ca me paccattaɱ yeva nibbuti viditā,||<br />
					yad abhijānaɱ Tathāgato no anayaɱ āpajjati."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">33. "Evaɱ vādiɱ kho maɱ Bhaggava,||<br />
					evam akkhāyiɱ eke samaṇa-brāhmaṇā asatā tucchā musā abhūtena abbh'ācikkhanti:|| ||</p>

							<p class="f4 in2">'Viparīto Samaṇo Gotamo bhikkhavo ca.|| ||</p>

							<p class="f4 in2">Samaṇo Gotamo evam āha:|| ||</p>

									<p class="fp4 in4">"Yasmiɱ samaye subhaɱ vimokkhaɱ upasampajja viharati,||<br />
									sabbaɱ tasmiɱ samaye asubhan t'eva pajānātī" ti.'|| ||</p>

					<p class="f4">Na kho pan'āhaɱ Bhaggava evaɱ vadāmi:|| ||</p>

							<p class="f4 in2">'Yasmiɱ samaye subhaɱ vimokkhaɱ upasampajja viharati||<br />
							sabbaɱ tasmiɱ samaye asubhan t'eva pajānātī' ti.|| ||</p>

					<p class="f4">Evaɱ ca khvāhaɱ Bhaggava, vadāmi:|| ||</p>

							<p class="f4">'Yasmiɱ samaye subhaɱ vimokkhaɱ upasampajja viharati,||<br />
							subhan t'eva tasmiɱ samaye pajānātī' ti."|| ||</p>

					<p class="f4">"Teca bhante, viparītā ye Bhagavantaɱ viparītato dahanti bhikkhavo ca||<br />
					evaɱ pasanno ahaɱ.|| ||</p>

					<p class="f4">Bhagavati, <a id="pg35"><span class="f2 g"><b>[35]</b></span></a> pahoti ca me Bhagavā tathā dhammaɱ desetuɱ yathā ahaɱ subhaɱ vimokkhaɱ upasampajja vihareyyan" ti.|| ||</p>

					<p class="f4">"Dukkaraɱ kho evaɱ Bhaggava,||<br />
					tayā añña-diṭṭhikena añña-khantikena añña-rucikena aññatr'āyogena aññatr'ācariyakena subhaɱ vimokkhaɱ upasampajja viharituɱ.|| ||</p>

					<p class="f4">Iŋgha tvaɱ Bhaggava, yo ca te ayaɱ mayi pasādo,||<br />
					tam eva tvaɱ sādhukaɱ anurakkhā" ti.|| ||</p>

					<p class="f4">"Sace taɱ bhante, mayā dukkaraɱ añña-diṭṭhikena añña-khantikena añña-rucikena aññatr'āyogena aññatr'ācariyakena subhaɱ vimokkhaɱ upasampajja viharituɱ,||<br />
					yo ca me ayaɱ bhante, Bhagavati pasādo,||<br />
					tam evāhaɱ sādhukam anurakkhissāmī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano Bhaggava-gotto paribbājako Bhagavato bhāsitaɱ abhinandi ti.|| ||</p>

					<p class="f4 ctr">Pāṭikasuttaɱ niṭṭhitaɱ paṭhamaɱs|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>