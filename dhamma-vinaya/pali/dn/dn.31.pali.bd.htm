<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 31, The Sigālovada (Siṇgālovāda) Suttantaṃ. Of this sutta Buddhaghosa writes, 'nothing in the duties of housemen is left unmentioned. This Suttanta is called the Vinaya of the Houseman. Hence in one who practises what he has been taught in it, growth is to be looked for, and not decay.' And Rhys Davids adds: 'And truly we may say even now of this Vinaya, or code of discipline, so fundamental are the human interests involved, so sane and wide is the wisdom that envisages them, that the utterances are as fresh and practically as binding to-day and here as they were then at Rājagaha.'" />
<title>DN 31: Sigālovada (Siṇgālovāda) Suttantaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>
<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p31">Sutta 31</a></h4>

					<h1>Sigālovada (Siṇgālovāda) Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg180"><span class="f2 g"><b>[180]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/misc/dn/dn.31.grim.misc.htm">grim</a>][<a href="../../../dhamma-vinaya/pts/dn/dn.31.rhyt.pts.htm#p1">pts</a>][<a href="../../../dhamma-vinaya/ati/dn/dn.31.nara.ati.htm#p1">ati-nara</a>][<a href="../../../dhamma-vinaya/ati/dn/dn.31.kell.ati.htm#p1">ati-kell</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaṃ samayaṃ Bhagavā Rājagahe viharati veṭavane Kalandakanivāpe.|| ||</p>

					<p class="f4">Tena kho pana samayena sigālako gahapati-putto kālasseva vuṭṭhāya Rājagahā ni-k-khamitvā allavattho allakeso pañjaliko puthuddisā namassati,||<br />
					purattimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ.|| ||</p>

					<p class="f4"><b>[2]</b> Atha kho Bhagavā pubbaṇha-samayaṃ nivāsetvā patta-cīvaraṃ ādāya Rājagahaṃ piṇḍāya pāvisi.|| ||</p>

					<p class="f4">Addasā kho Bhagavā sigālakaṃ gahapati-puttaṃ kālasseva vuṭṭhāya Rājagahā ni-k-khamitvā allavattaṃ allakesaṃ pañjalikaṃ puthudadisā namassantaṃ,||<br />
					puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disaṃ.|| ||</p>

					<p class="f4">Disvāna sigālakaṃ gahapati-puttaṃ etad avoca:</p>

					<p class="f4">"Kin nu kho tvaṃ gahapati-putta kālasseva uṭṭhāya Rājagahā ni-k-khamitvā allavattho allakeso pañjaliko puthuddisā <a id="pg181"><span class="f2 g"><b>[181]</b></span></a> namassasi,||<br />
					puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disanti?".|| ||</p>

					<p class="f4">"Pitā maṃ bhante kālaṃ karonto evaṃ avaca:|| ||</p>

					<p class="f4">'Disā tāta namasseyyāsī' ti.|| ||</p>

					<p class="f4">So kho ahaṃ bhante pituvacanaṃ sakkaronto garu-karonto mānento pūjento kālasseva vuṭṭhāya Rājagahā ni-k-khamitvā allavattho allakeso pañjaliko puthuddisā namassāmi,||<br />
					puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ heṭṭhimaṃ disaṃ uparimaṃ disanti".|| ||</p>

					<p class="f4">"Na kho gahapati-putta ariyassa vinaye evaṃ chaddisā namassitabbā" ti.|| ||</p>

					<p class="f4">"Yathā-kathaṃ pana bhante ariyassa vinaye chaddisā namassitabbā?|| ||</p>

					<p class="f4">Sādhu me bhante Bhagavā tathā dhammaṃ desetu yathā Ariyassa vinaye chaddisā namassitabbā" ti.|| ||</p>

					<p class="f4">Tena hi gahapati-putta suṇāhi,||<br />
					sādhukaṃ manasi karohi,||<br />
					bhāsissāmī' ti.|| ||</p>

					<p class="f4">'Evaṃ bhante' ti kho sigālo gahapati-putto Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4"><b>[3]</b> "Yato kho gahapati-putta ariya-sāvakassa cattāro kammakilesā pahīṇā honti,||<br />
					catūhi ṭhānehi pāpa-kammaṃ na karoti,||<br />
					cha ca bhogānaṃ apāya-mukhāni na sevati,||<br />
					so evaṃ cuddasapāpakāpagato,||<br />
					chaddisāpaṭicchādī,||<br />
					ubhayaloka-vijayāya paṭipanno hoti,||<br />
					tassa ayaṃ c'eva loko āraddho hoti paro ca loko.|| ||</p>

					<p class="f4">So kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Katamassa cattāro kammakilesā pahīṇā honti?</p>

					<p class="f4">Pāṇātipāto kho gahapati-putta kammakileso,||<br />
					adinnādānaṃ kammakileso,||<br />
					kāmesu micchā-cāro kammakiloso,||<br />
					musā-vādo kammakileso.|| ||</p>

					<p class="f4">Imassa cattāro kammakilesā pahīṇā hontī" ti.|| ||</p>

					<p class="f4">Idam avoca Bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idaṃ vatvā Sugato,||<br />
					athāparaṃ etad avoca Satthā:|| ||</p>

							<p class="f4"><a id="pg182"><span class="f2 g"><b>[182]</b></span></a> <b>[4]</b> Pāṇ-ā-tipātaṃ adinnādānaṃ musā-vādo ca vuccati.|| ||</p>

							<p class="f4">Para-dāra-gamanañ c'eva na p-pasaṃ-santi paṇḍitā ti.|| ||</p>

					<p class="ctr c">&#9632;</p>

					<p class="f4"><b>[5]</b> "Katamehi catūhi ṭhānehi pāpa-kammaṃ karoti?|| ||</p>

					<p class="f4">Chandāgatiṃ gacchanto pāpa-kammaṃ karoti,||<br />
					dos-ā-gatiṃ gacchanto pāpa-kammaṃ karoti,||<br />
					moh-ā-gataṃ gacchanto pāpa-kammaṃ karoti,||<br />
					bhayāgatiṃ gacchanto pāpa-kammaṃ karoti.|| ||</p>

					<p class="f4">Yato kho gahapati-putta ariya-sāvako n'eva chand-ā-gatiṃ gacchati,||<br />
					na dos-ā-gatiṃ gacchati,||<br />
					na moh-ā-gatiṃ gacchati,||<br />
					na bhayāgatiṃ gacchati,||<br />
					imehi catūhi ṭhānehi pāpa-kammaṃ na karotī" ti.|| ||</p>

					<p class="f4">Idam avoca Bhagavā.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><b>[6]</b> Idaṃ vatvā Sugato athāparaṃ etad avoca Satthā:|| ||</p>

							<p class="f4">Chandā dosā bhayā mohā yo dhammaṃ ativattati,||<br />
							Nihīyati tassa yaso kāḷa-pakkhe va candimā.|| ||</p>

							<p class="f4">Chandā dosā bhayā mohā yo dhammaṃ nāti-vattati,||<br />
							Āpūrati tassa yaso sukkapakkhe va candimā ti.|| ||</p>

					<p class="ctr c">&#9632;</p>

					<p class="f4"><b>[7]</b> "Katamāni cha bhogānaṃ apāya-mukhāni na sevati?</p>

					<p class="f4">Surā-mera-yamajja-pamā-daṭ-ṭhān'ānuyogo kho gahapati-putta bhogānaṃ apāya-mukhaṃ.|| ||</p>

					<p class="f4">Vikāla-visikhā-cariyānuyogo bhogānaṃ apāya-mukhaṃ.|| ||</p>

					<p class="f4">Samajjābhicaraṇaṃ bhogānaṃ apāya-mukhaṃ.|| ||</p>

					<p class="f4">Jūtappamādaṭ-ṭhān'ānuyogo bhogānaṃ apāya-mukhaṃ.|| ||</p>

					<p class="f4">Pāpa-mitt-ā-nuyogo bhogānaṃ apāya-mukhaṃ.|| ||</p>

					<p class="f4">Ālassānuyogo bhogānaṃ apāya-mukhaṃ.|| ||</p>

					<p class="f4"><b>[8]</b> Cha kho'me gahapati-putta ādīnavā surā-mera-yamajja-pamā-daṭ-ṭhān'ānuyoge:||<br />
					sandiṭṭhi-kā dhanajānī,||<br />
					kalahappavaḍḍhanī,||<br />
					rogānaṃ āyatanaṃ,||<br />
					akittisañjananī,||<br />
					<a id="pg183"><span class="f2 g"><b>[183]</b></span></a> kopīnanidaṃsanī paññāyadubbalī-karaṇītv'eva chaṭṭhaṃ padaṃ bhavati.|| ||</p>

					<p class="f4">Ime kho gahapati-putta cha ādīnavā surā-mera-yamajja-pamā-daṭ-ṭhān'ānuyoge.|| ||</p>

					<p class="f4"><b>[9]</b> Cha kho'me gahapati-putta ādīnavā vikālavisikhācariyānuyoge:||<br />
					attā pi'ssa agutto arakkhito hoti putta-dāro pi'ssa agutto arakkhito hoti,||<br />
					sāpateyyampi'ssa aguttaṃ arakkhitaṃ hoti,||<br />
					saṇkiyo ca hoti pāpakesu ṭhānesu,||<br />
					abhūtavacanaṃ ca tasmiṃ rūhati,||<br />
					bahūnañca dukkha-dhammānaṃ purakkhato hoti.|| ||</p>

					<p class="f4">Ime kho gahapati-putta cha ādīnavā vikālavisikhācariyānuyoge.|| ||</p>

					<p class="f4"><b>[10]</b> Cha kho'me gahapati-putta ādīnavā samajjābhicaraṇe:||<br />
					kva naccaṃ,||<br />
					kva gītaṃ,||<br />
					kva vāditaṃ,||<br />
					kva akkhānaṃ,||<br />
					kva pāṇissaraṃ,||<br />
					kva kumbhathūṇan ti?|| ||</p>

					<p class="f4">Ime kho gahapati-putta cha ādīnavā samajjābhivaraṇe.|| ||</p>

					<p class="f4"><b>[11]</b> Cha kho'me gahapati-putta ādīnavā jūtappamādaṭ-ṭhān'ānuyoge:||<br />
					jayaṃ veraṃ pasavati,||<br />
					jito vittamanusocati,||<br />
					sandiṭṭhi-kā dhanajāni,||<br />
					sabhāgatassa1 vacanaṃ na rūhati,||<br />
					mittāmccānaṃ paribhūto hoti,||<br />
					āvāhavivāhakānaṃ apatthito hoti,||<br />
					akkhadhutto ayaṃ purisa-puggalo nālaṃ dārabharaṇāyā' ti.|| ||</p>

					<p class="f4">Ime kho gahapati-putta cha ādīnavā jūtappamādaṭ-ṭhān'ānuyoge.|| ||</p>

					<p class="f4"><b>[12]</b> Cha kho'me gahapati-putta ādīnavā pāpa-mittānuyoge:||<br />
					ye dhuttā,||<br />
					ye soṇḍā,||<br />
					ye pipāsā,||<br />
					ye nekatikā,||<br />
					ye cañcanikā,||<br />
					ye sāhasikā,||<br />
					tyāssa mittā honti te sahāyā.|| ||</p>

					<p class="f4"><a id="pg184"><span class="f2 g"><b>[184]</b></span></a> Ime kho gahapati-putta cha ādīnavā pāpa-mitt-ā-nuyoge.|| ||</p>

					<p class="f4"><b>[13]</b> Cha kho'me gahapati-putta ādīnavā ālassānuyoge:||<br />
					atisītanti kammaṃ na karoti,||<br />
					atiuṇhanti kammaṃ na karoti,||<br />
					atisāyanti kammaṃ na karoti,||<br />
					atipāto'ti kammaṃ na karoti,||<br />
					atichāto'smīti kammaṃ na karoti,||<br />
					atidhāto'smīti kammaṃ na karoti.|| ||</p>

					<p class="f4">Tassa evaṃ kiccāpadesabahulassa viharato anuppannā c'eva bhogā nūppajjanti,||<br />
					uppannā ca bhogā parikkhayaṃ gacchanti.|| ||</p>

					<p class="f4">Imo kho gahapati putta cha ādīnavā ālassānuyoge" ti.|| ||</p>

					<p class="f4">Idam avoca Bhagavā.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><b>[14]</b> Idaṃ vatvā Sugato athāparaṃ etad avoca Satthā:|| ||</p>

							<p class="f4 in2">Hoti pānasakhā nāma hoti sammiyasammiyo||<br />
							Yo ca atthesu jātesu sahāyo hoti so sakhā.|| ||</p>

							<p class="f4 in2">Ussūraseyyā paradārasevanā||<br />
							Verappasaṃgo ca anatthatā ca||<br />
							Pāpā ca mittā sukadariyatā ca||<br />
							Ete cha ṭhānā purisaṃ dhaṃsayanti.|| ||</p>

							<p class="f4 in2">Pāpamitto pāpasakho pāpaācāragocaro||<br />
							Asmā lokā parambhā ca ubhayā dhaṃsate naro.|| ||</p>

							<p class="f4 in2">Akkhitthiyo vāruṇī naccagītaṃ||<br />
							Divāsoppaṃ pāricariyā akāle||<br />
							Pāpā ca mittā sukadariyatā ca||<br />
							Ete cha ṭhānā purisaṃ dhaṃsayanti.|| ||</p>

							<p class="f4 in2">Akkhehi dibbanti suraṃ pivanti||<br />
							Yantitthiyo pāṇasamā paresaṃ||<br />
							<a id="pg185"><span class="f2 g"><b>[185]</b></span></a> nihīnasevī na ca vuddhasevi||<br />
							Nihīyare kā'apakkhe'va cando.|| ||</p>

							<p class="f4 in2">Yo vāruṇī adhano akiñ cano||<br />
							Pipāso pivaṃ pāpaṃ gato||<br />
							Udakamiva iṇaṃ vigāhati||<br />
							Akulaṃ4 kāhiti khippamattano.|| ||</p>

							<p class="f4 in2">Na divāsoppasīlena rattimuṭṭhānadessinā,||<br />
							Niccaṃ mattena soṇḍena sakkā āvasituṃ gharaṃ.|| ||</p>

							<p class="f4 in2">Atisītaṃ atiuṇhaṃ atisāyam idaṃ ahū,||<br />
							Iti vissaṭṭhakammanne atthā accenti māṇave.|| ||</p>

							<p class="f4 in2">Yo'dha sītañ ca uṇhañca tīṇā bhiyyo na maññati||<br />
							Karaṃ purisakiccāni so sukhā na vihāyatī ti.|| ||</p>

					<p class="ctr c">&#9632;</p>

					<p class="f4"><b>[15]</b> "Cattāro'me gahapati-putta amittā mittapaṭirūpakā1 veditabbā.|| ||</p>

					<p class="f4">Aññadatthuharo amitto mittapaṭirūpako veditabbo,||<br />
					vacīparamo amitto mittapaṭirūpako veditabbo,||<br />
					anuppiyabhāṇī amitto mittapaṭirūpako veditabbo,||<br />
					apāyasahāyo amitto mittapaṭirūpako veditabbo.|| ||</p>

					<p class="f4"><b>[16]</b> Catūhi kho gahapati-putta ṭhānehi aññadatthuharo <a id="pg186"><span class="f2 g"><b>[186]</b></span></a> amitto mittapaṭirūpako veditabbo.|| ||</p>

					<p class="f4">Aññadatthuharo hoti appena bahumicchati,||<br />
					Bhayassa kiccaṃ karoti sevati atthakāraṇā.|| ||</p>

					<p class="f4">Imehi kho gahapati-putta catūhi ṭhānehi aññadatthuharo amitto mittapaṭirūpako veditabbo.|| ||</p>

					<p class="f4"><b>[17]</b> Catūhi kho gahapati-putta ṭhānehi vacīparamo amitto mittapaṭirūpako veditabbo.|| ||</p>

					<p class="f4">Atītena paṭisatharati anāgatena paṭisatharatiṃ,||<br />
					niratthakena saṇgaṇhāti,||<br />
					pacc'uppannesu kivecasu vyasanaṃ dasseti.|| ||</p>

					<p class="f4">Imehi kho gahapati-putta catūhi ṭhānehi vacīparamo amitto mittapaṭirūpako veditabbo.|| ||</p>

					<p class="f4"><b>[18]</b> Catūhi kho gahapati-putta ṭhanehi anuppiyabhāṇi amitto mittapaṭirūpako veditabbo.|| ||</p>

					<p class="f4">Pāpakampi'ssaṃ anujānāti,||<br />
					kalyāṇampi'ssa anujānāti,||<br />
					sammukhā'ssa vaṇṇaṃ bhāsati,||<br />
					parammukhā'ssa avaṇṇaṃ bhāsati.|| ||</p>

					<p class="f4">Imehi kho gahapati-putta catūhi ṭhānehi anuppiyabhāṇī amitto mittapaṭirūpa veditabbo.|| ||</p>

					<p class="f4"><b>[19]</b> Catūhi kho gahapati-putta ṭhānehi apāyasahāyo amitto mittapaṭirūpako veditabbo:||<br />
					surā-mera-yamajja-pamā-daṭ-ṭhān'ānuyoge sahāyo hoti,||<br />
					vikālavisikhācariyānuyoge sahāyo hoti,||<br />
					samajjābhivaraṇe sahāyo hoti,||<br />
					jūtappamādaṭ-ṭhān'ānuyoge sahāyo hoti.|| ||</p>

					<p class="f4">Imehi kho gahapati-putta catūhi ṭhānehi apāyasahāyo amitto mittapaṭirūpako veditabbo" ti.|| ||</p>

					<p class="f4">Idam avoca Bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><b>[20]</b> Idaṃ vatvā Sugato athāparaṃ etad avoca Satthā:|| ||</p>

							<p class="f4 in2">Aññadatthuharo mitto yo ca mitto vacīparo,||<br />
							Anuppiyañ ca yo āha apāyesu ca yo sakhā.|| ||</p>

							<p class="f4 in2">Ete amitte cattāro iti viññāya paṇḍito,||<br />
							Ārakā parivajjeyya Maggaṃ paṭibhayaṃ yathā ti.|| ||</p>

					<p class="ctr c">&#9632;</p>

					<p class="f4"><a id="pg187"><span class="f2 g"><b>[187]</b></span></a> <b>[21]</b> "Cattāro'me gahapati-putta mittā suhadā veditabbā:||<br />
					upakāro mitto suhado veditabbo,||<br />
					samānasukha-dukkho mitto suhado veditabbo,||<br />
					atthakkhāyī mitto suhado veditabbo,||<br />
					anukampako mitto suhado veditabbo.|| ||</p>

					<p class="f4"><b>[22]</b> Catūhi kho gahapati-putta ṭhānehi upakāro mitto suhado veditabbo.|| ||</p>

					<p class="f4">Pamattaṃ rakkhati,||<br />
					pamattassa sāpateyyaṃ rakkhati,||<br />
					bhītassa saraṇaṃ hoti,||<br />
					uppanne kicca-karaṇīye taddiguṇaṃ bhogaṃ anuppadeti.|| ||</p>

					<p class="f4">Imehi kho gahapati-putta catūhi ṭhānehi upakāro mitto suhado veditabbo.|| ||</p>

					<p class="f4"><b>[23]</b> Catūhi kho gahapati-putta ṭhānehi samānasukha-dukkho mitto suhado veditabbo:||<br />
					guyham assa ācikkhati,||<br />
					guyham assa parigūhati,||<br />
					āpadāsu na vijahati,||<br />
					jīvitampi'ssa atthāya pariccattaṃ hoti.|| ||</p>

					<p class="f4">Imehi kho gahapati-putta catūhi ṭhānehi samānasukha-dukkho mitto suhado veditabbo.|| ||</p>

					<p class="f4"><b>[24]</b> Catūhi kho pana gahapati-putta ṭhānehi atthakkhāyī mitto suhado veditabbo:||<br />
					pāpā nivāreti,||<br />
					kalyāṇe niveseti,||<br />
					a-s-sutaṃ sāveti,||<br />
					saggassa Maggaṃ ācikkhati.|| ||</p>

					<p class="f4">Imehi kho gahapati-putta catūhi ṭhānehi atthakkhāyī mitto suhado veditabbo.|| ||</p>

					<p class="f4"><b>[25]</b> Catūhi kho pana gahapati-putta ṭhānehi ānukampako mitto suhado veditabbo:||<br />
					abhavenassa na nandati,||<br />
					bhavenassa nandati,||<br />
					avaṇṇaṃ bhaṇamānaṃ nivāreti,||<br />
					vaṇṇaṃ bhaṇamānaṃ pasaṃsati.|| ||</p>

					<p class="f4">Imehi kho gahapati-putta catūhi ṭhānehi ānukampako mitto suhado veditabbo" ti.|| ||</p>

					<p class="f4">Idam avoca Bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><b>[26]</b> Idaṃ vatvā Sugato,||<br />
					athāparaṃ etad avoca Satthā:|| ||</p>

							<p class="f4 in2"><a id="pg188"><span class="f2 g"><b>[188]</b></span></a> Upakāro ca yo mitto yo ca mitto sukhe dukkhe||<br />
							Atthakkhāyī ca yo mitato yo ca mitto'nukampako.|| ||</p>

							<p class="f4 in2">Etepi mitte cattāro iti viññāya paṇḍito||<br />
							Sakkaccaṃ payirupāseyya mātā puttaṃ'va orasaṃ.|| ||</p>

							<p class="f4 in2">Paṇḍito sīla-sampanno jalaṃ aggī va bhāsati||<br />
							Bhoge saṃharamānassa bhamarasseva irīyato||<br />
							Bhogā sannicayaṃ yanti vammiko'vupacīyatī.|| ||</p>

							<p class="f4 in2">Evaṃ bhoge samāhatvā alamatto kule gihī||<br />
							Catudhā vibhaje bhoge sa ve mittāni ganthati.|| ||</p>

							<p class="f4 in2">Ekena bhoge bhuñjeyya dvīhi kammaṃ payojaye||<br />
							Catutthañ ca nidhāpeyya āpadāsu bhavissatī" ti.|| ||</p>

					<p class="ctr c">&#9632;</p>

					<p class="f4"><b>[27]</b> "Kathañ ca gahapati-putta ariya-sāvako chaddisāpaṭicchādī hoti?|| ||</p>

					<p class="f4">Cha yimā gahapati-putta disā veditabbā: puratthimā disā mātā-pitaro veditabbā.|| ||</p>

					<p class="f4">Dak- <a id="pg189"><span class="f2 g"><b>[189]</b></span></a> khiṇā disā ācariyā veditabbā.|| ||</p>

					<p class="f4">Pacchimā disā putta-dārā veditabbā.</p>

					<p class="f4">Uttarā disā mitt-ā-maccā veditabbā.|| ||</p>

					<p class="f4">Heṭṭhimā disā dāsakamma-karā veditabbā.</p>

					<p class="f4">Uparimā disā samaṇa-brāhmaṇā veditabbā.|| ||</p>

					<p class="f4"><b>[28]</b> Pañcahi kho gahapati-putta ṭhānehi puttena puratthimā disā mātā-pitaro pacc'upaṭṭhātabbā:||<br />
					bhato nesambharissāmi1,||<br />
					kiccaṃ n'esaṃ karissāmi,||<br />
					kula-vaṃsaṃ ṭhapessāmi,||<br />
					dāyajjaṃ paṭipacchāmi,||<br />
					atha vā pana petānaṃ kāla-katānaṃ dakkhiṇaṃ anuppadassāmī" ti.|| ||</p>

					<p class="f4">Imehi kho gahapati-putta pañcahi ṭhānehi puttena puratthimā disā mātā-pitaro pacc'upaṭṭhitā pañcahi ṭhānehi puttaṃ anukampanti:||<br />
					pāpā nivārenti,||<br />
					kaḷyāṇe nivesenti,||<br />
					sippaṃ sikkhāpenti,||<br />
					patirūpena dārena saṃyojenti,||<br />
					samaye dāyajjaṃ niyyātenti.|| ||</p>

					<p class="f4">Imehi kho gahapati-putta pañcahi ṭhānehi puttena puratthimā disāmātā-pitaro pacc'upaṭṭhitā imehi pañcahi ṭhānehi puttaṃ anukampanti.|| ||</p>

					<p class="f4">Evamassa esā puratthimā disā paṭi-c-channā hoti khemā appaṭibhayā.|| ||</p>

					<p class="f4"><b>[29]</b> Pañcahi kho gahapati-putta ṭhānehi antevāsinā dakkhiṇā disā ācariyā pacc'upaṭṭhātabbā:||<br />
					uṭṭhānena,||<br />
					upaṭṭhānena,||<br />
					sussūsāya,||<br />
					pāricariyāya,||<br />
					sakkaccaṃ sippapaṭiggahaṇena.|| ||</p>

					<p class="f4">Imehi kho gahapati-putta pañcahi ṭhānehi antevāsinā dakkhiṇā disā ācariyā pacc'upaṭṭhitā,||<br />
					pañcahi ṭhānehi antevāsiṃ anukampanti:||<br />
					suvinītaṃ vinenti,||<br />
					suggahitaṃ gāhāpenti,||<br />
					sabbasippasutaṃ samakkhāyino bhavanti,||<br />
					mitt-ā-maccesu paṭiyādenti,||<br />
					disāsu parittānaṃ karonti.|| ||</p>

					<p class="f4">Imehi kho gahapati-putta pañcahi ṭhānehi antevāsinā <a id="pg190"><span class="f2 g"><b>[190]</b></span></a> dakkhiṇā disā ācariyā pacc'upaṭṭhitā,||<br />
					imehi pañcahi ṭhānehi antevāsiṃ anukampanti.|| ||</p>

					<p class="f4">Evamassa esā dakkhiṇā disā paṭi-c-channā hoti khemā appaṭibhayā.|| ||</p>

					<p class="f4"><b>[30]</b> Pañcahi kho gahapati-putta ṭhānehi sāmikena pacchimā disā bhariyā pacc'upaṭṭhātabbā:||<br />
					sammānanāya,||<br />
					anavamānanāya,||<br />
					anaticariyāya,||<br />
					issariyavossaggena,||<br />
					alaṇkārānuppadānena.|| ||</p>

					<p class="f4">Imehi kho gahapati-putta pañcahi ṭhānehi sāmikena pacchimā disā bhariyā pacc'upaṭṭhitā,||<br />
					pañcahi ṭhānehi sāmikaṃ anukampati:||<br />
					su-saṃvihita-kammantā ca hoti,||<br />
					susaṃgahitaparijanā ca,||<br />
					anati-cārinī ca,||<br />
					sambhataṃ anurakkhati,||<br />
					dakkhā ca hoti analasā sabbakiccesu.|| ||</p>

					<p class="f4">Imehi kho gahapati-putta pañcahi ṭhānehi sāmikena pacchimā disā bhariyā pacc'upaṭṭhitā imehi pañcahi ṭhānehi sāmikaṃ anukampati.|| ||</p>

					<p class="f4">Evamassa esā pacchimā disā paṭi-c-channā hoti khemā appaṭibhayā.|| ||</p>

					<p class="f4"><b>[31]</b> Pañcahi kho gahapati-putta ṭhānehi kula-puttena uttarā disā mitt-ā-maccā pacc'upaṭṭhātabbā:||<br />
					dānena,||<br />
					peyyavajjena,||<br />
					attha-cariyāya,||<br />
					samān'attatāya,||<br />
					avisavādanatāya.|| ||</p>

					<p class="f4">Imehi kho gahapati-putta pañcahi ṭhānehi kula-puttena uttarā disā mitt-ā-maccā pacc'upaṭṭhitā pañcahi ṭhānehi kula-puttaṃ anukampanti:||<br />
					pamattaṃ rakkhanti,||<br />
					pamattassa sāpateyyaṃ rakkhanti,||<br />
					bhītassa saraṇaṃ honti,||<br />
					āpadāsu na vijahanti,||<br />
					aparapajā c'assa paṭipūjenti.|| ||</p>

					<p class="f4">Imehi kho gahapati-putta pañcahi ṭhānehi kula-puttena uttarā disā mitt-ā-maccā pacc'upaṭṭhitā imehi pañcahi ṭhānehi kula-puttaṃ anukampanti.|| ||</p>

					<p class="f4">Evamassa esā uttarā disā paṭi-c-channā hoti khemā appaṭibhayā.|| ||</p>

					<p class="f4"><b>[32]</b> Pañcahi kho gahapati-putta ṭhānehi ayirakena <a id="pg191"><span class="f2 g"><b>[191]</b></span></a> heṭṭhimā disā dāsakamma-karā pacc'upaṭṭhātabbā:||<br />
					yathā-balaṃ kammantasaṃvidhānena,||<br />
					bhattavetanānuppadānena,||<br />
					gilānupaṭṭhānena,||<br />
					acchariyānaṃ rasānaṃ saṃvibhāgena,||<br />
					samaye vossaggena.|| ||</p>

					<p class="f4">Imehi kho gahapati-putta pañcahi ṭhānehi ayirakena heṭṭhimā disā dāsakamma-karā pacc'upaṭṭhitā pañcahi ṭhānehi ayirakaṃ anukampanti.|| ||</p>

					<p class="f4">Pubbuṭṭhāyino ca honti,||<br />
					pacchā-nipātino ca,||<br />
					dinnādāyino ca,||<br />
					sukata-kamma-karā ca,||<br />
					kittivaṇṇaharā ca.|| ||</p>

					<p class="f4">Imehi kho gahapati-putta pañcahi ṭhānehi ayirakena heṭṭhimā disā dāsakamma-karā pacc'upaṭṭhitā imehi pañcahi ṭhānehi ayirakaṃ anukampanti.|| ||</p>

					<p class="f4">Evamassa esā heṭṭhimā disā paṭi-c-channā hoti khemā appaṭibhayā.|| ||</p>

					<p class="f4"><b>[33]</b> Pañcahi kho gahapati-putta ṭhānehi kula-puttena uparimā disā samaṇa-brāhmaṇā pacc'upaṭṭhātabbā:||<br />
					mettena kāya-kammena,||<br />
					mettena vacī-kammena,||<br />
					mettena mano-kammena,||<br />
					anāvaṭadvaratāya,||<br />
					āmisānuppadānena.|| ||</p>

					<p class="f4">Imehi kho gahapati-putta pañcahi ṭhānehi kula-puttena uparimā disā samaṇa-brāhmaṇā pacc'upaṭṭhitā chahi ṭhānehi kula-puttaṃ anukampanti.|| ||</p>

					<p class="f4">Pāpā nivārenti,||<br />
					kalyāṇe nivesenti,||<br />
					kalyāṇena manasā anukampanti,||<br />
					a-s-sutaṃ sāventi,||<br />
					sutaṃ pariyodapenti,||<br />
					saggassa Maggaṃ ācikkhanti.|| ||</p>

					<p class="f4">Imehi kho gahapati-putta chahi ṭhānehi kula-puttena uparimā disā samaṇabuhmaṇā pacc'upaṭṭhitā imehi chabhi ṭhānehi kula-puttaṃ anukampanti.|| ||</p>

					<p class="f4">Evamassa esā uparimā disā paṭi-c-channā hoti khemā appaṭibhayā" ti.|| ||</p>

					<p class="f4">Idam avoca Bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><b>[34]</b> Idaṃ vatvā Sugato athāparaṃ etad avoca Satthā:|| ||</p>

							<p class="f4">"Mātāpitā disā pubbā ācariyā dakkhiṇā disā||<br />
							<a id="pg192"><span class="f2 g"><b>[192]</b></span></a> putta-dārā disā paccā mitt-ā-maccā ca uttarā.||<br />
							Dāsakamma-karā heṭṭhā uddhaṃ samaṇa-brāhmaṇā||<br />
							Etā disā namasseyya alamatto kule gihī.||<br />
							Paṇḍito sīla-sampanno sanho ca paṭibhānavā,||<br />
							Nivātavutti atthaddho tādiso labhate yasaṃ.||<br />
							Uṭṭhānako analaso āpadāsu na vedhati,||<br />
							Acchinnavutti medhāvī tādiso labhate yasaṃ.||<br />
							Saṇgāhako mittakaro vadaññū vītamaccharo,||<br />
							Netā vinetā anunetā tādiso labhate yasaṃ.||<br />
							Dānañca peyyavajjañ ca attha-cariyā ca yā idha,||<br />
							Samānattatā ca dhammesu tattha tattha yathārahaṃ.||<br />
							Ete kho saṇgahā loke rathassāṇī va yāyato,||<br />
							Ete ca saṇgahā nāssu na mātā puttakāraṇā,||<br />
							Labhetha mānaṃ pūjaṃ vā pitā vā puttakāraṇā.||<br />
							Yasmā ca saṇgahe ete samavekkhanti paṇḍitā,||<br />
							<a id="pg193"><span class="f2 g"><b>[193]</b></span></a> tasmā mahattaṃ papponti pāsaṃsā ca bhavanti te" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><b>[18]</b> Evaṃ vutte sigālako gahapati-putto Bhagavantaṃ etad avoca:</p>

					<p class="f4">"Abhikkantaṃ bhante,||<br />
					abhikkantaṃ bhante. seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					adhakāre vā tela-pajjotaṃ dhāreyya cakkhu-manto rūpāni dakkhantīti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi,||<br />
					Dhammañ ca bhikkhu-saṇgañ ca.|| ||</p>

					<p class="f4">Upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="ctr">Sigāla Suttaṃ niṭṭhitaṃ aṭṭhamaṃ|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>