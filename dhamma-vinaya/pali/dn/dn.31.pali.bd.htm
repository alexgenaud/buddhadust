<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 31, The Sigala Suttantam." />
<title>DN 31: Sigala Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>
<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p31">Sutta 31</a></h4>

					<h1>Sigālovada Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg180"><span class="f2 g"><b>[180]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/misc/dn/dn.31.grim.misc.htm">grim</a>][<a href="../../../dhamma-vinaya/pts/dn/dn.31.rhyt.pts.htm#p1">pts</a>][<a href="../../../dhamma-vinaya/ati/dn/dn.31.nara.ati.htm#p1">ati-nara</a>][<a href="../../../dhamma-vinaya/ati/dn/dn.31.kell.ati.htm#p1">ati-kell</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaɱ samayaɱ Bhagavā Rājagahe viharati veṭavane Kalandakanivāpe.|| ||</p>

					<p class="f4">Tena kho pana samayena sigālako gahapati-putto kālasseva vuṭṭhāya Rājagahā ni-k-khamitvā allavattho allakeso pañjaliko puthuddisā namassati,||<br />
					purattimaɱ disaɱ dakkhiṇaɱ disaɱ pacchimaɱ disaɱ uttaraɱ disaɱ heṭṭhimaɱ disaɱ uparimaɱ disaɱ.|| ||</p>

					<p class="f4"><b>[2]</b> Atha kho Bhagavā pubbaṇha-samayaɱ nivāsetvā patta-cīvaraɱ ādāya Rājagahaɱ piṇḍāya pāvisi.|| ||</p>

					<p class="f4">Addasā kho Bhagavā sigālakaɱ gahapati-puttaɱ kālasseva vuṭṭhāya Rājagahā ni-k-khamitvā allavattaɱ allakesaɱ pañjalikaɱ puthudadisā namassantaɱ,||<br />
					puratthimaɱ disaɱ dakkhiṇaɱ disaɱ pacchimaɱ disaɱ uttaraɱ disaɱ heṭṭhimaɱ disaɱ uparimaɱ disaɱ.|| ||</p>

					<p class="f4">Disvāna sigālakaɱ gahapati-puttaɱ etad avoca: kin nu kho tvaɱ gahapati-putta kālasseva uṭṭhāya Rājagahā ni-k-khamitvā allavattho allakeso pañjaliko puthuddisā <a id="pg181"><span class="f2 g"><b>[181]</b></span></a> namassasi,||<br />
					puratthimaɱ disaɱ dakkhiṇaɱ disaɱ pacchimaɱ disaɱ uttaraɱ disaɱ heṭṭhimaɱ disaɱ uparimaɱ disanti?".|| ||</p>

					<p class="f4">"Pitā maɱ bhante kālaɱ karonto evaɱ avaca:|| ||</p>

					<p class="f4">'Disā tāta namasseyyāsī' ti.|| ||</p>

					<p class="f4">So kho ahaɱ bhante pituvacanaɱ sakkaronto garu-karonto mānento pūjento kālasseva vuṭṭhāya Rājagahā ni-k-khamitvā allavattho allakeso pañjaliko puthuddisā namassāmi,||<br />
					puratthimaɱ disaɱ dakkhiṇaɱ disaɱ pacchimaɱ disaɱ uttaraɱ disaɱ heṭṭhimaɱ disaɱ uparimaɱ disanti".|| ||</p>

					<p class="f4">"Na kho gahapati-putta ariyassa vinaye evaɱ chaddisā namassitabbā" ti.|| ||</p>

					<p class="f4">"Yathā-kathaɱ pana bhante ariyassa vinaye chaddisā namassitabbā?|| ||</p>

					<p class="f4">Sādhu me bhante Bhagavā tathā dhammaɱ desetu yathā ariyassa vinaye chaddisā namassitabbā" ti.|| ||</p>

					<p>Chaddisā|| ||</p>

					<p class="f4"><b>[3]</b> Tena hi gahapati-putta suṇāhi,||<br />
					sādhukaɱ manasi karohi,||<br />
					bhāsissāmī' ti.|| ||</p>

					<p class="f4">'Evaɱ bhante' ti kho sigālo gahapati-putto Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">"Yato kho gahapati-putta ariya-sāvakassa cattāro kammakilesā pahīṇā honti,||<br />
					catūhi ṭhānehi pāpa-kammaɱ na karoti,||<br />
					cha ca bhogānaɱ apāya-mukhāni na sevati,||<br />
					so evaɱ cuddasapāpakāpagato,||<br />
					chaddisāpaṭicchādī,||<br />
					ubhayaloka-vijayāya paṭipanno hoti,||<br />
					tassa ayaɱ c'eva loko āraddho hoti paro ca loko.|| ||</p>

					<p class="f4">So kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Kammakilesā|| ||</p>

					<p class="f4"><b>[4]</b> Katamassa cattāro kammakilesā pahīṇā honti? Pāṇāti-pāto kho gahapati-putta kammakileso,||<br />
					adinn'ādānaɱ kammakileso,||<br />
					kāmesu micchā-cāro kammakiloso,||<br />
					musā-vādo kammakileso.|| ||</p>

					<p class="f4">Imassa cattāro kammakilesā pahīṇā hontī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato,||<br />
					athāparaɱ etad avoca Satthā:|| ||</p>

					<p class="f4"><a id="pg182"><span class="f2 g"><b>[182]</b></span></a> pāṇāti-pātaɱ adinn'ādānaɱ musā-vādo ca vuccati.|| ||</p>

					<p class="f4">Paradāragamanañc'eva nappasaɱ-santi paṇḍitā' ti.|| ||</p>

					<p class="f4">Agatigamanāni|| ||</p>

					<p class="f4"><b>[5]</b> Katamehi catūhi ṭhānehi pāpa-kammaɱ karoti?|| ||</p>

					<p class="f4">Chandāgatiɱ gacchanto pāpa-kammaɱ karoti,||<br />
					dos-ā-gatiɱ gacchanto pāpa-kammaɱ karoti,||<br />
					moh-ā-gataɱ gacchanto pāpa-kammaɱ karoti,||<br />
					bhayāgatiɱ gacchanto pāpa-kammaɱ karoti.|| ||</p>

					<p class="f4">Yato kho gahapati-putta ariya-sāvako n'eva chand-ā-gatiɱ gacchati,||<br />
					na dos-ā-gatiɱ gacchati,||<br />
					na moh-ā-gatiɱ gacchati,||<br />
					na bhayāgatiɱ gacchati,||<br />
					imehi catūhi ṭhānehi pāpa-kammaɱ na karotī' ti.|| ||</p>

					<p class="f4">Idam avoca Bhagavā idaɱ vatvā Sugato athāparaɱ etad avoca Satthā:|| ||</p>

					<p class="f4">Chandā dosā bhayā mohā yo dhammaɱ ativattati,||<br />
					Nihīyati tassa yaso kā'apakkhe'va candimā.|| ||</p>

					<p class="f4">Chandā dosā bhayā mohā yo dhammaɱ nāti-vattati,||<br />
					Āpūrati tassa yaso1 sukkapakkhe'va2 candimā'ti.|| ||</p>

					<p class="f4">Cha apāya-mukhāni|| ||</p>

					<p class="f4"><b>[6]</b> Katamāni cha bhogānaɱ apāya-mukhāni na sevati? Surā-mera-yamajja-pamā-daṭṭhānānuyogo kho gahapati-putta bhogānaɱ apāya-mukhaɱ.|| ||</p>

					<p class="f4">Vikālavisikhācariyānuyogo bhogānaɱ apāya-mukhaɱ.|| ||</p>

					<p class="f4">Samajjābhicaraṇaɱ bhogānaɱ apāya-mukhaɱ.|| ||</p>

					<p class="f4">Jūtappamādaṭṭhānānuyogo bhogānaɱ apāya-mukhaɱ.|| ||</p>

					<p class="f4">Pāpamittānuyogo bhogānaɱ apāya-mukhaɱ.|| ||</p>

					<p class="f4">Ālassānuyogo bhogānaɱ apāya-mukhaɱ.|| ||</p>

					<p class="f4">Majjapanādīnavā|| ||</p>

					<p class="f4">Cha kho'me gahapati-putta ādīnavā surā-mera-yamajja-pamā-daṭṭhānānuyoge:||<br />
					sandiṭṭhi-kā dhanajānī,||<br />
					kalahappavaḍḍhanī,||<br />
					rogānaɱ āyatanaɱ,||<br />
					akittisañjananī,||<br />
					<a id="pg183"><span class="f2 g"><b>[183]</b></span></a> kopīnanidaɱsanī paññāyadubbalī-karaṇītv'eva chaṭṭhaɱ padaɱ bhavati.|| ||</p>

					<p class="f4">Ime kho gahapati-putta cha ādīnavā surā-mera-yamajja-pamā-daṭṭhānānuyoge.|| ||</p>

					<p class="f4">Vikālacariyādīnāvā|| ||</p>

					<p class="f4">Cha kho'me gahapati-putta ādīnavā vikālavisikhācariyānuyoge:||<br />
					attā'pi'ssa agutto arakkhito hoti putta-dāro pi'ssa agutto arakkhito hoti,||<br />
					sāpateyyampi'ssa aguttaɱ arakkhitaɱ hoti,||<br />
					saŋkiyo ca hoti pāpakesu ṭhānesu,||<br />
					abhūtavacanaɱ ca tasmiɱ rūhati,||<br />
					bahūnañca dukkha-dhammānaɱ purakkhato hoti.|| ||</p>

					<p class="f4">Ime kho gahapati-putta cha ādīnavā vikālavisikhācariyānuyoge.|| ||</p>

					<p class="f4">Samajjābhivaraṇādīnavā|| ||</p>

					<p class="f4">Cha kho'me gahapati-putta ādīnavā samajjābhicaraṇe:||<br />
					kva naccaɱ,||<br />
					kva gītaɱ,||<br />
					kva vāditaɱ,||<br />
					kva akkhānaɱ,||<br />
					kva pāṇissaraɱ,||<br />
					kva kumbhathūṇan ti?|| ||</p>

					<p class="f4">Ime kho gahapati-putta cha ādīnavā samajjābhivaraṇe.|| ||</p>

					<p class="f4">Jūtappamādādīnavā|| ||</p>

					<p class="f4">Cha kho'me gahapati-putta ādīnavā jūtappamādaṭṭhānānuyoge:||<br />
					jayaɱ veraɱ pasavati,||<br />
					jito vittamanusocati,||<br />
					sandiṭṭhi-kā dhanajāni,||<br />
					sabhāgatassa1 vacanaɱ na rūhati,||<br />
					mittāmccānaɱ paribhūto hoti,||<br />
					āvāhavivāhakānaɱ apatthito hoti,||<br />
					akkhadhutto ayaɱ purisa-puggalo nālaɱ dārabharaṇāyā' ti.|| ||</p>

					<p class="f4">Ime kho gahapati-putta cha ādīnavā jūtappamādaṭṭhānānuyoge.|| ||</p>

					<p class="f4">Pāpamittānuyogādīnavā|| ||</p>

					<p class="f4">Cha kho'me gahapati-putta ādīnavā pāpa-mittānuyoge:||<br />
					ye dhuttā,||<br />
					ye soṇḍā,||<br />
					ye pipāsā,||<br />
					ye nekatikā,||<br />
					ye cañcanikā,||<br />
					ye sāhasikā,||<br />
					tyāssa mittā honti.|| ||</p>

					<p class="f4">Te sahāyā.|| ||</p>

					<p class="f4"><a id="pg184"><span class="f2 g"><b>[184]</b></span></a> Ime kho gahapati-putta cha ādīnavā pāpa-mittānuyoge.|| ||</p>

					<p class="f4">Ālassādīnāvā|| ||</p>

					<p class="f4">Cha kho'me gahapati-putta ādīnavā ālassānuyoge:||<br />
					atisītanti kammaɱ na karoti,||<br />
					atiuṇhanti kammaɱ na karoti,||<br />
					atisāyanti kammaɱ na karoti,||<br />
					atipāto'ti kammaɱ na karoti,||<br />
					atichāto'smīti kammaɱ na karoti,||<br />
					atidhāto'smīti kammaɱ na karoti.|| ||</p>

					<p class="f4">Tassa evaɱ kiccāpadesabahulassa viharato anuppannā c'eva bhogā nūppajjanti,||<br />
					uppannā ca bhogā parikkhayaɱ gacchanti.|| ||</p>

					<p class="f4">Imo kho gahapati putta cha ādīnavā ālassānuyoge" ti.|| ||</p>

					<p class="f4">Idam avoca Bhagavā,||<br />
					idaɱ vatvā Sugato athāparaɱ etad avoca Satthā:|| ||</p>

					<p class="f4"><b>[1]</b> Sabhāye tassa (kam)|| ||</p>

					<p class="f4"><b>[7]</b> "Hoti pānasakhā nāma hoti sammiyasammiyo|| ||</p>
					<p class="f4">Yo ca atthesu jātesu sahāyo hoti so sakhā. 1|| ||</p>

					<p class="f4">Ussūraseyyā paradārasevanā||<br />
					Verappasaŋgo ca anatthatā ca||<br />
					Pāpā ca mittā sukadariyatā ca||<br />
					Ete cha ṭhānā purisaɱ dhaɱsayanti.|| ||</p>

					<p class="f4">Pāpamitto pāpasakho pāpaācāragocaro||<br />
					Asmā lokā parambhā ca ubhayā dhaɱsate naro.|| ||</p>

					<p class="f4">Akkhitthiyo vāruṇī naccagītaɱ||<br />
					Divāsoppaɱ pāricariyā akāle||<br />
					Pāpā ca mittā sukadariyatā ca||<br />
					Ete cha ṭhānā purisaɱ dhaɱsayanti.|| ||</p>

					<p class="f4">Akkhehi dibbanti suraɱ pivanti||<br />
					Yantitthiyo pāṇasamā paresaɱ||<br />
					<a id="pg185"><span class="f2 g"><b>[185]</b></span></a> nihīnasevī na ca vuddhasevi||<br />
					Nihīyare kā'apakkhe'va cando.|| ||</p>

					<p class="f4">Yo vāruṇī adhano akiñ cano||<br />
					Pipāso pivaɱ pāpaɱ gato||<br />
					Udakamiva iṇaɱ vigāhati||<br />
					Akulaɱ4 kāhiti khippamattano.|| ||</p>

					<p class="f4">Na divāsoppasīlena rattimuṭṭhānadessinā,||<br />
					Niccaɱ mattena soṇḍena sakkā āvasituɱ gharaɱ.|| ||</p>

					<p class="f4">Atisītaɱ atiuṇhaɱ atisāyam idaɱ ahū,||<br />
					Iti vissaṭṭhakammanne atthā accenti māṇave.|| ||</p>

					<p class="f4">Yo'dha sītañ ca uṇhañca tīṇā bhiyyo na maññati||<br />
					Karaɱ purisakiccāni so sukhā na vihāyatī" ti.|| ||</p>

					<p class="f4">Mittapaṭirūpakā|| ||</p>

					<p class="f4"><b>[8]</b> Cattāro'me gahapati-putta amittā mittapaṭirūpakā1 veditabbā.|| ||</p>

					<p class="f4">Aññadatthuharo amitto mittapaṭirūpako veditabbo,||<br />
					vacīparamo amitto mittapaṭirūpako veditabbo,||<br />
					anuppiyabhāṇī amitto mittapaṭirūpako veditabbo,||<br />
					apāyasahāyo amitto mittapaṭirūpako veditabbo.|| ||</p>

					<p class="f4">Catūhi kho gahapati-putta ṭhānehi aññadatthuharo <a id="pg186"><span class="f2 g"><b>[186]</b></span></a> amitto mittapaṭirūpako veditabbo.|| ||</p>

					<p class="f4">Aññadatthuharo hoti appena bahumicchati,||<br />
					Bhayassa kiccaɱ karoti sevati atthakāraṇā.|| ||</p>

					<p class="f4">Imehi kho gahapati-putta catūhi ṭhānehi aññadatthuharo amitto mittapaṭirūpako veditabbo.|| ||</p>

					<p class="f4">Catūhi kho gahapati-putta ṭhānehi vacīparamo amitto mittapaṭirūpako veditabbo.|| ||</p>

					<p class="f4">Atītena paṭisatharati anāgatena paṭisatharatiɱ,||<br />
					niratthakena saŋgaṇhāti,||<br />
					paccuppannesu kivecasu vyasanaɱ dasseti.|| ||</p>

					<p class="f4">Imehi kho gahapati-putta catūhi ṭhānehi vacīparamo amitto mittapaṭirūpako veditabbo.|| ||</p>

					<p class="f4">Catūhi kho gahapati-putta ṭhanehi anuppiyabhāṇi amitto mittapaṭirūpako veditabbo.|| ||</p>

					<p class="f4">Pāpakampi'ssaɱ3 anujānāti,||<br />
					kalyāṇampi'ssa anujānāti,||<br />
					sammukhā'ssa vaṇṇaɱ bhāsati,||<br />
					parammukhā'ssa avaṇṇaɱ bhāsati.|| ||</p>

					<p class="f4">Imehi kho gahapati-putta catūhi ṭhānehi anuppiyabhāṇī amitto mittapaṭirūpa veditabbo.|| ||</p>

					<p class="f4">Catūhi kho gahapati-putta ṭhānehi apāyasahāyo amitto mittapaṭirūpako veditabbo:||<br />
					surā-mera-yamajja-pamā-daṭṭhānānuyoge sahāyo hoti,||<br />
					vikālavisikhācariyānuyoge sahāyo hoti,||<br />
					samajjābhivaraṇe sahāyo hoti,||<br />
					jūtappamādaṭṭhānānuyoge sahāyo hoti.|| ||</p>

					<p class="f4">Imehi kho gahapati-putta catūhi ṭhānehi apāyasahāyo amitto mittapaṭirūpako veditabbo'ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

					<p class="f4">"Aññadatthuharo mitto yo ca mitto vacīparo,||<br />
					Anuppiyañ ca yo āha apāyesu ca yo sakhā.|| ||</p>

					<p class="f4">Ete amitte cattāro iti viññāya paṇḍito,||<br />
					Ārakā parivajjeyya Maggaɱ paṭibhayaɱ yathā" ti.|| ||</p>

					<p class="f4">Suhadamittā|| ||</p>

					<p class="f4"><b>[9]</b> <a id="pg187"><span class="f2 g"><b>[187]</b></span></a> cattāro'me gahapati-putta mittā suhadā veditabbā:||<br />
					upakāro mitto suhado veditabbo,||<br />
					samānasukha-dukkho mitto suhado veditabbo,||<br />
					atthakkhāyī mitto suhado veditabbo,||<br />
					anukampako mitto suhado veditabbo.|| ||</p>

					<p class="f4">Catūhi kho gahapati-putta ṭhānehi upakāro mitto suhado veditabbo.|| ||</p>

					<p class="f4">Pamattaɱ rakkhati,||<br />
					pamattassa sāpateyyaɱ rakkhati,||<br />
					bhītassa saraṇaɱ hoti,||<br />
					uppanne kicca-karaṇīye taddiguṇaɱ bhogaɱ anuppadeti.|| ||</p>

					<p class="f4">Imehi kho gahapati-putta catūhi ṭhānehi upakāro mitto suhado veditabbo.|| ||</p>

					<p class="f4">Catūhi kho gahapati-putta ṭhānehi samānasukha-dukkho mitto suhado veditabbo:||<br />
					guyham assa ācikkhati,||<br />
					guyham assa parigūhati,||<br />
					āpadāsu na vijahati,||<br />
					jīvitampi'ssa atthāya pariccattaɱ hoti.|| ||</p>

					<p class="f4">Imehi kho gahapati-putta catūhi ṭhānehi samānasukha-dukkho mitto suhado veditabbo.|| ||</p>

					<p class="f4">Catūhi kho pana gahapati-putta ṭhānehi atthakkhāyī mitto suhado veditabbo:||<br />
					pāpā nivāreti,||<br />
					kalyāṇe niveseti,||<br />
					a-s-sutaɱ sāveti,||<br />
					saggassa Maggaɱ ācikkhati.|| ||</p>

					<p class="f4">Imehi kho gahapati-putta catūhi ṭhānehi atthakkhāyī mitto suhado veditabbo.|| ||</p>

					<p class="f4">Catūhi kho pana gahapati-putta ṭhānehi ānukampako mitto suhado veditabbo:||<br />
					abhavenassa na nandati,||<br />
					bhavenassa nandati,||<br />
					avaṇṇaɱ bhaṇamānaɱ nivāreti,||<br />
					vaṇṇaɱ bhaṇamānaɱ pasaɱsati.|| ||</p>

					<p class="f4">Imehi kho gahapati-putta catūhi ṭhānehi ānukampako mitto suhado veditabbo" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato,||<br />
					athāparaɱ etad avoca Satthā:|| ||</p>

					<p class="f4"><b>[10]</b> <a id="pg188"><span class="f2 g"><b>[188]</b></span></a> "Upakāro ca yo mitto yo ca mitto sukhe dukhe||<br />
					Atthakkhāyī ca yo mitato yo ca mitto'nukampako.|| ||</p>

					<p class="f4">Etepi mitte cattāro iti viññāya paṇḍito||<br />
					Sakkaccaɱ payirupāseyya mātā puttaɱ'va orasaɱ.|| ||</p>

					<p class="f4">Paṇḍito sīla-sampanno jalaɱ aggī va bhāsati||<br />
					Bhoge saɱharamānassa bhamarasseva irīyato||<br />
					Bhogā sannicayaɱ yanti vammiko'vupacīyatī.|| ||</p>

					<p class="f4">Evaɱ bhoge samāhatvā alamatto kule gihī||<br />
					Catudhā vibhaje bhoge sa ve mittāni ganthati.|| ||</p>

					<p class="f4">Ekena bhoge bhuñjeyya dvīhi kammaɱ payojaye||<br />
					Catutthañca nidhāpeyya āpadāsu bhavissatī" ti.|| ||</p>

					<p class="f4">Chaddisāpaṭicchādanaɱ|| ||</p>

					<p class="f4"><b>[11]</b> Kathañ ca gahapati-putta ariya-sāvako chaddisāpaṭicchādī hoti?|| ||</p>

					<p class="f4">Chayimā gahapati-putta disā veditabbā: puratthimā disā mātā-pitaro veditabbā.|| ||</p>

					<p class="f4">Dakkhiṇā <a id="pg189"><span class="f2 g"><b>[189]</b></span></a> disā ācariyā veditabbā.|| ||</p>

					<p class="f4">Pacchimā disā putta-dārā veditabbā. Uttarā disā mitt-ā-maccā veditabbā.|| ||</p>

					<p class="f4">Heṭṭhimā disā dāsakamma-karā veditabbā. Uparimā disā samaṇa-brāhmaṇā veditabbā.|| ||</p>

					<p class="f4">Pañcahi kho gahapati-putta ṭhānehi puttena puratthimā disā mātā-pitaro pacc'upaṭṭhātabbā:||<br />
					bhato nesambharissāmi1,||<br />
					kiccaɱ n'esaɱ karissāmi,||<br />
					kula-vaɱsaɱ ṭhapessāmi,||<br />
					dāyajjaɱ paṭipacchāmi,||<br />
					atha vā pana petānaɱ kāla-katānaɱ dakkhiṇaɱ anuppadassāmī" ti.|| ||</p>

					<p class="f4">Imehi kho gahapati-putta pañcahi ṭhānehi puttena puratthimā disā mātā-pitaro pacc'upaṭṭhitā pañcahi ṭhānehi puttaɱ anukampanti:||<br />
					pāpā nivārenti,||<br />
					kaḷyāṇe nivesenti,||<br />
					sippaɱ sikkhāpenti,||<br />
					patirūpena dārena saɱyojenti,||<br />
					samaye dāyajjaɱ niyyātenti.|| ||</p>

					<p class="f4">Imehi kho gahapati-putta pañcahi ṭhānehi puttena puratthimā disāmātā-pitaro pacc'upaṭṭhitā imehi pañcahi ṭhānehi puttaɱ anukampanti.|| ||</p>

					<p class="f4">Evamassa esā puratthimā disā paṭi-c-channā hoti khemā appaṭibhayā.|| ||</p>

					<p class="f4"><b>[12]</b> Pañcahi kho gahapati-putta ṭhānehi antevāsinā dakkhiṇā disā ācariyā pacc'upaṭṭhātabbā:||<br />
					uṭṭhānena,||<br />
					upaṭṭhānena,||<br />
					sussūsāya,||<br />
					pāricariyāya,||<br />
					sakkaccaɱ sippapaṭiggahaṇena.|| ||</p>

					<p class="f4">Imehi kho gahapati-putta pañcahi ṭhānehi antevāsinā dakkhiṇā disā ācariyā pacc'upaṭṭhitā,||<br />
					pañcahi ṭhānehi antevāsiɱ anukampanti:||<br />
					suvinītaɱ vinenti,||<br />
					suggahitaɱ gāhāpenti,||<br />
					sabbasippasutaɱ samakkhāyino bhavanti,||<br />
					mitt-ā-maccesu paṭiyādenti5,||<br />
					disāsu parittānaɱ karonti.|| ||</p>

					<p class="f4">Imehi kho gahapati-putta pañcahi ṭhānehi antevāsinā <a id="pg190"><span class="f2 g"><b>[190]</b></span></a> dakkhiṇā disā ācariyā pacc'upaṭṭhitā,||<br />
					imehi pañcahi ṭhānehi antevāsiɱ anukampanti.|| ||</p>

					<p class="f4">Evamassa esā dakkhiṇā disā paṭi-c-channā hoti khemā appaṭibhayā.|| ||</p>

					<p class="f4"><b>[13]</b> Pañcahi kho gahapati-putta ṭhānehi sāmikena pacchimā disā bhariyā pacc'upaṭṭhātabbā:||<br />
					sammānanāya,||<br />
					anavamānanāya,||<br />
					anaticariyāya,||<br />
					issariyavossaggena,||<br />
					alaŋkārānuppadānena.|| ||</p>

					<p class="f4">Imehi kho gahapati-putta pañcahi ṭhānehi sāmikena pacchimā disā bhariyā pacc'upaṭṭhitā,||<br />
					pañcahi ṭhānehi sāmikaɱ anukampati:||<br />
					su-saɱvihita-kammantā ca hoti,||<br />
					susaɱgahitaparijanā ca,||<br />
					anati-cārinī ca,||<br />
					sambhataɱ anurakkhati,||<br />
					dakkhā ca hoti analasā sabbakiccesu.|| ||</p>

					<p class="f4">Imehi kho gahapati-putta pañcahi ṭhānehi sāmikena pacchimā disā bhariyā pacc'upaṭṭhitā imehi pañcahi ṭhānehi sāmikaɱ anukampati.|| ||</p>

					<p class="f4">Evamassa esā pacchimā disā paṭi-c-channā hoti khemā appaṭibhayā.|| ||</p>

					<p class="f4"><b>[14]</b> Pañcahi kho gahapati-putta ṭhānehi kula-puttena uttarā disā mitt-ā-maccā pacc'upaṭṭhātabbā:||<br />
					dānena,||<br />
					peyyavajjena,||<br />
					attha-cariyāya,||<br />
					samān'attatāya,||<br />
					avisavādanatāya.|| ||</p>

					<p class="f4">Imehi kho gahapati-putta pañcahi ṭhānehi kula-puttena uttarā disā mitt-ā-maccā pacc'upaṭṭhitā pañcahi ṭhānehi kula-puttaɱ anukampanti:||<br />
					pamattaɱ rakkhanti,||<br />
					pamattassa sāpateyyaɱ rakkhanti,||<br />
					bhītassa saraṇaɱ honti,||<br />
					āpadāsu na vijahanti,||<br />
					aparapajā c'assa paṭipūjenti.|| ||</p>

					<p class="f4">Imehi kho gahapati-putta pañcahi ṭhānehi kula-puttena uttarā disā mitt-ā-maccā pacc'upaṭṭhitā imehi pañcahi ṭhānehi kula-puttaɱ anukampanti.|| ||</p>

					<p class="f4">Evamassa esā uttarā disā paṭi-c-channā hoti khemā appaṭibhayā.|| ||</p>

					<p class="f4"><b>[15]</b> Pañcahi kho gahapati-putta ṭhānehi ayirakena <a id="pg191"><span class="f2 g"><b>[191]</b></span></a> heṭṭhimā disā dāsakamma-karā pacc'upaṭṭhātabbā:||<br />
					yathā-balaɱ kammantasaɱvidhānena,||<br />
					bhattavetanānuppadānena,||<br />
					gilānupaṭṭhānena,||<br />
					acchariyānaɱ rasānaɱ saɱvibhāgena,||<br />
					samaye vossaggena.|| ||</p>

					<p class="f4">Imehi kho gahapati-putta pañcahi ṭhānehi ayirakena heṭṭhimā disā dāsakamma-karā pacc'upaṭṭhitā pañcahi ṭhānehi ayirakaɱ anukampanti.|| ||</p>

					<p class="f4">Pubbuṭṭhāyino ca honti,||<br />
					pacchā-nipātino ca,||<br />
					dinnādāyino ca,||<br />
					sukata-kamma-karā ca,||<br />
					kittivaṇṇaharā ca.|| ||</p>

					<p class="f4">Imehi kho gahapati-putta pañcahi ṭhānehi ayirakena heṭṭhimā disā dāsakamma-karā pacc'upaṭṭhitā imehi pañcahi ṭhānehi ayirakaɱ anukampanti.|| ||</p>

					<p class="f4">Evamassa esā heṭṭhimā disā paṭi-c-channā hoti khemā appaṭibhayā.|| ||</p>

					<p class="f4"><b>[16]</b> Pañcahi kho gahapati-putta ṭhānehi kula-puttena uparimā disā samaṇa-brāhmaṇā pacc'upaṭṭhātabbā:||<br />
					mettena kāya-kammena,||<br />
					mettena vacī-kammena,||<br />
					mettena mano-kammena,||<br />
					anāvaṭadvaratāya,||<br />
					āmisānuppadānena.|| ||</p>

					<p class="f4">Imehi kho gahapati-putta pañcahi ṭhānehi kula-puttena uparimā disā samaṇa-brāhmaṇā pacc'upaṭṭhitā chahi ṭhānehi kula-puttaɱ anukampanti.|| ||</p>

					<p class="f4">Pāpā nivārenti,||<br />
					kalyāṇe nivesenti,||<br />
					kalyāṇena manasā anukampanti,||<br />
					a-s-sutaɱ sāventi,||<br />
					sutaɱ pariyodapenti,||<br />
					saggassa Maggaɱ ācikkhanti.|| ||</p>

					<p class="f4">Imehi kho gahapati-putta chahi ṭhānehi kula-puttena uparimā disā samaṇabuhmaṇā pacc'upaṭṭhitā imehi chabhi ṭhānehi kula-puttaɱ anukampanti.|| ||</p>

					<p class="f4">Evamassa esā uparimā disā paṭi-c-channā hoti khemā appaṭibhayā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

					<p class="f4"><b>[17]</b> "Mātāpitā disā pubbā ācariyā dakkhiṇā disā||<br />
					<a id="pg192"><span class="f2 g"><b>[192]</b></span></a> putta-dārā disā paccā mitt-ā-maccā ca uttarā.||<br />
					Dāsakamma-karā heṭṭhā uddhaɱ samaṇa-brāhmaṇā||<br />
					Etā disā namasseyya alamatto kule gihī.||<br />
					Paṇḍito sīla-sampanno sanho ca paṭibhānavā,||<br />
					Nivātavutti atthaddho tādiso labhate yasaɱ.||<br />
					Uṭṭhānako analaso āpadāsu na vedhati,||<br />
					Acchinnavutti medhāvī tādiso labhate yasaɱ.||<br />
					Saŋgāhako mittakaro vadaññū vītamaccharo,||<br />
					Netā vinetā anunetā tādiso labhate yasaɱ.||<br />
					Dānañca peyyavajjañca attha-cariyā ca yā idha,||<br />
					Samānattatā ca dhammesu tattha tattha yathārahaɱ.||<br />
					Ete kho saŋgahā loke rathassāṇī'va yāyato,||<br />
					Ete ca saŋgahā nāssu na mātā puttakāraṇā,||<br />
					Labhetha mānaɱ pūjaɱ vā pitā vā puttakāraṇā.||<br />
					Yasmā ca saŋgahe ete samavekkhanti1 paṇḍitā,||<br />
					<a id="pg193"><span class="f2 g"><b>[193]</b></span></a> tasmā mahattaɱ papponti pāsaɱsā ca bhavanti te" ti.|| ||</p>

					<p class="f4"><b>[18]</b> Evaɱ vutte sigālako gahapati-putto Bhagavantaɱ etad avoca:||<br />
					abhikkantaɱ bhante,||<br />
					abhikkantaɱ bhante. seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					adhakāre vā tela-pajjotaɱ dhāreyya cakkhu-manto rūpāni dakkhantīti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi,||<br />
					Dhammañ ca bhikkhu-saŋgañca.|| ||</p>

					<p class="f4">Upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gatanti.|| ||</p>

					<p class="f4 ctr">Sigāla Suttaɱ niṭṭhitaɱ aṭṭhamaɱ|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>