<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 21, The Sakka-Pañha Suttantaṃ. Sakka, Ruler of Gods, visits the Buddha and puts questions to him that have been perplexing him. The Buddha's answers please him and he becomes a Streamwinner." />
<title>DN 21: Sakka-Pañha Suttantaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p21">Sutta 21</a></h4>

					<h1>Sakka-Pañha Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg263"><span class="f2 g"><b>[263]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.21.rhyt.pts.htm#p1">pts</a>][<a href="../../../dhamma-vinaya/ati/dn/dn.21.than.ati.htm#p1">than</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaṃ samayaṃ Bhagavā Magadhesu viharati,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaṃ.|| ||</p>

					<p class="f4">Tena kho pana samayena Sakkassa devānam Indassa ussukkaṃ udapādi Bhagavantaṃ dassanāya.|| ||</p>

					<p class="f4">Atha kho Sakkassa devānam Indassa etad ahosi:</p>

					<p class="f4">"Kahaṃ nu kho Bhagavā etarahi viharati arahaṃ Sammā Sambuddho" ti?|| ||</p>

					<p class="f4">Addasā kho Sakko devānaṃ Indo Bhagavantaṃ Magadhesu viharantaṃ,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaṃ.|| ||</p>

					<p class="f4">Disvā deve Tāvatiṃse āmantesi:</p>

					<p class="f4">"Ayaṃ mārisā Bhagavā Magadhesu viharati,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaṃ.|| ||</p>

					<p class="f4">Yadi pana mārisā mayaṃ taṃ Bhagavantaṃ dassanāya upasaṅkameyyāma Arahantaṃ Sammā Sambuddhan" ti.|| ||</p>

					<p class="f4">"Evaṃ bhaddan tavā" ti||<br />
					kho devā Tāvatiṃsā Sakkassa devānam Indassa paccassosuṃ.|| ||</p>

					<p class="f4">2. Atha kho Sakko devānaṃ Indo Pañcasikhaṃ Gandhabba-puttaṃ āmantesi:|| ||</p>

					<p class="f4"><a id="pg264"><span class="f2 g"><b>[264]</b></span></a> "Ayaṃ tāta Pañcasikha Bhagavā Magadhesu viharati,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaṃ.|| ||</p>

					<p class="f4">Yadi pana tāta Pañcasikha mayaṃ taṃ Bhagavantaṃ dassanāya upasaṅkameyyāma Arahantaṃ Sammā Sambuddhan" ti.|| ||</p>

					<p class="f4">"Evaṃ bhaddan tavā" ti||<br />
					kho Pañcasikho Gandhabba-putto Sakkassa devānam Indassa paṭi-s-sutvā beluva-paṇḍu-vīṇaṃ ādāya Sakkassa devānam Indassa anucariyaṃ upāgami.|| ||</p>

					<p class="f4">Atha kho Sakko devānaṃ Indo devehi Tāvatiṃsehi parivuto Pañcasikhena Gandhabba-puttena purakkhato.|| ||</p>

					<p class="f4">Seyyathā pi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ sammiñjeyya,||<br />
					evam evaṃ devesu Tāvatiṃsesu antara-hito Magadhesu pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate paccuṭṭhāsi.</p>

					<p class="f4">3. Tena kho pana samayena Vediyako pabbato atiriva obhāsa-jāto hoti Ambasaṇḍā ca brāhmaṇa-gāmo,||<br />
					yathā taṃ devānaṃ devānubhāvena.|| ||</p>

					<p class="f4">Api-s-sudaṃ parito gāmesu manussā evam āhaṃsu:|| ||</p>

					<p class="f4">Āditt'assu nām ajja Vediyako pabbato,||<br />
					pajjhāyit'assu nām ajja Vediyako pabbato,||<br />
					jalat'assu nām'ajja Vediyako pabbato.|| ||</p>

					<p class="f4">Kiṃ su nām'ajja Vediyako pabbato atiriva obhāsa-jāto,||<br />
					Ambasaṇḍā ca brāhmaṇa-gāmo" ti||<br />
					saṃviggā loma-haṭṭha-jātā ahesuṃ.|| ||</p>

					<p class="f4">4. Atha kho Sakko devānaṃ Indo Pañcasikhaṃ Gandhabba-puttaṃ āmantesi:|| ||</p>

					<p class="f4"><a id="pg265"><span class="f2 g"><b>[265]</b></span></a> "Durupasaṅkamā kho tāta Pañcasikha Tathāgatā mādisena,||<br />
					jhāyi jhāna-ratā,||<br />
					tad'antaraṃ paṭisallīnā.|| ||</p>

					<p class="f4">Yadi pana tāta Pañcasikha Bhagavantaṃ paṭhamaṃ pasādeyyāsi,||<br />
					tayā tāta paṭhamaṃ pasāditaṃ pacchā mayaṃ taṃ Bhagavantaṃ dassanāya upasaṅkameyyāma Arahantaṃ Sammā Sambuddhan" ti.|| ||</p>

					<p class="f4">"Evaṃ bhaddan tavā" ti||<br />
					kho Pañcasikho Gandhabba-putto Sakkassa devānam Indassa paṭi-s-sutvā beluva-paṇḍu-vīṇaṃ ādāya yena Indasāla-guhā ten'upasaṅkami.|| ||</p>

					<p class="f4">Upasaṅkamitvā:|| ||</p>

					<p class="f4">"Ettāvatā me Bhagavā n'eva atidūre bhavissati na accāsanne,||<br />
					saddañ ca kho sossatī" ti||<br />
					eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Pañcasikho Gandhabba-putto beluva-paṇḍu-vīṇaṃ assāvesi.|| ||</p>

					<p class="f4">Imā ca gāthā abhāsi Buddh'ūpasaṃ-hitā Dhamm'ūpasaṃ-hitā saṅgh'ūpasaṃ-hitā Arahant'ūpasaṃ-hitā kām'ūpasaṃ-hitā:</p>

							<p class="f4 in2">5. Vande te pitaraṃ bhadde Timbaruṃ Suriya-vaccase,||<br />
							Yena jātā'si kalyāṇī ānanda-jananī mama.||<br />
							Vāto va sedataṃ kanto pānīyaṃ va pipāsato,||<br />
							Aṅgīrasī piyā me'si dhammo arahatām iva,||<br />
							<a id="pg266"><span class="f2 g"><b>[266]</b></span></a> Āturass'eva bhesajjaṃ, bhojanaṃ va jighacchato,||<br />
							Parinibbāpaya bhadde jalantam īva vārinā.||<br />
							Sītodakaṃ pokkharaṇiṃ yuttaṃ kiñjakkha-reṇunā,||<br />
							Nāgo ghamm-ā-bhitatto va ogāhe te thanūdaraṃ.||<br />
							Accaṃkuso va nāgo ca jitam me tutta-tomaraṃ,||<br />
							Kāraṇaṃ na-p-pajānāmi sammatto lakkhaṇūrasā.||<br />
							Tayi gathita-citto'smi cittaṃ vipariṇāmitaṃ,||<br />
							Paṭigantuṃ na sakkomi vaṅka-ghasto va ambujo.||<br />
							Vāmurū saja maṃ bhadde saja maṃ mandalocane,||<br />
							Palissaja maṃ kalyāṇi etam me abhipatthitaṃ.||<br />
							Appako vata me santo kāmo vellita-kesiyā,||<br />
							Aneka-bhāvo samapādi Arahante va dakkhiṇā.||<br />
							Yam me atthi kataṃ puññaṃ Arahantesu tādisu,||<br />
							Tam me sabbaṅga-kalyāṇi tayā saddhiṃ vipaccitaṃ.||<br />
							<a id="pg267"><span class="f2 g"><b>[267]</b></span></a> Yam me atthi kataṃ puññaṃ asmiṃ puṭhuvimaṇḍale,||<br />
							Tam me sabbaṅga-kalyāṇi tayā saddhiṃ vipaccataṃ.||<br />
							Sakya-putto va jhānena ekodi nipako sato,||<br />
							Amataṃ muni jigiṃsāno tam ahaṃ Suriyavaccase.||<br />
							Yathā pi muni nandeyya patvā sambodhim uttamaṃ,||<br />
							Evaṃ nandeyya kalyāṇi missī-bhāvaṃ gato tayā.||<br />
							Sakko ca me varaṃ dajjā Tāvatiṃsānam issaro,||<br />
							Tāhaṃ bhadde vareyyāhe evaṃ kāmo daḷho mama.||<br />
							Sālaṃ va na ciraṃ phullaṃ pitaraṃ te su medhase,||<br />
							Vandamāno namassā'mi yassā s'etādisī pajā ti.</p>

					<p class="f4">6. Evaṃ vutte Bhagavā Pañcasikhaṃ Gandhabba-puttaṃ etad avoca:|| ||</p>

					<p class="f4">"Saṃsandati kho pana te Pañcasikha tanti-s-saro gīta-s-sarena gīta-s-saro ca tanti-s-sarena||<br />
					na ca pana te Pañcasikha tanti-s-saro gīta-s-saraṃ ativattati gīta-s-saro va tanti-s-saraṃ.|| ||</p>

					<p class="f4">Kadā saṃyūḷha pana te Pañcasikha imā gāthā Buddh'ūpasaṃ-hitā Dhamm'ūpasaṃ-hitā,||<br />
					saṅgh'ūpasaṃ-hitā Arahant'ūpasaṃ-hitā kām'ūpasaṃ-hitā" ti?</p>

					<p class="f4">"Ekam ida bhante samayaṃ Bhagavā Uruvelāyaṃ viharati najjā Nerañjarāya tīre Ajapāla-nigrodha-mūle <a id="pg268"><span class="f2 g"><b>[268]</b></span></a> paṭham-ā-bhisambuddho.|| ||</p>

					<p class="f4">Tena kho panāhaṃ bhante samayena,||<br />
					Bhaddā nāma Suriya-vaccasā Timbaruno Gandhabba-rañño dhītā,||<br />
					tam abhikaṅkhāmi.|| ||</p>

					<p class="f4">Sā kho pana bhante bhaginī parakāminī hoti.|| ||</p>

					<p class="f4">Sikhaṇḍī nāma Mātalissa saṅgāhakassa putto,||<br />
					tam abhikaṅkhati.|| ||</p>

					<p class="f4">Yato kho ahaṃ bhante taṃ bhaginiṃ nālatthaṃ kenaci parayāyena,||<br />
					ath'āhaṃ beluva-paṇḍu-vīṇaṃ ādāya yena Timbaruno Gandhabba-rañño nivesanaṃ ten'upasaṅkamiṃ.|| ||</p>

					<p class="f4">Upasaṅkamitvā beluva-paṇḍu-vīṇaṃ assāvesiṃ,||<br />
					imā ca gāthā abhāsiṃ Buddh'ūpasaṃhitā Dhamm'ūpasaṃ-hitā, saṅgh'ūpasaṃ-hitā, Arahant'ūpasaṃ-hitā, kām'ūpasaṃ-hitā.</p>

							<p class="f4 in2">7. Vande te pitaraṃ bhadde Timbaruṃ Suriya-vaccase,||<br />
							Yena jātā'si kalyāṇī ānanda-jananī mama.||<br />
							Vāto va sedataṃ kanto pānīyaṃ va pipāsato,||<br />
							Aṅgīrasī piyā me'si dhammo arahatām iva,||<br />
							Āturass'eva bhesajjaṃ, bhojanaṃ va jighacchato,||<br />
							Parinibbāpaya bhadde jalantam īva vārinā.||<br />
							Sītodakaṃ pokkharaṇiṃ yuttaṃ kiñjakkha-reṇunā,||<br />
							Nāgo ghamm-ā-bhitatto va ogāhe te thanūdaraṃ.||<br />
							Accaṃkuso va nāgo ca jitam me tutta-tomaraṃ,||<br />
							Kāraṇaṃ na-p-pajānāmi sammatto lakkhaṇūrasā.||<br />
							Tayi gathita-citto'smi cittaṃ vipariṇāmitaṃ,||<br />
							Paṭigantuṃ na sakkomi vaṅka-ghasto va ambujo.||<br />
							Vāmurū saja maṃ bhadde saja maṃ mandalocane,||<br />
							Palissaja maṃ kalyāṇi etam me abhipatthitaṃ.||<br />
							Appako vata me santo kāmo vellita-kesiyā,||<br />
							Aneka-bhāvo samapādi Arahante va dakkhiṇā.||<br />
							Yam me atthi kataṃ puññaṃ Arahantesu tādisu,||<br />
							Tam me sabbaṅga-kalyāṇi tayā saddhiṃ vipaccitaṃ.||<br />
							Yam me atthi kataṃ puññaṃ asmiṃ puṭhuvimaṇḍale,||<br />
							Tam me sabbaṅga-kalyāṇi tayā saddhiṃ vipaccataṃ.||<br />
							Sakya-putto va jhānena ekodi nipako sato,||<br />
							Amataṃ muni jigiṃsāno tam ahaṃ Suriyavaccase.||<br />
							Yathā pi muni nandeyya patvā sambodhim uttamaṃ,||<br />
							Evaṃ nandeyya kalyāṇi missī-bhāvaṃ gato tayā.||<br />
							Sakko ca me varaṃ dajjā Tāvatiṃsānam issaro,||<br />
							Tāhaṃ bhadde vareyyāhe evaṃ kāmo daḷho mama.||<br />
							Sālaṃ va na ciraṃ phullaṃ pitaraṃ te su medhase,||<br />
							Vandamāno namassā'mi yassā s'etādisī pajā ti.</p>

					<p class="f4">6. Evaṃ vutte bhante Bhaddā Suriya-vaccasā maṃ etad avoca:|| ||</p>

					<p class="f4">'Na kho me mārisa so Bhagavā sammukhā diṭṭho,||<br />
					api ca suto yeva me so Bhagavā devānaṃ Tāvatiṃsānaṃ Sudhammāyaṃ sabhāyaṃ upanaccantiyā.|| ||</p>

					<p class="f4">Yato kho tvaṃ mārisa taṃ Bhagavantaṃ kittesi,||<br />
					hotu no ajja samāgamo' ti.|| ||</p>

					<p class="f4"><a id="pg269"><span class="f2 g"><b>[269]</b></span></a> 'So yeva no bhante tassā bhaginiyā saddhiṃ samāgamo ahosi,||<br />
					na ca dāni,||<br />
					tato pacchā' ti.</p>

					<p class="f4">8. Atha kho Sakkassa devānam Indassa etad ahosi:|| ||</p>

					<p class="f4">"Paṭisammodati kho Pañcasikho Gandhabba-putto Bhagavatā,||<br />
					Bhagavā ca Pañcasikhenā" ti.</p>

					<p class="f4">Atha kho Sakko devānaṃ Indo Pañcasikhaṃ Gandhabba-puttaṃ āmantesi:|| ||</p>

					<p class="f4">"Abhivādehi me tvaṃ tāta Pañcasikha Bhagavantaṃ:||<br />
					Sakko bhante devānaṃ Indo sāmacco saparijano Bhagavato pāde sirasā vandatī" ti.</p>

					<p class="f4">"Evaṃ bhaddan tavā" ti||<br />
					kho Pañcasikho Gandhabba-putto Sakkassa devānam Indassa paṭi-s-sutvā Bhagavantaṃ abhivādesi:|| ||</p>

					<p class="f4">"Sakko bhante devānaṃ Indo sāmacco saparijano Bhagavato pāde sirasā vandatī" ti.</p>

					<p class="f4">"Sukhī hotu Pañcasikha Sakko devānaṃ Indo sāmacco saparijano,||<br />
					sukha-kāmā hi devā manussā Asurā Nāgā Gandhabbā||<br />
					ye c'aññe santi puthu-kāyā" ti.</p>

					<p class="f4">Evañ ca pana Tathāgatā eva-rūpe mahesakkhe abhivadanti.</p>

					<p class="f4">Abhivadito Sakko devānaṃ Indo Bhagavato Indasāla-guhaṃ pavisitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Devā pi Tāvatiṃsā Indasāla-guhaṃ pavisitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4">Pañcasikho pi Gandhabba-putto Indasāla-guhaṃ pavisitvā Bhagavantaṃ abhivādetvā eka-m-antaṃ aṭṭhāsi.</p>

					<p class="f4">9. Tena kho pana samayena Indasāla-guhā visamā yantī samā samapādi,||<br />
					sambādhā yantī urundā samapādī.|| ||</p>

					<p class="f4">Andha-kāra-guhāyaṃ,||<br />
					āloko udapādi,||<br />
					yathā taṃ <a id="pg270"><span class="f2 g"><b>[270]</b></span></a> devānaṃ devānubhāvena.</p>

					<p class="f4">Atha kho Bhagavā Sakkaṃ devānam Indaṃ etad avoca:|| ||</p>

					<p class="f4">"Acchariyam idaṃ āyasmato Kosiyassa abbhutam idaṃ āyasmato Kosiyassa,||<br />
					tāva bahu-kiccassa bahu-karaṇīyassa,||<br />
					yad idaṃ idhāṃ gamanan" ti?</p>

					<p class="f4">"Cira-p-patikāhaṃ bhante Bhagavantaṃ dassanāya upasaṅkamitu-kāmo.|| ||</p>

					<p class="f4">Api ca devānaṃ Tāvatiṃsānaṃ kehici kehici kicca-karaṇīyehi vyāvaṭo evāhaṃ nāsakkhiṃ Bhagavantaṃ dassanāya upasaṅkamituṃ.|| ||</p>

					<p class="f4">Ekam ida bhante samayaṃ Bhagavā Sāvatthiyaṃ viharati Saḷalāgārake.|| ||</p>

					<p class="f4">Atha kho'haṃ bhante Sāvatthiyaṃ agamāsiṃ Bhagavantaṃ dassanāya.|| ||</p>

					<p class="f4">10. "Tena kho pana bhante samayena Bhagavā aññatarena samādhinā nisinno hoti.</p>

					<p class="f4">Bhuñjatī ca nāma Vessavaṇassa paricārikā Bhagavantaṃ pacc'upaṭṭhitā hoti pañjalikā namassamānā.|| ||</p>

					<p class="f4">Atha kho'haṃ bhante Bhuñjatiṃ etad avocaṃ:|| ||</p>

					<p class="f4">"Abhivādehi tvaṃ me bhagini Bhagavantaṃ:|| ||</p>

					<p class="f4">Sakko bhante devānaṃ Indo sāmacco saparijano Bhagavato pāde sirasā vandatī" ti.|| ||</p>

					<p class="f4">"Evaṃ vutte Bhuñjatī maṃ etad avoca:|| ||</p>

					<p class="f4">'Akālo kho mārisa Bhagavantaṃ dassanāya,||<br />
					paṭisallīno Bhagavā' ti.|| ||</p>

					<p class="f4"><a id="pg271"><span class="f2 g"><b>[271]</b></span></a> "Tena hi bhagini yadā Bhagavā tamhā samādhimhā vuṭṭhito hoti,||<br />
					atha mama vacanena Bhagavantaṃ abhivādehi:|| ||</p>

					<p class="f4">Sakko bhante devānaṃ Indo sāmacco saparijano Bhagavato pāde sirasā vandatī" ti.</p>

					<p class="f4">"Kaccī me sā bhante bhaganī Bhagavantaṃ abhivādesi,||<br />
					sarati Bhagavā tassā bhaginiyā vacanan" ti?|| ||</p>

					<p class="f4">"Abhivādesi maṃ sā devānam Inda bhaginī.|| ||</p>

					<p class="f4">Sarām'ahaṃ tassā bhaginiyā vacanaṃ.|| ||</p>

					<p class="f4">Api c'āhaṃ āyasmato ca nemi-saddena tamhā samādhimhā vuṭṭhito" ti.</p>

					<p class="f4">11. "Ye te bhante devā amhehi paṭhama-taraṃ Tāvatiṃsa-kāyaṃ upapannā,||<br />
					tesaṃ me sammukhā sutaṃ sammukhā paṭiggahītaṃ:|| ||</p>

					<p class="f4">'Yadā Tathāgatā loke uppajjanti Arahanto Sammā Sambuddhā,||<br />
					dibbā kāyā paripūranti,||<br />
					hāyanti Asura-kāyā' ti.|| ||</p>

					<p class="f4">Taṃ me idaṃ bhante sakkhi-diṭṭhaṃ yato Tathāgato loke uppanno arahaṃ Sammā Sambuddho,||<br />
					dibbā kāyā paripūranti,||<br />
					hāyanti Asura-kāyā" ti.|| ||</p>

					<p class="f4">Idh'eva bhante Kapilavatthusmiṃ Gopikā nāma Sakya-dhitā ahosi Buddhe pasannā||<br />
					Dhamme pasannā||<br />
					Saṅghe pasannā||<br />
					sīlesu paripūra-kārīni.|| ||</p>

					<p class="f4">Sā itthi-cittaṃ virāchetvā purisa-cittaṃ bhāvetvā kāyassa bhedā param maraṇā sugatiṃ saggaṃ lokaṃ upapannā devānaṃ Tāvatiṃsānaṃ saha-vyataṃ,||<br />
					amhākaṃ puttattaṃ ajjhupagatā.|| ||</p>

					<p class="f4">Tatra pi naṃ evaṃ jānantī:|| ||</p>

					<p class="f4">'Gopako deva-putto||<br />
					Gopako deva-putto' ti.</p>

					<p class="f4">Aññe pi bhante tayo bhikkhu Bhagavati Brahma-cariyaṃ caritvā hīnaṃ Gandhabba-kāyaṃ upapannā.|| ||</p>

					<p class="f4">Te pañcahi kāma-guṇehi samappitā samaṅgi-bhūtā paricāraya-mānā amhākaṃ upaṭṭhānamāga-c-chanti amhākaṃ pāricariyaṃ.|| ||</p>

					<p class="f4">Te amhākaṃ upaṭṭhānam āgate amhākaṃ pāricāriyaṃ Gopako nāma deva-putto <a id="pg272"><span class="f2 g"><b>[272]</b></span></a> paṭicodesi:|| ||</p>

					<p class="f4">"Kuto-mukhā nāma tumhe mārisā tassa Bhagavato dhammaṃ assutvā?|| ||</p>

					<p class="f4">Ahaṃ hi nāma itthikā samāna Buddhe pasannā Dhamme pasananā Saṅghe pasannā sīlesu paripūra-kārinī itthi-cttaṃ virāchetvā purisa-cittaṃ bhāvetvā kāyassa bhedā param maraṇā sugatiṃ saggaṃ lokaṃ upapannā,||<br />
					devānaṃ Tāvatiṃsānaṃ sahavyatāṃ||<br />
					Sakkassa devānam Indassa puttattaṃ ajjhupagatā.</p>

					<p class="f4">Idhā pi maṃ evaṃ jānanti:|| ||</p>

					<p class="f4">Gopako deva-putto Gopako deva-putto ti.|| ||</p>

					<p class="f4">Tumhe pana mārisā Bhagavatī Brahma-cariyaṃ caritvā hīnaṃ Gandhabba-kāyaṃ upapannā.|| ||</p>

					<p class="f4">Du-d-diṭṭha-rūpaṃ vata bho addasāma,||<br />
					ye mayaṃ addasāma saha-dhammike hīnaṃ Gandhabba-kāyaṃ upapanne' ti".|| ||</p>

					<p class="f4">Tesaṃ bhante Gopakena deva-puttena paṭicoditānaṃ dve devā diṭṭhe'va dhamme satiṃ paṭilabhiṃsu kāyaṃ Brahma-purohitaṃ.|| ||</p>

					<p class="f4">Eko pana devo te va kāme ajjhāvasi.</p>

							<p class="f4 in2">12. "Upāsikā cakkhu-mato ahosiṃ nāmam pi mayhaṃ ahu Gopikā ti,||<br />
							Buddhe ca Dhamme ca abhi-p-pasannā Saṅghañ c'upaṭṭhāsiṃ pasanna-cittā.||<br />
							Tass'eva Buddhassa Sudhammatāya Sakkassa putto'mhi mah-ā-nubhāvo,||<br />
							Mahā-jutīko Tidivūpapanto, jānanti pi maṃ idhā Gopako ti.||<br />
							Ath'addasaṃ bhikkhavo diṭṭha-pubbe Gandhabba-kāy'ūpagate' vasīne.||<br />
							Ime hi te Gotama-sāvakāse ye ca mayaṃ pubbe manussa-bhūtā.||<br />
							Annena pānena upaṭṭhahimhā pādūpasaṃgayha sake nivesane.||<br />
							<a id="pg273"><span class="f2 g"><b>[273]</b></span></a> Kuto-mukhā nāma ime bhavanto Buddhassa dhammaṃ na paṭiggahesuṃ.||<br />
							Paccattaṃ veditabbo hi dhammo sudesito cakkhu-matānuBuddho,||<br />
							Ahaṃ pi tumhe ca upāsamānā sutvāna ariyāna subhā-sitāni,||<br />
							Sakkassa putto'mhi mah-ā-nubhāvo mahā-jutīko Tidivūpapanno,||<br />
							Tumhe pana seṭṭham upāsamānā anuttare Brahma-cariyaṃ caritvā,||<br />
							Hīna-kāyaṃ upapannā bhavanto anānulomā bhavat'ūpapatti,||<br />
							Du-d-diṭṭha-rūpaṃ vata addasāma saha-dhammike hīna-kāy'ūpapanne.||<br />
							Gandhabba-kāy'ūpagatā bhavanto devānam āga-c-chatha pāricariyaṃ,||<br />
							Agāre vasako mayhaṃ imaṃ passa visesataṃ.||<br />
							Itthi hutvā svajja pūmo'mhi devo dibbehi kāmehi samaṅgi-bhūto.|| ||</p>

							<p class="f4 in2">Te coditā Gotama-sāvakena saṃvegam  āpādu samecca Gopakaṃ,||<br />
							"Handa vitāyamā viyāyamāma mā no mayaṃ parapessā ahumha."||<br />
							<a id="pg274"><span class="f2 g"><b>[274]</b></span></a> Tesaṃ duve viriyaṃ ārabhiṃsu anussara Gotama-sāsanāni,||<br />
							Idh'eva cittāni virājayitvā kāmesu ādīnavam addasiṃsu.||<br />
							Te kāma-saṃyojana-bandhanāni pāpima-yogāni dura-c-cayāni||<br />
							Nāgo va sandāna-guṇāni chetvā deve Tāvatiṃse ati-k-kamiṃsu,||<br />
							Sa-Indā-devā sa-Pajāpatikā sabbe Sudhammāya sabhāy'upaviṭṭhā-||<br />
							Te saṃnisinnānaṃ ati-k-kamiṃsu vīrā virāgā virajaṃ karontā.|| ||</p>

							<p class="f4 in2">Te disvā saṃvegam akāsi Vāsavo dev'Ābhibhū devagaṇassa majjhe.||<br />
							"Ime hi te hīna-kāy'ūpapannā deve Tāvatiṃse ati-k-kamanti."||<br />
							Saṃvega-jātassa vaco nisamma so Gopako Vāsavam-ajjhabhāsi:||<br />
							"Buddho pan'Ind'atthi manussa-loke kām'Ābhibhū Sakyamunī ti ñāyati,||<br />
							Tass'ete puttā satiyā vihīnā cūtā mayā te sati paccalatthuṃ.||<br />
							<a id="pg275"><span class="f2 g"><b>[275]</b></span></a> Tiṇṇaṃ tesaṃ avasīn'ettha eko Gandhabba-kāy'ūpagato 'vasīno||<br />
							Dve c'eva sambodhi-path-ā-nusārino deve pi hiḷenti samāhitattā.||<br />
							Etādisī Dhamma-p-pakāsan'ettha na tathe kiṃ kaṅkhati koci sāvako,||<br />
							Nitthiṇṇa-oghaṃ vicikicchā-chinnaṃ Buddhaṃ namassāma jinaṃ janindaṃ.||<br />
							&nbsp;&nbsp;Yan te dhammaṃ idh'aññāya visesaṃ ajjhagaṃsu te,||<br />
							&nbsp;&nbsp;Kāyaṃ brahma-purohitaṃ duve tesaṃ visesagū.||<br />
							&nbsp;&nbsp;Tassa Dhammassa pattiyā āgat'amhāse mārisa,||<br />
							&nbsp;&nbsp;Katokāsā Bhagavatā pañhaṃ pucchemu mārisā" ti.</p>

					<p class="f4">13. Atha kho Bhagavato etad ahosi:|| ||</p>

					<p class="f4">"Dīgha-rattaṃ visuddho kho ayaṃ Sakko.|| ||</p>

					<p class="f4">Yaṃ kiñci maṃ pañhaṃ pucchissati.|| ||</p>

					<p class="f4">Sabbaṃ taṃ attha-saṃhitaṃ yeva pucchissati,||<br />
					no anattha-saṃhitaṃ.|| ||</p>

					<p class="f4">Yaṃ assāhaṃ puṭṭho vyākarissāmi||<br />
					taṃ khippam eva ājānissatī" ti.|| ||</p>

					<p class="f4">Atha kho Bhagavā Sakkaṃ devānam Indaṃ gāthāya ajjhabhāsi:|| ||</p>

					      <p class="f4 in2">"Puccha Vāsava maṃ pañhaṃ yaṃ kiñci manas'icchasi,||<br />
							Tassa tass'eva pañhassa ahaṃ antaṃ karomi te" ti.</p>

					<p>&nbsp;</p>

					<hr class="hrctr" />

					<p><a id="pg276"><span class="f2 g"><b>[276]</b></span></a></p>

					<p class="f4">14. Katāvakāso Sakko devānaṃ Indo Bhagavatā imaṃ Bhagavantaṃ paṭhamaṃ pañhaṃ pucchi:|| ||</p>

					<p class="f4">Kiṃ-saṃyojanā nu kho mārisa devā manussā Asurā Nāgā Gandhabbā ye c'aññe santi puthu-kāyā, te:|| ||</p>

					<p class="f4">'Averā adaṇḍā asapattā avyāpajjā viharemu averino ti iti ce n'esaṃ hoti||<br />
					atha ca pana saverā sadaṇḍā sasapattā savyāpajjā viharanti verino" ti?|| ||</p>

					<p class="f4">Itthaṃ Sakko devānaṃ Indo Bhagavantaṃ imaṃ paṭhamaṃ pañhaṃ apucchi.</p>

					<p class="f4">Tassa Bhagavā pañhaṃ puṭṭho vyākāsi:</p>

					<p class="f4">"Issā-macchariya-saṃyojanā kho devānam Inda devā manussā Asurā Nāgā Gandhabbā,||<br />
					ye c'aññe santi puthu-kāyā,||<br />
					te 'averā adaṇḍā asapattā avyāpajjā viharemu averino ti iti ce n'esaṃ hoti.|| ||</p>

					<p class="f4">Atha ca pana saverā sadaṇḍā sasapattā savyapajjā viharanti verino ti.|| ||</p>

					<p class="f4">Itthaṃ Bhagavā Sakkassa devānam Indassa pañhaṃ puṭṭho vyākāsi.|| ||</p>

					<p class="f4">Attamano Sakko devānaṃ Indo Bhagavato bhāsitaṃ abhinandi anumodi:|| ||</p>

					<p class="f4">"Evam etaṃ Bhagavā,||<br />
					evam etaṃ Sugata,||<br />
					tiṇṇā m'ettha kaṅkhā vigatā kathaṃ-kathā Bhagavato pañha-veyyākaraṇaṃ sutvā" ti.</p>

					<p class="f4">15. Iti ha Sakko devānaṃ Indo Bhagavato bhāsitaṃ <a id="pg277"><span class="f2 g"><b>[277]</b></span></a> abhinan'ditvā anumo-ditvā Bhagavantaṃ uttariṃ pañhaṃ apucchi:</p>

					<p class="f4">"Issā-macchariyaṃ pana mārisa kiṃ nidānaṃ||<br />
					kiṃ-samudayaṃ||<br />
					kiṃ-jātikaṃ||<br />
					kiṃ-pabhavaṃ,||<br />
					kismiṃ sati issā-macchariyaṃ hoti,||<br />
					kismiṃ asati issā-macchariyaṃ na hotī" ti?</p>

					<p class="f4">"Issā-macchariyaṃ kho devānam Inda piy-ā-p-piya-nidānaṃ,||<br />
					piy-ā-p-piya-samudayaṃ,||<br />
					piy-ā-p-piya-jātikaṃ,||<br />
					piy-ā-p-piya-pabhayaṃ,||<br />
					piy-ā-p-piye sati issā-macchariyaṃ hoti.|| ||</p>

					<p class="f4">Piy-ā-p-piye asati issā-macchariyaṃ na hotī" ti.</p>

					<p class="f4">"Piy-ā-p-piyaṃ pana mārisa kiṃ-nidānaṃ,||<br />
					kiṃ-samudayaṃ,||<br />
					kiṃ-jātikaṃ,||<br />
					kiṃ-pabhavaṃ,||<br />
					kismiṃ sati piy-ā-p-piyaṃ hoti,||<br />
					kismīṃ asati piy-ā-p-piyaṃ na hotī" ti?</p>

					<p class="f4">"Piy-ā-p-piyaṃ kho devānam Inda chanda-nidānaṃ,||<br />
					chanda-samudayaṃ,||<br />
					chanda-jātikaṃ,||<br />
					chanda-p-pabhavaṃ,||<br />
					chande sati piy-ā-p-piyaṃ hoti,||<br />
					chande asati piy-ā-p-piyaṃ na hotī" ti.</p>

					<p class="f4">"Chando pana mārisa kiṃ-nidāno,||<br />
					kiṃ-samudayo,||<br />
					kiṃ-jātiko,||<br />
					kiṃ-pabhavo,||<br />
					kismiṃ sati chando hoti,||<br />
					kismiṃ asati chando na hotī' ti.</p>

					<p class="f4">Chando kho devānam Inda vitakka-nidāno,||<br />
					vitakka-samudayo,||<br />
					vitakka-jātiko,||<br />
					vitakka-pabhavo,||<br />
					vitakke sati chande hoti,||<br />
					vitakke asati chando na hotī" ti.</p>

					<p class="f4">Vitakko pana mārisa kiṃ-nidāno,||<br />
					kiṃ-samudayo,||<br />
					kiṃ-jātiko,||<br />
					kiṃ-pabhavo,||<br />
					kismiṃ sati vitakko hoti,||<br />
					kismiṃ asati vitakko na hotī' ti.</p>

					<p class="f4">Vitakko kho devānam Inda papañ ca saññā-saṅkhā-nidāno,||<br />
					papañ ca saññā-saṅkhā-samudayo,||<br />
					papañ ca saññā-saṅkhā-jātiko,||<br />
					papañ ca saññā-saṅkhā-pabhavo,||<br />
					papañ ca saññā-saṅkhāya sati vitakko hoti,||<br />
					papañ ca saññā-saṅkhāya asati vitakko na hotī" ti.</p>

					<p class="f4">16. "Kathaṃ-paṭipanno pana mārisa bhikkhu papañ ca saññā-saṅkhā-nirodha-sāruppa-gāminī-paṭipadaṃ paṭipanno hotī' ti?</p>

					<p class="f4"><a id="pg278"><span class="f2 g"><b>[278]</b></span></a> Somanassam p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="f4">Domanassam p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="f4">Upekkham p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pi.</p>

					<p class="f4">Somanassam p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pi" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Tattha yaṃ jaññā somanassaṃ:|| ||</p>

					<p class="f4">'Imaṃ kho me somanassaṃ sevato akusalā dhammā abhivaḍḍhanti kusalā dhammā parihāyantī' ti.|| ||</p>

					<p class="f4">Eva-rūpaṃ somanassaṃ||<br />
					na sevitabbaṃ.|| ||</p>

					<p class="f4">Tattha yaṃ jaññā somanassaṃ:|| ||</p>

					<p class="f4">'Imaṃ kho me somanassaṃ sevato akusalā dhammā parihāyanti kusalā dhammā abhivaḍḍhantī' ti.|| ||</p>

					<p class="f4">Eva-rūpaṃ somanassaṃ sevitabbaṃ.|| ||</p>

					<p class="f4">Tattha yañ ce sa-vitakkaṃ sa-vicāraṃ,||<br />
					yañ ce avitakkaṃ avicāraṃ,||<br />
					ye avitakke avicāre te paṇītatare.|| ||</p>

					<p class="f4">Somanassam p'āhaṃ devānam Inda du-vidhena vadāmi sevitabbam pi||<br />
					asevitabbam pī" ti.|| ||</p>

					<p class="f4">Iti yan taṃ vuttaṃ idam etaṃ paṭicca vuttaṃ.|| ||</p>

					<p class="f4">"Domanassam p'āhaṃ devānam Inda du-vidhena vadāmi sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaṃ vutkaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Tattha yaṃ jaññā domanassaṃ:|| ||</p>

					<p class="f4">'Imaṃ kho me domanassaṃ sevato akusalā dhammā abhivaḍḍhanti kusalā dhammā parihāyantī' ti,||<br />
					eva-rūpaṃ domanassaṃ na sevitabbaṃ.|| ||</p>

					<p class="f4">Tattha yaṃ jaññā domanasasaṃ:|| ||</p>

					<p class="f4">'Imaṃ kho me domanassaṃ sevato akusalā dhammā parihāyanni kusalā dhammā abhivaḍḍhantī' ti,||<br />
					eva-rūpaṃ domanassaṃ sevitabbaṃ.|| ||</p>

					<p class="f4">Tattha yañ ce sa-vitakkaṃ sa-vicāraṃ,||<br />
					yañ ce avitakkaṃ avicāraṃ,||<br />
					ye avitakke avicāre se paṇītatare.|| ||</p>

					<p class="f4">"Domanassam p'āhaṃ devānam Inda du-vidhena vadāmi <a id="pg279"><span class="f2 g"><b>[279]</b></span></a> sevitabbam pi||<br />
					asevitabbam pī" ti.|| ||</p>

					<p class="f4">Iti yan taṃ vuttaṃ idam etaṃ paṭicca vuttaṃ.</p>

					<p class="f4">"Upekkham p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaṃ vuttaṃ||<br />
					kiñ c'etaṃ paṭicca vuttaṃ?|| ||</p>

					<p class="f4">Tattha yaṃ jaññā upekkhaṃ:|| ||</p>

					<p class="f4">"Imaṃ kho me upekkhaṃ sevato akusalā dhammā abhivaḍḍhanti,||<br />
					kusalā dhammā parihāyanti" ti||<br />
					eva-rūpā upekkhā na sevitabbā.|| ||</p>

					<p class="f4">Tattha yaṃ jaññā upekkhāṃ:|| ||</p>

					<p class="f4">"Imaṃ kho me upekkhaṃ sevato akusalā dhammā parihāyanti kusalā dhammā abhivaḍḍhantī" ti||<br />
					eva-rūpā upekkhā sevitabbā.|| ||</p>

					<p class="f4">Tattha yañ ce sa-vitakkaṃ sa-vicāraṃ,||<br />
					yañ ce avitakkaṃ avicāraṃ,||<br />
					ye avitakke avicāre se paṇītatare.|| ||</p>

					<p class="f4">"Upekkham p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti yan taṃ vuttaṃ idam etaṃ paṭicca vuttaṃ.</p>

					<p class="f4">"Evaṃ paṭipanno kho devānam Inda bhikkhu papañ ca saññā-saṅkhā-nirodha-sāruppa-gāminī-paṭipadaṃ paṭipanno hotī" ti.|| ||</p>

					<p class="f4">Itthaṃ Bhagavā Sakkassa devānam Indassa pañhaṃ puṭṭho vyākāsi.|| ||</p>

					<p class="f4">Attamano Sakko devānaṃ Indo Bhagavato bhāsitaṃ abhinandi anumodi:|| ||</p>

					<p class="f4">"Evam etaṃ Bhagavā||<br />
					evam etaṃ Sugata||<br />
					tiṇṇā m'ettha kaṅkhā vigatā kathaṃ-kathā Bhagavato pañha-veyyākaraṇaṃ sutvā" ti.</p>

					<p class="f4">17. Iti ha Sakko devānaṃ Indo Bhagavato bhāsitaṃ abhinan'ditvā anumo-ditvā Bhagavantaṃ uttariṃ pañhaṃ apucchi:|| ||</p>

					<p class="f4">"Kathaṃ-paṭipanno pana mārisa bhikkhu Pātimokkha-saṃvarāya paṭipanno hotī" ti?</p>

					<p class="f4">"Kāya-samā-cāram p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">"Vacī-samā-cāram p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">"Pariyesanam p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4"><a id="pg280"><span class="f2 g"><b>[280]</b></span></a> 'Kāya-samā-cāram p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Tattha yaṃ jaññā kāya-samā-cāraṃ:|| ||</p>

					<p class="f4">Imaṃ kho me kāya-samā-cāraṃ sevato akusalā dhammā abhivaḍḍhanti,||<br />
					kusalā dhammā parihāyantī ti,||<br />
					eva-rūpo kāya-samā-cāro||<br />
					na sevitabbo.|| ||</p>

					<p class="f4">Tattha yaṃ jaññā kāya-samā-cāraṃ:|| ||</p>

					<p class="f4">Imaṃ kho me kāya-samā-cāraṃ sevato akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpo kāya-samā-cāro sevitabbo.|| ||</p>

					<p class="f4">"Kāya-samā-cāram p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti yan taṃ vuttaṃ.|| ||</p>

					<p class="f4">Idam etaṃ paṭicca vuttaṃ,</p>

					<p class="f4">"Vacī-samā-cāram p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ.|| ||</p>

					<p class="f4">Tattha yaṃ jaññā vacī-samā-cāraṃ:|| ||</p>

					<p class="f4">"Imaṃ kho me vacī-samā-cāraṃ sevato akusalā dhammā abhivaḍḍhanti,||<br />
					kusalā dhammā parihāyantī" ti,||<br />
					eva-rūpo vacī-samā-cāro na sevitabbo.|| ||</p>

					<p class="f4">Tattha yaṃ jaññā vacī-samā-cāraṃ:|| ||</p>

					<p class="f4">Imaṃ kho me vacī-samā-cāraṃ sevato akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpo vacī-samā-cāro sevitabbo.|| ||</p>

					<p class="f4">"Vacī-samā-cāram p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti yan taṃ vuttaṃ|| ||</p>

					<p class="f4">Idam etaṃ paṭicca vuttaṃ.</p>

					<p class="f4">"Pariyesanam p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Tattha yaṃ jaññā pariyesanaṃ:|| ||</p>

					<p class="f4">'Imaṃ kho me pariyesanaṃ sevato akusalā dhammā abhivaḍḍhanti||<br />
					kusalā dhammā parihāyantī' ti,||<br />
					eva-rūpā pariyesanā na sevitabbā.|| ||</p>

					<p class="f4">Tattha yaṃ jaññā pariyesanaṃ:|| ||</p>

					<p class="f4">'Imaṃ kho me pariyesanaṃ sevato akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpā pariyesanā na sevitabbā.|| ||</p>

					<p class="f4">"Pariyesanam p'āhaṃ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti||<br />
					iti yan taṃ vuttaṃ idam etaṃ paṭicca vuttaṃ.|| ||</p>

					<p class="f4"><a id="pg281"><span class="f2 g"><b>[281]</b></span></a> "Evaṃ paṭipanno kho devānam Inda bhikkhu Pātimokkha-saṃvarāya paṭipanno hotī" ti.</p>

					<p class="f4">Itthaṃ Bhagavā Sakkassa devānam Indassa pañhaṃ puṭṭho vyākāsi.|| ||</p>

					<p class="f4">Attamano Sakko devānaṃ Indo Bhagavato bhāsitaṃ abhinandi anumodi:|| ||</p>

					<p class="f4">"Evam etaṃ Bhagavā||<br />
					evam etaṃ Sugata.|| ||</p>

					<p class="f4">Tiṇṇā m'ettha kaṅkhā vigatā kathaṃ-kathā Bhagavato pañha-veyyākaraṇaṃ sutvā" ti.</p>

					<p class="f4">18. Iti ha Sakko devānaṃ Indo Bhagavato bhāsitaṃ abhinan'ditvā anumo-ditvā Bhagavantaṃ uttariṃ pañhaṃ apucchi:|| ||</p>

					<p class="f4">"Kathaṃ-paṭipanno pana mārisa bhikkhu indriya-saṃvarāya paṭipanno hotī" ti?</p>

					<p class="f4">"Cakkhu-viññeyyaṃ rūpam p'āhaṃ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.|| ||</p>

					<p class="f4">"Sota-viññeyyaṃ saddam p'āhaṃ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.|| ||</p>

					<p class="f4">"Ghāna-viññeyyaṃ gandham p'āhaṃ devānam Inda du-vidhena vadāmi,||<br />
					sevitabbam pī,||<br />
					asevitabbam pī" ti.|| ||</p>

					<p class="f4">"Jivhā-viññeyyaṃ rasam p'āhaṃ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.|| ||</p>

					<p class="f4">"Kāya-viññeyyaṃ phoṭṭhabbam p'āhaṃ devānam Inda du-vidhena vadāmi,||<br />
					sevitabbam pi,||<br />
					asevitabbam pi" ti.|| ||</p>

					<p class="f4">"Mano-viññeyyaṃ dhammam p'āhaṃ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.</p>

					<p class="f4">Evaṃ vutte Sakko devānaṃ Indo Bhagavantaṃ etad avoca:|| ||</p>

					<p class="f4">"Imassa kho ahaṃ bhante Bhagavatā saṅkhittena bhāsitassa evaṃ vitthārena atthaṃ ājānāmi.|| ||</p>

					<p class="f4">Yathā-rūpaṃ bhante cakkhu-viññeyyaṃ rūpaṃ sevato akusalā dhammā abhivaḍḍhanti||<br />
					kusalā dhammā parihāyantī,||<br />
					eva-rūpaṃ cakkhu-viññeyyaṃ rūpaṃ na sevitabbaṃ;||<br />
					yathā-rūpañ ca kho bhante cakkhu-viññeyyaṃ rūpaṃ sevato akusalā dhammā parihāyanti||<br />
					kusalā dhammā abhivaḍḍhantī,||<br />
					eva-rūpaṃ cakkhu-viññeyyaṃ rūpaṃ <a id="pg282"><span class="f2 g"><b>[282]</b></span></a> sevitabbaṃ.|| ||</p>

					<p class="f4">Yathā-rūpañ ca kho bhante sota-viññeyyaṃ saddaṃ sevato akusalā dhammā abhivaḍḍhanti||<br />
					kusalā dhammā parihāyantī,||<br />
					eva-rūpaṃ sota-viññeyyaṃ saddaṃ na sevitabbaṃ;||<br />
					yathā-rūpañ ca kho bhante sota-viññeyyaṃ saddaṃ sevato akusalā dhammā parihāyanti||<br />
					kusalā dhammā abhivaḍḍhantī,||<br />
					eva-rūpaṃ sota-viññeyyaṃ saddaṃ sevitabbaṃ.|| ||</p>

					<p class="f4">Yathā-rūpañ ca kho bhante ghāna-viññeyyaṃ gandhaṃ sevato akusalā dhammā abhivaḍḍhanti||<br />
					kusalā dhammā parihāyantī,||<br />
					eva-rūpaṃ ghāna-viññeyyaṃ gandhaṃ na sevitabbaṃ,||<br />
					yathā-rūpañ ca kho bhante ghāna-viññeyyaṃ gandhaṃ sevato akusalā dhammā parihāyanti||<br />
					kusalā dhammā abhivaḍḍhantī,||<br />
					eva-rūpaṃ ghāna-viññeyyaṃ gandhaṃ sevitabbaṃ.|| ||</p>

					<p class="f4">Yathā-rūpañ ca kho bhante jivhā-viññeyyaṃ rasaṃ sevato akusalā dhammā abhivaḍḍhanti||<br />
					kusalā dhammā parihāyanti,||<br />
					eva-rūpaṃ jivhā-viññeyyaṃ rasaṃ na sevitabbaṃ,||<br />
					yathā-rūpañ ca kho bhante jivhā-viññeyyaṃ rasaṃ sevato akusalā dhammā parihāyanti||<br />
					kusalā dhammā abhivaḍḍhantī||<br />
					eva-rūpaṃ jivhā-viññeyyaṃ rasaṃ sevitabbaṃ.|| ||</p>

					<p class="f4">Yathā-rūpañ ca kho bhante kāya-viññeyyaṃ phoṭṭhabbaṃ sevato akusalā dhammā abhivaḍḍhanti||<br />
					kusalā dhammā parihāyanti,||<br />
					eva-rūpaṃ kāya-viññeyyaṃ phoṭṭhabbaṃ na sevitabbaṃ,||<br />
					yathā-rūpañ ca kho bhante kāya-viññeyyaṃ phoṭṭhabbaṃ sevato akusalā dhammā parihāyanti||<br />
					kusalā dhammā abhivaḍḍhantī||<br />
					eva-rūpaṃ kāya-viññeyyaṃ phoṭṭhabbaṃ sevitabbaṃ.|| ||</p>

					<p class="f4">Yathā-rūpañ ca kho bhante mano-viññeyyaṃ dhammā sevato akusalā dhammā abhivaḍḍhanti||<br />
					kusalā dhammā parihāyanti||<br />
					eva-rūpo mano-viññeyyo dhammo na sevitabbo.|| ||</p>

					<p class="f4">Yathā-rūpañ ca kho bhante mano-viññeyyaṃ dhammaṃ sevato akusalā dhammā parihāyanti||<br />
					kusalā dhammā abhivaḍḍhantī||<br />
					eva-rūpo mano-viññeyyo dhammo sevitabbo.|| ||</p>

					<p class="f4">Imassa kho me bhante Bhagavatā saṅkhittena bhāsitassa evaṃ vitthārena atthaṃ ājānato tiṇṇā m'ettha kaṅkhā vigatā kathaṃ-kathā Bhagavato pañha-veyyākaraṇaṃ sutvā" ti.</p>

					<p class="f4">19. Iti ha sakkā devānaṃ Indo Bhagavato bhāsitaṃ abhinan'ditvā anumo-ditvā Bhagavantaṃ uttariṃ pañhaṃ apucchi:|| ||</p>

					<p class="f4">"Sabbe va nu kho mārisa samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti.</p>

					<p class="f4">"Na kho devānam Inda sabbe samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti.</p>

					<p class="f4">"Kasmā pana mārisa na sabbe samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti?</p>

					<p class="f4">"Aneka-dhātu-nānā-dhātu kho devānam Inda loko.|| ||</p>

					<p class="f4">Tasmiṃ aneka-dhātu-nānā-dhātusmiṃ loke yaṃ yad eva sattā dhātuṃ abhinivisanti taṃ tad eva thāmasā parāmassa abhinivissa voharanti:|| ||</p>

					<p class="f4">'Idam eva saccaṃ mogham aññan' ti.|| ||</p>

					<p class="f4">'Tasmā na sabbe samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti.</p>

					<p class="f4">"Sabbe va nu kho mārisa samaṇa-brāhmaṇā accanta- <a id="pg283"><span class="f2 g"><b>[283]</b></span></a> niṭṭhā accanta-yoga-k-khemī||<br />
					accanta-brahma-cārī||<br />
					accanta-pariyosānā" ti?</p>

					<p class="f4">"Na kho devānam Inda sabbe samaṇa-brāhmaṇā accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā" ti.</p>

					<p class="f4">"Kasmā pana mārisa na sabbe samaṇa-brāhmaṇā accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā" ti?</p>

					<p class="f4">"Ye kho te devānam Inda samaṇa-brāhmaṇā taṇhā-saṅkhaya-vimuttā,||<br />
					te accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā.|| ||</p>

					<p class="f4">Tasmā na sabbe samaṇa-brāhmaṇā accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā" ti.</p>

					<p class="f4">Itthaṃ Bhagavā Sakkassa devānam Indassa pañhaṃ puṭṭho vyākāsi.|| ||</p>

					<p class="f4">Attamano Sakko devānaṃ Indo Bhagavato bhāsitaṃ abhinandi anumodi:|| ||</p>

					<p class="f4">"Evam etaṃ Bhagavā||<br />
					evam etaṃ Sugata||<br />
					tiṇṇā m'ettha kaṅkhā,||<br />
					vigatā kathaṃ-kathā||<br />
					Bhagavato pañha-veyyākaraṇaṃ sutvā" ti.</p>

					<p class="f4">20. Iti ha Sakko devānaṃ Indo Bhagavato bhāsitaṃ abhinan'ditvā anumo-ditvā Bhagavantaṃ etad avoca:|| ||</p>

					<p class="f4">"Ejā bhante rogo||<br />
					ejā gaṇḍo||<br />
					ejā sallaṃ||<br />
					ejā imaṃ purisaṃ parikaḍḍhati tassa tass'eva bhavassa abhini-p-phattiyā||<br />
					tasmā ayaṃ puriso uccā-vacam āpajjati.|| ||</p>

					<p class="f4">Yesāhaṃ bhante pañhānaṃ ito bahiddhā aññesu samaṇa-brāhmaṇesu okāsa-kammam pi nālatthaṃ,||<br />
					te me Bhagavatā vyākatā dīgha-ratt-ā-nusayino,||<br />
					yañ ca pana me vicikicchā-kathaṃ-kathāsallaṃ,||<br />
					tañ ca Bhagavatā abbūḷhanti.</p>

					<p class="f4"><a id="pg284"><span class="f2 g"><b>[284]</b></span></a> "Abhijānāsi no tvaṃ devānam Inda ime pañhe aññe samaṇa-brāhmaṇe pucchittho" ti?</p>

					<p class="f4">"Abhijānām'ahaṃ bhante ime pañhe aññe samaṇa-brāhmaṇe pucchitā" ti.</p>

					<p class="f4">"Yathā-kathaṃ pana te devānam Inda vyākaṃsu,||<br />
					sace te agaru,||<br />
					bhāsassū" ti.</p>

					<p class="f4">"Na kho me bhante garu yatth'assa Bhagavā nisinno Bhagavanta-rūpo vā" ti.</p>

					<p class="f4">"Tena hi devānam Inda bhāsassū" ti.</p>

					<p class="f4">"Ye sāhaṃ bhante maññāmi samaṇa-brāhmaṇe:|| ||</p>

					<p class="f4">"Āraññakā panta-sen'āsanā' ti.|| ||</p>

					<p class="f4">Tyāhaṃ upasaṅkamitvā||<br />
					ime pañhe pucchāmi.|| ||</p>

					<p class="f4">Te mayā puṭṭhā na sampāyanti,||<br />
					asampāyantā mamaṃ yeva paṭipucchan' ti:|| ||</p>

					<p class="f4">"Ko nāmo āyasmā' ti?|| ||</p>

					<p class="f4">Tes'āhaṃ puṭṭho vyākaromi:|| ||</p>

					<p class="f4">"Ahaṃ kho mārisa,||<br />
					Sakko devānaṃ Indo" ti.|| ||</p>

					<p class="f4">Te mamaṃ yeva uttariṃ paṭipucchanti:|| ||</p>

					<p class="f4">'Kiṃ pan'āyasmā devānam Indo kammaṃ katvā imaṃ ṭhānaṃ patto' ti?|| ||</p>

					<p class="f4">Tes'āhaṃ yathā-sutaṃ||<br />
					yathā-pariyattaṃ||<br />
					Dhammaṃ desemi.|| ||</p>

					<p class="f4">Te tāvataken'eva atta-manā honti:|| ||</p>

					<p class="f4">'Sakko ca no devānaṃ Indo diṭṭho,||<br />
					yañ ca no apucchimha||<br />
					tañ ca no vyākāsī' ti.|| ||</p>

					<p class="f4">Te aññadatthu mamaṃ yeva sāvakā sampajjanti,||<br />
					na c'āhaṃ tesaṃ,||<br />
					ahaṃ kho pana bhante Bhagavato sāvako,||<br />
					Sot'āpanno avinipāta-dhammo niyato sambodhi-parāyaṇo" ti.</p>

					<p class="f4">"Abhijānāsi no tvaṃ devānam Inda ito pubbe eva-rūpaṃ veda-paṭilābhaṃ somanassa-paṭilābhan" ti?</p>

					<p class="f4"><a id="pg285"><span class="f2 g"><b>[285]</b></span></a> "Abhijānām'ahaṃ bhante ito pubbe eva-rūpaṃ veda-paṭilābhaṃ somanassa-paṭilābhan" ti.|| ||</p>

					<p class="f4">"Yathā-kathaṃ pana tvaṃ devānam Inda abhijānāsi ito pubbe eva-rūpaṃ veda-paṭilābhaṃ somanassa-paṭilābhan" ti?</p>

					<p class="f4">"Bhūta-pubbaṃ bhante devāsura-saṅgāmo samupabūḷho ahosi.|| ||</p>

					<p class="f4">Tasmiṃ kho pana bhante saṅgāme devā jiniṃsu,||<br />
					Asurā parājiyiṃsu.|| ||</p>

					<p class="f4">Tassa mayhaṃ bhante taṃ saṅgāmaṃ abhivijinitvā vijita-saṅgāmassa etad ahosi:|| ||</p>

					<p class="f4">"Yā c'eva dāni dibbā ojā,||<br />
					yā va Asurā-ojā,||<br />
					ubhayam etaṃ devā paribhuñjissantantī" ti.|| ||</p>

					<p class="f4">Yo kho pana me bhante veda-paṭilābho||<br />
					somanassa-paṭilābho||<br />
					sadaṇḍā-vacaro sa-Satthā-vacaro||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">Yo kho pana me ayaṃ bhante Bhagavato dhammaṃ sutvā veda-paṭilābho somanassa-paṭilābho,||<br />
					so adaṇḍā-vacaro||<br />
					a-Satthā-vacaro||<br />
					ekanta-nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭatī" ti.</p>

					<p class="f4">21. "Kiṃ pana tvaṃ devānam Inda attha-vasaṃ sampassamāno eva-rūpaṃ veda-paṭilābhaṃ||<br />
					somanassa paṭilābhaṃ pavedesī" ti?</p>

					<p class="f4">"Cha kho ahaṃ bhante attha-vase sampassamāno eva-rūpaṃ veda-paṭilābhaṃ||<br />
					somanassa-paṭilābhaṃ pavedemī" ti.|| ||</p>

					      <p class="f4 in2">"Idh'eva tiṭṭha-mānassa deva-bhūtassa me sato,||<br />
							Punar āyu ca me laddho evaṃ jānāhi mārisā" ti.</p>

					<p class="f4">"Imaṃ kho ahaṃ bhante paṭhamaṃ attha-vasaṃ <a id="pg286"><span class="f2 g"><b>[286]</b></span></a> sampassamāno eva-rūpaṃ veda-paṭilābhaṃ||<br />
					somanassa-paṭilābhaṃ pavedemi" ti.</p>

					      <p class="f4 in2">"Cutā'haṃ diviyā kāyā āyuṃ hitvā amānusaṃ,||<br />
							Amūḷho gabbham issāmi yattha me ramatī mano" ti.</p>

					<p class="f4">"Imaṃ kho ahaṃ bhante dutiyaṃ attha-vasaṃ sampassamāno eva-rūpaṃ veda-paṭilābhaṃ||<br />
					somanassa-paṭilābhaṃ pavedemi" ti.|| ||</p>

					      <p class="f4 in2">"So'haṃ amūḷha-pañh'assa viharaṃ sāsane rato,||<br />
							Ñāyena viharissāmi sampajāno patissato" ti.</p>

					<p class="f4">"Imaṃ kho ahaṃ bhanne tatiyaṃ attha-vasaṃ sampassamāno eva-rūpaṃ veda-paṭilābhaṃ somanassa-paṭilābhaṃ pavedemi" ti.|| ||</p>

					      <p class="f4 in2">"Ñāyena ca me carato sambodhi ce bhavissati,||<br />
							Aññātā viharissāmi sveva anto bhavissati" ti.</p>

					<p class="f4">"Imaṃ kho ahaṃ bhante catutthaṃ attha-vasaṃ sampassamāno eva rūpaṃ veda-paṭilābhaṃ||<br />
					somanassa-paṭilābhaṃ pavedemi" ti.|| ||</p>

					      <p class="f4 in2">Cutā'haṃ mānusā kāyā āyuṃ hitvāna mānusaṃ,||<br />
							Puna devo bhavissāmi deva-lokasmiṃ uttamo" ti.</p>

					<p class="f4">"Imaṃ kho ahaṃ bhante pañcamaṃ attha-vasaṃ sampassamāno eva-rūpaṃ veda-paṭilābhaṃ somanassa-paṭilābhaṃ pavedemi" ti.|| ||</p>

					      <p class="f4 in2">Te paṇītatarā devā Akaniṭṭhā yasassino,||<br />
							Antime vattamānamhi so nivāso bhavissati" ti.</p>

					<p class="f4"><a id="pg287"><span class="f2 g"><b>[287]</b></span></a> "Imaṃ kho ahaṃ bhante chaṭṭhaṃ attha-vasaṃ sampassamāno eva-rūpaṃ veda-paṭilābhaṃ||<br />
					somanassa-paṭilābhaṃ pavedemi" ti.</p>

					<p class="f4">"Ime kho ahaṃ bhante cha attha-vase sampassamāno eva-rūpaṃ veda-paṭilābhaṃ||<br />
					somanassa-paṭilābhaṃ pavedemi" ti.|| ||</p>

					      <p class="f4 in2">22. "Apariyosita-saṅkappo vici-kicchi kathaṃ-kathi,||<br />
							Vicarī dīgham addhānaṃ anvesanto Tathāgataṃ.||<br />
							Y'āssu maññāmi samaṇe pavivitta-vihārino,||<br />
							Samabuddhā iti maññāno gacchāmi te upāsituṃ.||<br />
							Kathaṃ ārādhanā hoti kathaṃ hoti virādhanā,||<br />
							Iti puṭṭhā na sambhonti magge paṭipadāsu ca.||<br />
							Tyāssu yadā maṃ jānanti Sakko devānam āgato.||<br />
							Tyāssu mam eva pucchanti kiṃ katvā pāpuṇī idaṃ.||<br />
							Tesaṃ yathā sutaṃ dhammaṃ desayāmi jane sutaṃ,||<br />
							Ten'ass'atta-manā honti diṭṭho no Vāsavo' ti ca.||<br />
							Yadā ca Buddham addakkhiṃ vicikicchā-vitāraṇaṃ,||<br />
							So'mhi vītabhayo ajja sambuddhaṃ payirupāsiya.||<br />
							Taṇhā-sallassa hantāraṃ Buddhaṃ appaṭi-puggalaṃ,||<br />
							Ahaṃ vande mahāvīraṃ ādicca-bandhunaṃ.||<br />
							<a id="pg288"><span class="f2 g"><b>[288]</b></span></a> Yaṃ karomasi Brahmuno samaṃ devehi mārisa,||<br />
							Tad ajja tuyhaṃ kassāma handa sāmaṃ karoma te.||<br />
							Tvam ev'asi sambuddho tuvaṃ Satthā anuttaro,||<br />
							Sadevakasmiṃ lokasmiṃ n'atthi te paṭipuggalo" ti.</p>

					<p class="f4">23. Atha kho Sakko devānaṃ Indo Pañcasikhaṃ Gandhabba-puttaṃ āmantesi:|| ||</p>

					<p class="f4">"Bah'ūpakāro kho me'si tvaṃ,||<br />
					tāta Pañcasikhaṃ, yaṃ tvaṃ Bhagavantaṃ paṭhamaṃ pasādesi.|| ||</p>

					<p class="f4">Tayā tāta paṭhamaṃ pasāditaṃ pacchā mayaṃ taṃ Bhagavantaṃ dassanāya upasaṅkamimha Arahantaṃ Sammā Sambuddhaṃ.|| ||</p>

					<p class="f4">Pettike ṭhāne ṭhapayissāmi,||<br />
					Gandhabba-rājā bhavissasi,||<br />
					bhaddañ ca te Suriya-vaccasaṃ dammi,||<br />
					sā hi te abhipatthitā" ti.|| ||</p>

					<p class="f4">Atha kho Sakko devānaṃ Indo pāṇinā paṭhaviṃ parāmasitvā ti-k-khattuṃ udānaṃ udānesi:|| ||</p>

					      <p class="f4 in2">"Namo tassa Bhagavato arahato Sammā Sambuddhassa!||<br />
					      Namo tassa Bhagavato arahato Sammā Sambuddhassa!||<br />
							Namo tassa Bhagavato arahato Sammā Sambuddhassā" ti.</p>

					<p class="f4">Imasmiñ ca pana veyyā-kara-ṇasmiṃ bhaññamāne Sakkassa devānam Indassa virajaṃ vīta-malaṃ Dhamma-cakkhuṃ udapādi:|| ||</p>

					<p class="f4">"Yaṃ kiñci samudaya-dhammaṃ sabban taṃ nirodha-dhamman" ti,||<br />
					aññesañ ca asītiyā <a id="pg289"><span class="f2 g"><b>[289]</b></span></a> devatā-sahassānaṃ.|| ||</p>

					<p class="f4">Iti ha Sakkena devānam Indena ajjhiṭṭha pañhā puṭṭhā,||<br />
					te Bhagavatā vyākatā.|| ||</p>

					<p class="f4">Tasmā imassa veyyākaraṇassa Sakka-pañho t'eva adhivacanan ti.</p>

					<p class="ctr">Sakka-Pañha Suttaṃ Niṭṭhitaṃ Aṭṭhamaṃ.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>