<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 21, The Sakkapanha Suttantam. Sakka, Ruler of Gods, visits the Buddha and puts questions to him that have been perplexing him. The Buddha's answers please him and he becomes a Streamwinner." />
<title>DN 21: Sakka-Pañha Suttantaɱ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p21">Sutta 21</a></h4>

					<h1>Sakka-Pañha Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg263"><span class="f2 g"><b>[263]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.21.rhyt.pts.htm#p1">pts</a>][<a href="../../../dhamma-vinaya/ati/dn/dn.21.than.ati.htm#p1">than</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaɱ samayaɱ Bhagavā Magadhesu viharati,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaɱ.|| ||</p>

					<p class="f4">Tena kho pana samayena Sakkassa devānam Indassa ussukkaɱ udapādi Bhagavantaɱ dassanāya.|| ||</p>

					<p class="f4">Atha kho Sakkassa devānam Indassa etad ahosi:</p>

					<p class="f4">"Kahaɱ nu kho Bhagavā etarahi viharati arahaɱ Sammā-Sam-Buddho" ti?|| ||</p>

					<p class="f4">Addasā kho Sakko devānaɱ Indo Bhagavantaɱ Magadhesu viharantaɱ,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaɱ.|| ||</p>

					<p class="f4">Disvā deve Tāvatiɱse āmantesi:</p>

					<p class="f4">"Ayaɱ mārisā Bhagavā Magadhesu viharati,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaɱ.|| ||</p>

					<p class="f4">Yadi pana mārisā mayaɱ taɱ Bhagavantaɱ dassanāya upasankameyyāma arahantaɱ Sammā-Sam-Buddhan" ti.|| ||</p>

					<p class="f4">"Evaɱ bhaddan tavā" ti||<br />
					kho devā Tāvatiɱsā Sakkassa devānam Indassa paccassosuɱ.|| ||</p>

					<p class="f4">2. Atha kho Sakko devānaɱ Indo Pañcasikhaɱ Gandhabba-puttaɱ āmantesi:|| ||</p>

					<p class="f4"><a id="pg264"><span class="f2 g"><b>[264]</b></span></a> "Ayaɱ tāta Pañcasikha Bhagavā Magadhesu viharati,||<br />
					pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate Indasāla-guhāyaɱ.|| ||</p>

					<p class="f4">Yadi pana tāta Pañcasikha mayaɱ taɱ Bhagavantaɱ dassanāya upasankameyyāma arahantaɱ Sammā-Sam-Buddhan" ti.|| ||</p>

					<p class="f4">"Evaɱ bhaddan tavā" ti||<br />
					kho Pañcasikho Gandhabba-putto Sakkassa devānam Indassa paṭissutvā beluva-paṇḍu-vīṇaɱ ādāya Sakkassa devānam Indassa anucariyaɱ upāgami.|| ||</p>

					<p class="f4">Atha kho Sakko devānaɱ Indo devehi Tāvatiɱsehi parivuto Pañcasikhena Gandhabba-puttena purakkhato.|| ||</p>

					<p class="f4">Seyyathā pi nāma balavā puriso samiñjitaɱ vā bāhaɱ pasāreyya pasāritaɱ vā bāhaɱ sammiñjeyya,||<br />
					evam evaɱ devesu Tāvatiɱsesu antara-hito Magadhesu pācīnato Rājagahassa Ambasaṇḍā nāma brāhmaṇa-gāmo,||<br />
					tass'uttarato Vediyake pabbate paccuṭṭhāsi.</p>

					<p class="f4">3. Tena kho pana samayena Vediyako pabbato atiriva obhāsa-jāto hoti Ambasaṇḍā ca brāhmaṇa-gāmo,||<br />
					yathā taɱ devānaɱ devānubhāvena.|| ||</p>

					<p class="f4">Api-s-sudaɱ parito gāmesu manussā evam āhaɱsu:|| ||</p>

					<p class="f4">Āditt'assu nām ajja Vediyako pabbato,||<br />
					pajjhāyit'assu nām ajja Vediyako pabbato,||<br />
					jalat'assu nām'ajja Vediyako pabbato.|| ||</p>

					<p class="f4">Kiɱ su nām'ajja Vediyako pabbato atiriva obhāsa-jāto,||<br />
					Ambasaṇḍā ca brāhmaṇa-gāmo" ti||<br />
					saɱviggā loma-haṭṭha-jātā ahesuɱ.|| ||</p>

					<p class="f4">4. Atha kho Sakko devānaɱ Indo Pañcasikhaɱ Gandhabba-puttaɱ āmantesi:|| ||</p>

					<p class="f4"><a id="pg265"><span class="f2 g"><b>[265]</b></span></a> "Durupasankamā kho tāta Pañcasikha Tathāgatā mādisena,||<br />
					jhāyi jhāna-ratā,||<br />
					tad'antaraɱ paṭisallīnā.|| ||</p>

					<p class="f4">Yadi pana tāta Pañcasikha Bhagavantaɱ paṭhamaɱ pasādeyyāsi,||<br />
					tayā tāta paṭhamaɱ pasāditaɱ pacchā mayaɱ taɱ Bhagavantaɱ dassanāya upasankameyyāma arahantaɱ Sammā-Sam-Buddhan" ti.|| ||</p>

					<p class="f4">"Evaɱ bhaddan tavā" ti||<br />
					kho Pañcasikho Gandhabba-putto Sakkassa devānam Indassa paṭissutvā beluva-paṇḍu-vīṇaɱ ādāya yena Indasāla-guhā ten'upasankami.|| ||</p>

					<p class="f4">Upasaŋkamitvā:|| ||</p>

					<p class="f4">"Ettāvatā me Bhagavā n'eva atidūre bhavissati na accāsanne,||<br />
					saddañ ca kho sossatī" ti||<br />
					eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Pañcasikho Gandhabba-putto beluva-paṇḍu-vīṇaɱ assāvesi.|| ||</p>

					<p class="f4">Imā ca gāthā abhāsi Buddh'ūpasaɱ-hitā Dhamm'ūpasaɱ-hitā saŋgh'ūpasaɱ-hitā arahant'ūpasaɱ-hitā kām'ūpasaɱ-hitā:</p>

							<p class="f4 in2">5. Vande te pitaraɱ bhadde Timbaruɱ Suriya-vaccase,||<br />
							Yena jātā'si kalyāṇī ānanda-jananī mama.||<br />
							Vāto va sedataɱ kanto pānīyaɱ va pipāsato,||<br />
							Aŋgīrasī piyā me'si dhammo arahatām iva,||<br />
							<a id="pg266"><span class="f2 g"><b>[266]</b></span></a> Āturass'eva bhesajjaɱ, bhojanaɱ va jighacchato,||<br />
							Parinibbāpaya bhadde jalantam īva vārinā.||<br />
							Sītodakaɱ pokkharaṇiɱ yuttaɱ kiñjakkha-reṇunā,||<br />
							Nāgo ghamm-ā-bhitatto va ogāhe te thanūdaraɱ.||<br />
							Accaɱkuso va nāgo ca jitam me tutta-tomaraɱ,||<br />
							Kāraṇaɱ na-p-pajānāmi sammatto lakkhaṇūrasā.||<br />
							Tayi gathita-citto'smi cittaɱ vipariṇāmitaɱ,||<br />
							Paṭigantuɱ na sakkomi vaŋka-ghasto va ambujo.||<br />
							Vāmurū saja maɱ bhadde saja maɱ mandalocane,||<br />
							Palissaja maɱ kalyāṇi etam me abhipatthitaɱ.||<br />
							Appako vata me santo kāmo vellita-kesiyā,||<br />
							Aneka-bhāvo samapādi arahante va dakkhiṇā.||<br />
							Yam me atthi kataɱ puññaɱ arahantesu tādisu,||<br />
							Tam me sabbaŋga-kalyāṇi tayā saddhiɱ vipaccitaɱ.||<br />
							<a id="pg267"><span class="f2 g"><b>[267]</b></span></a> Yam me atthi kataɱ puññaɱ asmiɱ puṭhuvimaṇḍale,||<br />
							Tam me sabbaŋga-kalyāṇi tayā saddhiɱ vipaccataɱ.||<br />
							Sakya-putto va jhānena ekodi nipako sato,||<br />
							Amataɱ muni jigiɱsāno tam ahaɱ Suriyavaccase.||<br />
							Yathā pi muni nandeyya patvā sambodhim uttamaɱ,||<br />
							Evaɱ nandeyya kalyāṇi missī-bhāvaɱ gato tayā.||<br />
							Sakko ca me varaɱ dajjā Tāvatiɱsānam issaro,||<br />
							Tāhaɱ bhadde vareyyāhe evaɱ kāmo daḷho mama.||<br />
							Sālaɱ va na ciraɱ phullaɱ pitaraɱ te su medhase,||<br />
							Vandamāno namassā'mi yassā s'etādisī pajā ti.</p>

					<p class="f4">6. Evaɱ vutte Bhagavā Pañcasikhaɱ Gandhabba-puttaɱ etad avoca:|| ||</p>

					<p class="f4">"Saɱsandati kho pana te Pañcasikha tanti-s-saro gīta-s-sarena gīta-s-saro ca tanti-s-sarena||<br />
					na ca pana te Pañcasikha tanti-s-saro gīta-s-saraɱ ativattati gīta-s-saro va tanti-s-saraɱ.|| ||</p>

					<p class="f4">Kadā saɱyūḷha pana te Pañcasikha imā gāthā Buddh'ūpasaɱ-hitā Dhamm'ūpasaɱ-hitā,||<br />
					saŋgh'ūpasaɱ-hitā arahant'ūpasaɱ-hitā kām'ūpasaɱ-hitā" ti?</p>

					<p class="f4">"Ekam ida bhante samayaɱ Bhagavā Uruvelāyaɱ viharati najjā Nerañjarāya tīre Ajapāla-nigrodha-mūle <a id="pg268"><span class="f2 g"><b>[268]</b></span></a> paṭham-ā-bhisambuddho.|| ||</p>

					<p class="f4">Tena kho pan'āhaɱ bhante samayena,||<br />
					Bhaddā nāma Suriya-vaccasā Timbaruno Gandhabba-rañño dhītā,||<br />
					tam abhikaŋkhāmi.|| ||</p>

					<p class="f4">Sā kho pana bhante bhaginī parakāminī hoti.|| ||</p>

					<p class="f4">Sikhaṇḍī nāma Mātalissa saŋgāhakassa putto,||<br />
					tam abhikankhati.|| ||</p>

					<p class="f4">Yato kho ahaɱ bhante taɱ bhaginiɱ nālatthaɱ kenaci parayāyena,||<br />
					ath'āhaɱ beluva-paṇḍu-vīṇaɱ ādāya yena Timbaruno Gandhabba-rañño nivesanaɱ ten'upasankamiɱ.|| ||</p>

					<p class="f4">Upasaŋkamitvā beluva-paṇḍu-vīṇaɱ assāvesiɱ,||<br />
					imā ca gāthā abhāsiɱ Buddh'ūpasaɱhitā Dhamm'ūpasaɱ-hitā, saŋgh'ūpasaɱ-hitā, arahant'ūpasaɱ-hitā, kām'ūpasaɱ-hitā.</p>

							<p class="f4 in2">7. Vande te pitaraɱ bhadde Timbaruɱ Suriya-vaccase,||<br />
							Yena jātā'si kalyāṇī ānanda-jananī mama.||<br />
							Vāto va sedataɱ kanto pānīyaɱ va pipāsato,||<br />
							Aŋgīrasī piyā me'si dhammo arahatām iva,||<br />
							Āturass'eva bhesajjaɱ, bhojanaɱ va jighacchato,||<br />
							Parinibbāpaya bhadde jalantam īva vārinā.||<br />
							Sītodakaɱ pokkharaṇiɱ yuttaɱ kiñjakkha-reṇunā,||<br />
							Nāgo ghamm-ā-bhitatto va ogāhe te thanūdaraɱ.||<br />
							Accaɱkuso va nāgo ca jitam me tutta-tomaraɱ,||<br />
							Kāraṇaɱ na-p-pajānāmi sammatto lakkhaṇūrasā.||<br />
							Tayi gathita-citto'smi cittaɱ vipariṇāmitaɱ,||<br />
							Paṭigantuɱ na sakkomi vaŋka-ghasto va ambujo.||<br />
							Vāmurū saja maɱ bhadde saja maɱ mandalocane,||<br />
							Palissaja maɱ kalyāṇi etam me abhipatthitaɱ.||<br />
							Appako vata me santo kāmo vellita-kesiyā,||<br />
							Aneka-bhāvo samapādi arahante va dakkhiṇā.||<br />
							Yam me atthi kataɱ puññaɱ arahantesu tādisu,||<br />
							Tam me sabbaŋga-kalyāṇi tayā saddhiɱ vipaccitaɱ.||<br />
							Yam me atthi kataɱ puññaɱ asmiɱ puṭhuvimaṇḍale,||<br />
							Tam me sabbaŋga-kalyāṇi tayā saddhiɱ vipaccataɱ.||<br />
							Sakya-putto va jhānena ekodi nipako sato,||<br />
							Amataɱ muni jigiɱsāno tam ahaɱ Suriyavaccase.||<br />
							Yathā pi muni nandeyya patvā sambodhim uttamaɱ,||<br />
							Evaɱ nandeyya kalyāṇi missī-bhāvaɱ gato tayā.||<br />
							Sakko ca me varaɱ dajjā Tāvatiɱsānam issaro,||<br />
							Tāhaɱ bhadde vareyyāhe evaɱ kāmo daḷho mama.||<br />
							Sālaɱ va na ciraɱ phullaɱ pitaraɱ te su medhase,||<br />
							Vandamāno namassā'mi yassā s'etādisī pajā ti.</p>

					<p class="f4">6. Evaɱ vutte bhante Bhaddā Suriya-vaccasā maɱ etad avoca:|| ||</p>

					<p class="f4">'Na kho me mārisa so Bhagavā sammukhā diṭṭho,||<br />
					api ca suto yeva me so Bhagavā devānaɱ Tāvatiɱsānaɱ Sudhammāyaɱ sabhāyaɱ upanaccantiyā.|| ||</p>

					<p class="f4">Yato kho tvaɱ mārisa taɱ Bhagavantaɱ kittesi,||<br />
					hotu no ajja samāgamo' ti.|| ||</p>

					<p class="f4"><a id="pg269"><span class="f2 g"><b>[269]</b></span></a> 'So yeva no bhante tassā bhaginiyā saddhiɱ samāgamo ahosi,||<br />
					na ca dāni,||<br />
					tato pacchā' ti.</p>

					<p class="f4">8. Atha kho Sakkassa devānam Indassa etad ahosi:|| ||</p>

					<p class="f4">"Paṭisammodati kho Pañcasikho Gandhabba-putto Bhagavatā,||<br />
					Bhagavā ca Pañcasikhenā" ti.</p>

					<p class="f4">Atha kho Sakko devānaɱ Indo Pañcasikhaɱ Gandhabba-puttaɱ āmantesi:|| ||</p>

					<p class="f4">"Abhivādehi me tvaɱ tāta Pañcasikha Bhagavantaɱ:||<br />
					Sakko bhante devānaɱ Indo sāmacco saparijano Bhagavato pāde sirasā vandatī" ti.</p>

					<p class="f4">"Evaɱ bhaddan tavā" ti||<br />
					kho Pañcasikho Gandhabba-putto Sakkassa devānam Indassa paṭissutvā Bhagavantaɱ abhivādesi:|| ||</p>

					<p class="f4">"Sakko bhante devānaɱ Indo sāmacco saparijano Bhagavato pāde sirasā vandatī" ti.</p>

					<p class="f4">"Sukhī hotu Pañcasikha Sakko devānaɱ Indo sāmacco saparijano,||<br />
					sukha-kāmā hi devā manussā Asurā Nāgā Gandhabbā||<br />
					ye c'aññe santi puthu-kāyā" ti.</p>

					<p class="f4">Evañ ca pana Tathāgatā eva-rūpe mahesakkhe abhivadanti.</p>

					<p class="f4">Abhivadito Sakko devānaɱ Indo Bhagavato Indasāla-guhaɱ pavisitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Devā pi Tāvatiɱsā Indasāla-guhaɱ pavisitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Pañcasikho pi Gandhabba-putto Indasāla-guhaɱ pavisitvā Bhagavantaɱ abhivādetvā eka-m-antaɱ aṭṭhāsi.</p>

					<p class="f4">9. Tena kho pana samayena Indasāla-guhā visamā yantī samā samapādi,||<br />
					sambādhā yantī urundā samapādī.|| ||</p>

					<p class="f4">Andha-kāra-guhāyaɱ,||<br />
					āloko udapādi,||<br />
					yathā taɱ <a id="pg270"><span class="f2 g"><b>[270]</b></span></a> devānaɱ devānubhāvena.</p>

					<p class="f4">Atha kho Bhagavā Sakkaɱ devānam Indaɱ etad avoca:|| ||</p>

					<p class="f4">"Acchariyam idaɱ āyasmato Kosiyassa abbhutam idaɱ āyasmato Kosiyassa,||<br />
					tāva bahu-kiccassa bahu-karaṇīyassa,||<br />
					yad idaɱ idhāɱ gamanan" ti?</p>

					<p class="f4">"Cira-p-patikāhaɱ bhante Bhagavantaɱ dassanāya upasankamitu-kāmo.|| ||</p>

					<p class="f4">Api ca devānaɱ Tāvatiɱsānaɱ kehici kehici kicca-karaṇīyehi vyāvaṭo evāhaɱ nāsakkhiɱ Bhagavantaɱ dassanāya upasankamituɱ.|| ||</p>

					<p class="f4">Ekam ida bhante samayaɱ Bhagavā Sāvatthiyaɱ viharati Saḷalāgārake.|| ||</p>

					<p class="f4">Atha kho'haɱ bhante Sāvatthiyaɱ agamāsiɱ Bhagavantaɱ dassanāya.|| ||</p>

					<p class="f4">10. "Tena kho pana bhante samayena Bhagavā aññatarena samādhinā nisinno hoti.</p>

					<p class="f4">Bhuñjatī ca nāma Vessavaṇassa paricārikā Bhagavantaɱ pacc'upaṭṭhitā hoti pañjalikā namassamānā.|| ||</p>

					<p class="f4">Atha kho'haɱ bhante Bhuñjatiɱ etad avocaɱ:|| ||</p>

					<p class="f4">"Abhivādehi tvaɱ me bhagini Bhagavantaɱ:|| ||</p>

					<p class="f4">Sakko bhante devānaɱ Indo sāmacco saparijano Bhagavato pāde sirasā vandatī" ti.|| ||</p>

					<p class="f4">"Evaɱ vutte Bhuñjatī maɱ etad avoca:|| ||</p>

					<p class="f4">'Akālo kho mārisa Bhagavantaɱ dassanāya,||<br />
					paṭisallīno Bhagavā' ti.|| ||</p>

					<p class="f4"><a id="pg271"><span class="f2 g"><b>[271]</b></span></a> "Tena hi bhagini yadā Bhagavā tamhā samādhimhā vuṭṭhito hoti,||<br />
					atha mama vacanena Bhagavantaɱ abhivādehi:|| ||</p>

					<p class="f4">Sakko bhante devānaɱ Indo sāmacco saparijano Bhagavato pāde sirasā vandatī" ti.</p>

					<p class="f4">"Kaccī me sā bhante bhaganī Bhagavantaɱ abhivādesi,||<br />
					sarati Bhagavā tassā bhaginiyā vacanan" ti?|| ||</p>

					<p class="f4">"Abhivādesi maɱ sā devānam Inda bhaginī.|| ||</p>

					<p class="f4">Sarām'ahaɱ tassā bhaginiyā vacanaɱ.|| ||</p>

					<p class="f4">Api c'āhaɱ āyasmato ca nemi-saddena tamhā samādhimhā vuṭṭhito" ti.</p>

					<p class="f4">11. "Ye te bhante devā amhehi paṭhama-taraɱ Tāvatiɱsa-kāyaɱ upapannā,||<br />
					tesaɱ me sammukhā sutaɱ sammukhā paṭiggahītaɱ:|| ||</p>

					<p class="f4">'Yadā Tathāgatā loke uppajjanti arahanto Sammā-Sam-Buddhā,||<br />
					dibbā kāyā paripūranti,||<br />
					hāyanti Asura-kāyā' ti.|| ||</p>

					<p class="f4">Taɱ me idaɱ bhante sakkhi-diṭṭhaɱ yato Tathāgato loke uppanno arahaɱ Sammā-Sam-Buddho,||<br />
					dibbā kāyā paripūranti,||<br />
					hāyanti Asura-kāyā" ti.|| ||</p>

					<p class="f4">Idh'eva bhante Kapilavatthusmiɱ Gopikā nāma Sakya-dhitā ahosi Buddhe pasannā||<br />
					Dhamme pasannā||<br />
					Saŋghe pasannā||<br />
					sīlesu paripūra-kārīni.|| ||</p>

					<p class="f4">Sā itthi-cittaɱ virāchetvā purisa-cittaɱ bhāvetvā kāyassa bhedā param maraṇā sugatiɱ saggaɱ lokaɱ upapannā devānaɱ Tāvatiɱsānaɱ saha-vyataɱ,||<br />
					amhākaɱ puttattaɱ ajjhupagatā.|| ||</p>

					<p class="f4">Tatra pi naɱ evaɱ jānantī:|| ||</p>

					<p class="f4">'Gopako deva-putto||<br />
					Gopako deva-putto' ti.</p>

					<p class="f4">Aññe pi bhante tayo bhikkhu Bhagavati Brahma-cariyaɱ caritvā hīnaɱ Gandhabba-kāyaɱ upapannā.|| ||</p>

					<p class="f4">Te pañcahi kāma-guṇehi samappitā samaŋgi-bhūtā paricāraya-mānā amhākaɱ upaṭṭhānamāga-c-chanti amhākaɱ pāricariyaɱ.|| ||</p>

					<p class="f4">Te amhākaɱ upaṭṭhānam āgate amhākaɱ pāricāriyaɱ Gopako nāma deva-putto <a id="pg272"><span class="f2 g"><b>[272]</b></span></a> paṭicodesi:|| ||</p>

					<p class="f4">"Kuto-mukhā nāma tumhe mārisā tassa Bhagavato dhammaɱ assutvā?|| ||</p>

					<p class="f4">Ahaɱ hi nāma itthikā samāna Buddhe pasannā Dhamme pasananā Saŋghe pasannā sīlesu paripūra-kārinī itthi-cttaɱ virāchetvā purisa-cittaɱ bhāvetvā kāyassa bhedā param maraṇā sugatiɱ saggaɱ lokaɱ upapannā,||<br />
					devānaɱ Tāvatiɱsānaɱ sahavyatāɱ||<br />
					Sakkassa devānam Indassa puttattaɱ ajjhupagatā.</p>

					<p class="f4">Idhā pi maɱ evaɱ jānanti:|| ||</p>

					<p class="f4">Gopako deva-putto Gopako deva-putto ti.|| ||</p>

					<p class="f4">Tumhe pana mārisā Bhagavatī Brahma-cariyaɱ caritvā hīnaɱ Gandhabba-kāyaɱ upapannā.|| ||</p>

					<p class="f4">Du-d-diṭṭha-rūpaɱ vata bho addasāma,||<br />
					ye mayaɱ addasāma saha-dhammike hīnaɱ Gandhabba-kāyaɱ upapanne' ti".|| ||</p>

					<p class="f4">Tesaɱ bhante Gopakena deva-puttena paṭicoditānaɱ dve devā diṭṭhe'va dhamme satiɱ paṭilabhiɱsu kāyaɱ Brahma-purohitaɱ.|| ||</p>

					<p class="f4">Eko pana devo te va kāme ajjhāvasi.</p>

							<p class="f4 in2">12. "Upāsikā cakkhu-mato ahosiɱ nāmam pi mayhaɱ ahu Gopikā ti,||<br />
							Buddhe ca Dhamme ca abhi-p-pasannā Sanghañ c'upaṭṭhāsiɱ pasanna-cittā.||<br />
							Tass'eva Buddhassa Sudhammatāya Sakkassa putto'mhi mah-ā-nubhāvo,||<br />
							Mahā-jutīko Tidivūpapanto, jānanti pi maɱ idhā Gopako ti.||<br />
							Ath'addasaɱ bhikkhavo diṭṭha-pubbe Gandhabba-kāy'ūpagate' vasīne.||<br />
							Ime hi te Gotama-sāvakāse ye ca mayaɱ pubbe manussa-bhūtā.||<br />
							Annena pānena upaṭṭhahimhā pādūpasaɱgayha sake nivesane.||<br />
							<a id="pg273"><span class="f2 g"><b>[273]</b></span></a> Kuto-mukhā nāma ime bhavanto Buddhassa dhammaɱ na paṭiggahesuɱ.||<br />
							Paccattaɱ veditabbo hi dhammo sudesito cakkhu-matānuBuddho,||<br />
							Ahaɱ pi tumhe ca upāsamānā sutvāna ariyāna subhā-sitāni,||<br />
							Sakkassa putto'mhi mah-ā-nubhāvo mahā-jutīko Tidivūpapanno,||<br />
							Tumhe pana seṭṭham upāsamānā anuttare Brahma-cariyaɱ caritvā,||<br />
							Hīna-kāyaɱ upapannā bhavanto anānulomā bhavat'ūpapatti,||<br />
							Du-d-diṭṭha-rūpaɱ vata addasāma saha-dhammike hīna-kāy'ūpapanne.||<br />
							Gandhabba-kāy'ūpagatā bhavanto devānam āga-c-chatha pāricariyaɱ,||<br />
							Agāre vasako mayhaɱ imaɱ passa visesataɱ.||<br />
							Itthi hutvā svajja pūmo'mhi devo dibbehi kāmehi samaŋgi-bhūto.|| ||</p>

							<p class="f4 in2">Te coditā Gotama-sāvakena saɱvegam  āpādu samecca Gopakaɱ,||<br />
							"Handa vitāyamā viyāyamāma mā no mayaɱ parapessā ahumha."||<br />
							<a id="pg274"><span class="f2 g"><b>[274]</b></span></a> Tesaɱ duve viriyaɱ ārabhiɱsu anussara Gotama-sāsanāni,||<br />
							Idh'eva cittāni virājayitvā kāmesu ādīnavam addasiɱsu.||<br />
							Te kāma-saŋyojana-bandhanāni pāpima-yogāni dura-c-cayāni||<br />
							Nāgo va sandāna-guṇāni chetvā deve Tāvatiɱse ati-k-kamiɱsu,||<br />
							Sa-Indā-devā sa-Pajāpatikā sabbe Sudhammāya sabhāy'upaviṭṭhā-||<br />
							Te saɱnisinnānaɱ ati-k-kamiɱsu vīrā virāgā virajaɱ karontā.|| ||</p>

							<p class="f4 in2">Te disvā saɱvegam akāsi Vāsavo dev'Ābhibhū devagaṇassa majjhe.||<br />
							"Ime hi te hīna-kāy'ūpapannā deve Tāvatiɱse ati-k-kamanti."||<br />
							Saɱvega-jātassa vaco nisamma so Gopako Vāsavam-ajjhabhāsi:||<br />
							"Buddho pan'Ind'atthi manussa-loke kām'Ābhibhū Sakyamunī ti ñāyati,||<br />
							Tass'ete puttā satiyā vihīnā cūtā mayā te sati paccalatthuɱ.||<br />
							<a id="pg275"><span class="f2 g"><b>[275]</b></span></a> Tiṇṇaɱ tesaɱ avasīn'ettha eko Gandhabba-kāy'ūpagato 'vasīno||<br />
							Dve c'eva sambodhi-path-ā-nusārino deve pi hiḷenti samāhitattā.||<br />
							Etādisī Dhamma-p-pakāsan'ettha na tathe kiɱ kankhati koci sāvako,||<br />
							Nitthiṇṇa-oghaɱ vicikicchā-chinnaɱ Buddhaɱ namassāma jinaɱ janindaɱ.||<br />
							&nbsp;&nbsp;Yan te dhammaɱ idh'aññāya visesaɱ ajjhagaɱsu te,||<br />
							&nbsp;&nbsp;Kāyaɱ brahma-purohitaɱ duve tesaɱ visesagū.||<br />
							&nbsp;&nbsp;Tassa Dhammassa pattiyā āgat'amhāse mārisa,||<br />
							&nbsp;&nbsp;Katokāsā Bhagavatā pañhaɱ pucchemu mārisā" ti.</p>

					<p class="f4">13. Atha kho Bhagavato etad ahosi:|| ||</p>

					<p class="f4">"Dīgha-rattaɱ visuddho kho ayaɱ Sakko.|| ||</p>

					<p class="f4">Yaɱ kiñci maɱ pañhaɱ pucchissati.|| ||</p>

					<p class="f4">Sabbaɱ taɱ attha-saɱhitaɱ yeva pucchissati,||<br />
					no anattha-saɱhitaɱ.|| ||</p>

					<p class="f4">Yaɱ assāhaɱ puṭṭho vyākarissāmi||<br />
					taɱ khippam eva ājānissatī" ti.|| ||</p>

					<p class="f4">Atha kho Bhagavā Sakkaɱ devānam Indaɱ gāthāya ajjhabhāsi:|| ||</p>

					      <p class="f4 in2">"Puccha Vāsava maɱ pañhaɱ yaɱ kiñci manas'icchasi,||<br />
							Tassa tass'eva pañhassa ahaɱ antaɱ karomi te" ti.</p>

					<p>&nbsp;</p>

					<hr class="hrctr" />

					<p><a id="pg276"><span class="f2 g"><b>[276]</b></span></a></p>

					<p class="f4">14. Katāvakāso Sakko devānaɱ Indo Bhagavatā imaɱ Bhagavantaɱ paṭhamaɱ pañhaɱ pucchi:|| ||</p>

					<p class="f4">Kiɱ-saŋyojanā nu kho mārisa devā manussā Asurā Nāgā Gandhabbā ye c'aññe santi puthu-kāyā, te:|| ||</p>

					<p class="f4">'Averā adaṇḍā asapattā avyāpajjā viharemu averino ti iti ce n'esaɱ hoti||<br />
					atha ca pana saverā sadaṇḍā sasapattā savyāpajjā viharanti verino" ti?|| ||</p>

					<p class="f4">Itthaɱ Sakko devānaɱ Indo Bhagavantaɱ imaɱ paṭhamaɱ pañhaɱ apucchi.</p>

					<p class="f4">Tassa Bhagavā pañhaɱ puṭṭho vyākāsi:</p>

					<p class="f4">"Issā-macchariya-saŋyojanā kho devānam Inda devā manussā Asurā Nāgā Gandhabbā,||<br />
					ye c'aññe santi puthu-kāyā,||<br />
					te 'averā adaṇḍā asapattā avyāpajjā viharemu averino ti iti ce n'esaɱ hoti.|| ||</p>

					<p class="f4">Atha ca pana saverā sadaṇḍā sasapattā savyapajjā viharanti verino ti.|| ||</p>

					<p class="f4">Itthaɱ Bhagavā Sakkassa devānam Indassa pañhaɱ puṭṭho vyākāsi.|| ||</p>

					<p class="f4">Attamano Sakko devānaɱ Indo Bhagavato bhāsitaɱ abhinandi anumodi:|| ||</p>

					<p class="f4">"Evam etaɱ Bhagavā,||<br />
					evam etaɱ Sugata,||<br />
					tiṇṇā m'ettha kaŋkhā vigatā kathaɱ-kathā Bhagavato pañha-veyyā-karaṇaɱ sutvā" ti.</p>

					<p class="f4">15. Iti ha Sakko devānaɱ Indo Bhagavato bhāsitaɱ <a id="pg277"><span class="f2 g"><b>[277]</b></span></a> abhinan'ditvā anumo-ditvā Bhagavantaɱ uttariɱ pañhaɱ apucchi:</p>

					<p class="f4">"Issā-macchariyaɱ pana mārisa kiɱ nidānaɱ||<br />
					kiɱ-samudayaɱ||<br />
					kiɱ-jātikaɱ||<br />
					kiɱ-pabhavaɱ,||<br />
					kismiɱ sati issā-macchariyaɱ hoti,||<br />
					kismiɱ asati issā-macchariyaɱ na hotī" ti?</p>

					<p class="f4">"Issā-macchariyaɱ kho devānam Inda piy-ā-p-piya-nidānaɱ,||<br />
					piy-ā-p-piya-samudayaɱ,||<br />
					piy-ā-p-piya-jātikaɱ,||<br />
					piy-ā-p-piya-pabhayaɱ,||<br />
					piy-ā-p-piye sati issā-macchariyaɱ hoti.|| ||</p>

					<p class="f4">Piy-ā-p-piye asati issā-macchariyaɱ na hotī" ti.</p>

					<p class="f4">"Piy-ā-p-piyaɱ pana mārisa kiɱ-nidānaɱ,||<br />
					kiɱ-samudayaɱ,||<br />
					kiɱ-jātikaɱ,||<br />
					kiɱ-pabhavaɱ,||<br />
					kismiɱ sati piy-ā-p-piyaɱ hoti,||<br />
					kismīɱ asati piy-ā-p-piyaɱ na hotī" ti?</p>

					<p class="f4">"Piy-ā-p-piyaɱ kho devānam Inda chanda-nidānaɱ,||<br />
					chanda-samudayaɱ,||<br />
					chanda-jātikaɱ,||<br />
					chanda-p-pabhavaɱ,||<br />
					chande sati piy-ā-p-piyaɱ hoti,||<br />
					chande asati piy-ā-p-piyaɱ na hotī" ti.</p>

					<p class="f4">"Chando pana mārisa kiɱ-nidāno,||<br />
					kiɱ-samudayo,||<br />
					kiɱ-jātiko,||<br />
					kiɱ-pabhavo,||<br />
					kismiɱ sati chando hoti,||<br />
					kismiɱ asati chando na hotī' ti.</p>

					<p class="f4">Chando kho devānam Inda vitakka-nidāno,||<br />
					vitakka-samudayo,||<br />
					vitakka-jātiko,||<br />
					vitakka-pabhavo,||<br />
					vitakke sati chande hoti,||<br />
					vitakke asati chando na hotī" ti.</p>

					<p class="f4">Vitakko pana mārisa kiɱ-nidāno,||<br />
					kiɱ-samudayo,||<br />
					kiɱ-jātiko,||<br />
					kiɱ-pabhavo,||<br />
					kismiɱ sati vitakko hoti,||<br />
					kismiɱ asati vitakko na hotī' ti.</p>

					<p class="f4">Vitakko kho devānam Inda papañ ca saññā-saŋkhā-nidāno,||<br />
					papañ ca saññā-saŋkhā-samudayo,||<br />
					papañ ca saññā-saŋkhā-jātiko,||<br />
					papañ ca saññā-saŋkhā-pabhavo,||<br />
					papañ ca saññā-saŋkhāya sati vitakko hoti,||<br />
					papañ ca saññā-saŋkhāya asati vitakko na hotī" ti.</p>

					<p class="f4">16. "Kathaɱ-paṭi-panno pana mārisa bhikkhu papañ ca saññā-saŋkhā-nirodha-sāruppa-gāminī-paṭipadaɱ paṭi-panno hotī' ti?</p>

					<p class="f4"><a id="pg278"><span class="f2 g"><b>[278]</b></span></a> Somanassam p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="f4">Domanassam p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="f4">Upekkham p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pi.</p>

					<p class="f4">Somanassam p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pi" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā somanassaɱ:|| ||</p>

					<p class="f4">'Imaɱ kho me somanassaɱ sevato akusalā dhammā abhivaḍḍhanti kusalā dhammā parihāyantī' ti.|| ||</p>

					<p class="f4">Eva-rūpaɱ somanassaɱ||<br />
					na sevitabbaɱ.|| ||</p>

					<p class="f4">Tattha yaɱ jaññā somanassaɱ:|| ||</p>

					<p class="f4">'Imaɱ kho me somanassaɱ sevato akusalā dhammā parihāyanti kusalā dhammā abhivaḍḍhantī' ti.|| ||</p>

					<p class="f4">Eva-rūpaɱ somanassaɱ sevitabbaɱ.|| ||</p>

					<p class="f4">Tattha yañ ce sa-vitakkaɱ sa-vicāraɱ,||<br />
					yañ ce avitakkaɱ avicāraɱ,||<br />
					ye avitakke avicāre te paṇītatare.|| ||</p>

					<p class="f4">Somanassam p'āhaɱ devānam Inda du-vidhena vadāmi sevitabbam pi||<br />
					asevitabbam pī" ti.|| ||</p>

					<p class="f4">Iti yan taɱ vuttaɱ idam etaɱ paṭicca vuttaɱ.|| ||</p>

					<p class="f4">"Domanassam p'āhaɱ devānam Inda du-vidhena vadāmi sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaɱ vutkaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā domanassaɱ:|| ||</p>

					<p class="f4">'Imaɱ kho me domanassaɱ sevato akusalā dhammā abhivaḍḍhanti kusalā dhammā parihāyantī' ti,||<br />
					eva-rūpaɱ domanassaɱ na sevitabbaɱ.|| ||</p>

					<p class="f4">Tattha yaɱ jaññā domanasasaɱ:|| ||</p>

					<p class="f4">'Imaɱ kho me domanassaɱ sevato akusalā dhammā parihāyanni kusalā dhammā abhivaḍḍhantī' ti,||<br />
					eva-rūpaɱ domanassaɱ sevitabbaɱ.|| ||</p>

					<p class="f4">Tattha yañ ce sa-vitakkaɱ sa-vicāraɱ,||<br />
					yañ ce avitakkaɱ avicāraɱ,||<br />
					ye avitakke avicāre se paṇītatare.|| ||</p>

					<p class="f4">"Domanassam p'āhaɱ devānam Inda du-vidhena vadāmi <a id="pg279"><span class="f2 g"><b>[279]</b></span></a> sevitabbam pi||<br />
					asevitabbam pī" ti.|| ||</p>

					<p class="f4">Iti yan taɱ vuttaɱ idam etaɱ paṭicca vuttaɱ.</p>

					<p class="f4">"Upekkham p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaɱ vuttaɱ||<br />
					kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā upekkhaɱ:|| ||</p>

					<p class="f4">"Imaɱ kho me upekkhaɱ sevato akusalā dhammā abhivaḍḍhanti,||<br />
					kusalā dhammā parihāyanti" ti||<br />
					eva-rūpā upekkhā na sevitabbā.|| ||</p>

					<p class="f4">Tattha yaɱ jaññā upekkhāɱ:|| ||</p>

					<p class="f4">"Imaɱ kho me upekkhaɱ sevato akusalā dhammā parihāyanti kusalā dhammā abhivaḍḍhantī" ti||<br />
					eva-rūpā upekkhā sevitabbā.|| ||</p>

					<p class="f4">Tattha yañ ce sa-vitakkaɱ sa-vicāraɱ,||<br />
					yañ ce avitakkaɱ avicāraɱ,||<br />
					ye avitakke avicāre se paṇītatare.|| ||</p>

					<p class="f4">"Upekkham p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti yan taɱ vuttaɱ idam etaɱ paṭicca vuttaɱ.</p>

					<p class="f4">"Evaɱ paṭi-panno kho devānam Inda bhikkhu papañ ca saññā-saŋkhā-nirodha-sāruppa-gāminī-paṭipadaɱ paṭi-panno hotī" ti.|| ||</p>

					<p class="f4">Itthaɱ Bhagavā Sakkassa devānam Indassa pañhaɱ puṭṭho vyākāsi.|| ||</p>

					<p class="f4">Attamano Sakko devānaɱ Indo Bhagavato bhāsitaɱ abhinandi anumodi:|| ||</p>

					<p class="f4">"Evam etaɱ Bhagavā||<br />
					evam etaɱ Sugata||<br />
					tiṇṇā m'ettha kaŋkhā vigatā kathaɱ-kathā Bhagavato pañha-veyyā-karaṇaɱ sutvā" ti.</p>

					<p class="f4">17. Iti ha Sakko devānaɱ Indo Bhagavato bhāsitaɱ abhinan'ditvā anumo-ditvā Bhagavantaɱ uttariɱ pañhaɱ apucchi:|| ||</p>

					<p class="f4">"Kathaɱ-paṭi-panno pana mārisa bhikkhu Pātimokkha-saɱvarāya paṭi-panno hotī" ti?</p>

					<p class="f4">"Kāya-samā-cāram p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">"Vacī-samā-cāram p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">"Pariyesanam p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4"><a id="pg280"><span class="f2 g"><b>[280]</b></span></a> 'Kāya-samā-cāram p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā kāya-samā-cāraɱ:|| ||</p>

					<p class="f4">Imaɱ kho me kāya-samā-cāraɱ sevato akusalā dhammā abhivaḍḍhanti,||<br />
					kusalā dhammā parihāyantī ti,||<br />
					eva-rūpo kāya-samā-cāro||<br />
					na sevitabbo.|| ||</p>

					<p class="f4">Tattha yaɱ jaññā kāya-samā-cāraɱ:|| ||</p>

					<p class="f4">Imaɱ kho me kāya-samā-cāraɱ sevato akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpo kāya-samā-cāro sevitabbo.|| ||</p>

					<p class="f4">"Kāya-samā-cāram p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti yan taɱ vuttaɱ.|| ||</p>

					<p class="f4">Idam etaɱ paṭicca vuttaɱ,</p>

					<p class="f4">"Vacī-samā-cāram p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ.|| ||</p>

					<p class="f4">Tattha yaɱ jaññā vacī-samā-cāraɱ:|| ||</p>

					<p class="f4">"Imaɱ kho me vacī-samā-cāraɱ sevato akusalā dhammā abhivaḍḍhanti,||<br />
					kusalā dhammā parihāyantī" ti,||<br />
					eva-rūpo vacī-samā-cāro na sevitabbo.|| ||</p>

					<p class="f4">Tattha yaɱ jaññā vacī-samā-cāraɱ:|| ||</p>

					<p class="f4">Imaɱ kho me vacī-samā-cāraɱ sevato akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpo vacī-samā-cāro sevitabbo.|| ||</p>

					<p class="f4">"Vacī-samā-cāram p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti yan taɱ vuttaɱ|| ||</p>

					<p class="f4">Idam etaɱ paṭicca vuttaɱ.</p>

					<p class="f4">"Pariyesanam p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā pariyesanaɱ:|| ||</p>

					<p class="f4">'Imaɱ kho me pariyesanaɱ sevato akusalā dhammā abhivaḍḍhanti||<br />
					kusalā dhammā parihāyantī' ti,||<br />
					eva-rūpā pariyesanā na sevitabbā.|| ||</p>

					<p class="f4">Tattha yaɱ jaññā pariyesanaɱ:|| ||</p>

					<p class="f4">'Imaɱ kho me pariyesanaɱ sevato akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpā pariyesanā na sevitabbā.|| ||</p>

					<p class="f4">"Pariyesanam p'āhaɱ devānam Inda du-vidhena vadāmi,||<br />
					sevitabbam pi||<br />
					asevitabbam pī" ti||<br />
					iti yan taɱ vuttaɱ idam etaɱ paṭicca vuttaɱ.|| ||</p>

					<p class="f4"><a id="pg281"><span class="f2 g"><b>[281]</b></span></a> "Evaɱ paṭi-panno kho devānam Inda bhikkhu Pātimokkha-saɱvarāya paṭi-panno hotī" ti.</p>

					<p class="f4">Itthaɱ Bhagavā Sakkassa devānam Indassa pañhaɱ puṭṭho vyākāsi.|| ||</p>

					<p class="f4">Attamano Sakko devānaɱ Indo Bhagavato bhāsitaɱ abhinandi anumodi:|| ||</p>

					<p class="f4">"Evam etaɱ Bhagavā||<br />
					evam etaɱ Sugata.|| ||</p>

					<p class="f4">Tiṇṇā m'ettha kaŋkhā vigatā kathaɱ-kathā Bhagavato pañha-veyyā-karaṇaɱ sutvā" ti.</p>

					<p class="f4">18. Iti ha Sakko devānaɱ Indo Bhagavato bhāsitaɱ abhinan'ditvā anumo-ditvā Bhagavantaɱ uttariɱ pañhaɱ apucchi:|| ||</p>

					<p class="f4">"Kathaɱ-paṭi-panno pana mārisa bhikkhu indriya-saɱvarāya paṭi-panno hotī" ti?</p>

					<p class="f4">"Cakkhu-viññeyyaɱ rūpam p'āhaɱ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.|| ||</p>

					<p class="f4">"Sota-viññeyyaɱ saddam p'āhaɱ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.|| ||</p>

					<p class="f4">"Ghāna-viññeyyaɱ gandham p'āhaɱ devānam Inda du-vidhena vadāmi,||<br />
					sevitabbam pī,||<br />
					asevitabbam pī" ti.|| ||</p>

					<p class="f4">"Jivhā-viññeyyaɱ rasam p'āhaɱ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.|| ||</p>

					<p class="f4">"Kāya-viññeyyaɱ phoṭṭhabbam p'āhaɱ devānam Inda du-vidhena vadāmi,||<br />
					sevitabbam pi,||<br />
					asevitabbam pi" ti.|| ||</p>

					<p class="f4">"Mano-viññeyyaɱ dhammam p'āhaɱ devānam Inda du-vidhena vadāmi,||<br />
					sevitabbam pi,||<br />
					asevitabbam pī" ti.</p>

					<p class="f4">Evaɱ vutte Sakko devānaɱ Indo Bhagavantaɱ etad avoca:|| ||</p>

					<p class="f4">"Imassa kho ahaɱ bhante Bhagavatā saŋkhittena bhāsitassa evaɱ vitthārena atthaɱ ājānāmi.|| ||</p>

					<p class="f4">Yathā-rūpaɱ bhante cakkhu-viññeyyaɱ rūpaɱ sevato akusalā dhammā abhivaḍḍhanti||<br />
					kusalā dhammā parihāyantī,||<br />
					eva-rūpaɱ cakkhu-viññeyyaɱ rūpaɱ na sevitabbaɱ;||<br />
					yathā-rūpañ ca kho bhante cakkhu-viññeyyaɱ rūpaɱ sevato akusalā dhammā parihāyanti||<br />
					kusalā dhammā abhivaḍḍhantī,||<br />
					eva-rūpaɱ cakkhu-viññeyyaɱ rūpaɱ <a id="pg282"><span class="f2 g"><b>[282]</b></span></a> sevitabbaɱ.|| ||</p>

					<p class="f4">Yathā-rūpañ ca kho bhante sota-viññeyyaɱ saddaɱ sevato akusalā dhammā abhivaḍḍhanti||<br />
					kusalā dhammā parihāyantī,||<br />
					eva-rūpaɱ sota-viññeyyaɱ saddaɱ na sevitabbaɱ;||<br />
					yathā-rūpañ ca kho bhante sota-viññeyyaɱ saddaɱ sevato akusalā dhammā parihāyanti||<br />
					kusalā dhammā abhivaḍḍhantī,||<br />
					eva-rūpaɱ sota-viññeyyaɱ saddaɱ sevitabbaɱ.|| ||</p>

					<p class="f4">Yathā-rūpañ ca kho bhante ghāna-viññeyyaɱ gandhaɱ sevato akusalā dhammā abhivaḍḍhanti||<br />
					kusalā dhammā parihāyantī,||<br />
					eva-rūpaɱ ghāna-viññeyyaɱ gandhaɱ na sevitabbaɱ,||<br />
					yathā-rūpañ ca kho bhante ghāna-viññeyyaɱ gandhaɱ sevato akusalā dhammā parihāyanti||<br />
					kusalā dhammā abhivaḍḍhantī,||<br />
					eva-rūpaɱ ghāna-viññeyyaɱ gandhaɱ sevitabbaɱ.|| ||</p>

					<p class="f4">Yathā-rūpañ ca kho bhante jivhā-viññeyyaɱ rasaɱ sevato akusalā dhammā abhivaḍḍhanti||<br />
					kusalā dhammā parihāyanti,||<br />
					eva-rūpaɱ jivhā-viññeyyaɱ rasaɱ na sevitabbaɱ,||<br />
					yathā-rūpañ ca kho bhante jivhā-viññeyyaɱ rasaɱ sevato akusalā dhammā parihāyanti||<br />
					kusalā dhammā abhivaḍḍhantī||<br />
					eva-rūpaɱ jivhā-viññeyyaɱ rasaɱ sevitabbaɱ.|| ||</p>

					<p class="f4">Yathā-rūpañ ca kho bhante kāya-viññeyyaɱ phoṭṭhabbaɱ sevato akusalā dhammā abhivaḍḍhanti||<br />
					kusalā dhammā parihāyanti,||<br />
					eva-rūpaɱ kāya-viññeyyaɱ phoṭṭhabbaɱ na sevitabbaɱ,||<br />
					yathā-rūpañ ca kho bhante kāya-viññeyyaɱ phoṭṭhabbaɱ sevato akusalā dhammā parihāyanti||<br />
					kusalā dhammā abhivaḍḍhantī||<br />
					eva-rūpaɱ kāya-viññeyyaɱ phoṭṭhabbaɱ sevitabbaɱ.|| ||</p>

					<p class="f4">Yathā-rūpañ ca kho bhante mano-viññeyyaɱ dhammā sevato akusalā dhammā abhivaḍḍhanti||<br />
					kusalā dhammā parihāyanti||<br />
					eva-rūpo mano-viññeyyo dhammo na sevitabbo.|| ||</p>

					<p class="f4">Yathā-rūpañ ca kho bhante mano-viññeyyaɱ dhammaɱ sevato akusalā dhammā parihāyanti||<br />
					kusalā dhammā abhivaḍḍhantī||<br />
					eva-rūpo mano-viññeyyo dhammo sevitabbo.|| ||</p>

					<p class="f4">Imassa kho me bhante Bhagavatā saŋkhittena bhāsitassa evaɱ vitthārena atthaɱ ājānato tiṇṇā m'ettha kaŋkhā vigatā kathaɱ-kathā Bhagavato pañha-veyyā-karaṇaɱ sutvā" ti.</p>

					<p class="f4">19. Iti ha sakkā devānaɱ Indo Bhagavato bhāsitaɱ abhinan'ditvā anumo-ditvā Bhagavantaɱ uttariɱ pañhaɱ apucchi:|| ||</p>

					<p class="f4">"Sabbe va nu kho mārisa samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti.</p>

					<p class="f4">"Na kho devānam Inda sabbe samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti.</p>

					<p class="f4">"Kasmā pana mārisa na sabbe samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti?</p>

					<p class="f4">"Aneka-dhātu-nānā-dhātu kho devānam Inda loko.|| ||</p>

					<p class="f4">Tasmiɱ aneka-dhātu-nānā-dhātusmiɱ loke yaɱ yad eva sattā dhātuɱ abhinivisanti taɱ tad eva thāmasā parāmassa abhinivissa voharanti:|| ||</p>

					<p class="f4">'Idam eva saccaɱ mogham aññan' ti.|| ||</p>

					<p class="f4">'Tasmā na sabbe samaṇa-brāhmaṇā ekanta-vādā||<br />
					ekanta-sīlā||<br />
					ekanta-chandā||<br />
					ekanta-ajjhosānā" ti.</p>

					<p class="f4">"Sabbe va nu kho mārisa samaṇa-brāhmaṇā accanta- <a id="pg283"><span class="f2 g"><b>[283]</b></span></a> niṭṭhā accanta-yoga-k-khemī||<br />
					accanta-brahma-cārī||<br />
					accanta-pariyosānā" ti?</p>

					<p class="f4">"Na kho devānam Inda sabbe samaṇa-brāhmaṇā accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā" ti.</p>

					<p class="f4">"Kasmā pana mārisa na sabbe samaṇa-brāhmaṇā accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā" ti?</p>

					<p class="f4">"Ye kho te devānam Inda samaṇa-brāhmaṇā taṇhā-saŋkhaya-vimuttā,||<br />
					te accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā.|| ||</p>

					<p class="f4">Tasmā na sabbe samaṇa-brāhmaṇā accanta-niṭṭhā||<br />
					accanta-yoga-k-khemī||<br />
					accanta-brahma-cārī||<br />
					accanta-pariyosānā" ti.</p>

					<p class="f4">Itthaɱ Bhagavā Sakkassa devānam Indassa pañhaɱ puṭṭho vyākāsi.|| ||</p>

					<p class="f4">Attamano Sakko devānaɱ Indo Bhagavato bhāsitaɱ abhinandi anumodi:|| ||</p>

					<p class="f4">"Evam etaɱ Bhagavā||<br />
					evam etaɱ Sugata||<br />
					tiṇṇā m'ettha kaŋkhā,||<br />
					vigatā kathaɱ-kathā||<br />
					Bhagavato pañha-veyyā-karaṇaɱ sutvā" ti.</p>

					<p class="f4">20. Iti ha Sakko devānaɱ Indo Bhagavato bhāsitaɱ abhinan'ditvā anumo-ditvā Bhagavantaɱ etad avoca:|| ||</p>

					<p class="f4">"Ejā bhante rogo||<br />
					ejā gaṇḍo||<br />
					ejā sallaɱ||<br />
					ejā imaɱ purisaɱ parikaḍḍhati tassa tass'eva bhavassa abhini-p-phattiyā||<br />
					tasmā ayaɱ puriso uccā-vacam āpajjati.|| ||</p>

					<p class="f4">Yesāhaɱ bhante pañhānaɱ ito bahiddhā aññesu samaṇa-brāhmaṇesu okāsa-kammam pi nālatthaɱ,||<br />
					te me Bhagavatā vyākatā dīgha-ratt-ā-nusayino,||<br />
					yañ ca pana me vicikicchā-kathaɱ-kathāsallaɱ,||<br />
					tañ ca Bhagavatā abbūḷhanti.</p>

					<p class="f4"><a id="pg284"><span class="f2 g"><b>[284]</b></span></a> "Abhijānāsi no tvaɱ devānam Inda ime pañhe aññe samaṇa-brāhmaṇe pucchittho" ti?</p>

					<p class="f4">"Abhijānām'ahaɱ bhante ime pañhe aññe samaṇa-brāhmaṇe pucchitā" ti.</p>

					<p class="f4">"Yathā-kathaɱ pana te devānam Inda vyākaɱsu,||<br />
					sace te agaru,||<br />
					bhāsassū" ti.</p>

					<p class="f4">"Na kho me bhante garu yatth'assa Bhagavā nisinno Bhagavanta-rūpo vā" ti.</p>

					<p class="f4">"Tena hi devānam Inda bhāsassū" ti.</p>

					<p class="f4">"Ye sāhaɱ bhante maññāmi samaṇa-brāhmaṇe:|| ||</p>

					<p class="f4">"Āraññakā panta-sen'āsanā' ti.|| ||</p>

					<p class="f4">Tyāhaɱ upasankamitvā||<br />
					ime pañhe pucchāmi.|| ||</p>

					<p class="f4">Te mayā puṭṭhā na sampāyanti,||<br />
					asampāyantā mamaɱ yeva paṭipucchan' ti:|| ||</p>

					<p class="f4">"Ko nāmo āyasmā' ti?|| ||</p>

					<p class="f4">Tes'āhaɱ puṭṭho vyākaromi:|| ||</p>

					<p class="f4">"Ahaɱ kho mārisa,||<br />
					Sakko devānaɱ Indo" ti.|| ||</p>

					<p class="f4">Te mamaɱ yeva uttariɱ paṭipucchanti:|| ||</p>

					<p class="f4">'Kiɱ pan'āyasmā devānam Indo kammaɱ katvā imaɱ ṭhānaɱ patto' ti?|| ||</p>

					<p class="f4">Tes'āhaɱ yathā-sutaɱ||<br />
					yathā-pariyattaɱ||<br />
					dhammaɱ desemi.|| ||</p>

					<p class="f4">Te tāvataken'eva attamanā honti:|| ||</p>

					<p class="f4">'Sakko ca no devānaɱ Indo diṭṭho,||<br />
					yañ ca no apucchimha||<br />
					tañ ca no vyākāsī' ti.|| ||</p>

					<p class="f4">Te aññadatthu mamaɱ yeva sāvakā sampajjanti,||<br />
					na c'āhaɱ tesaɱ,||<br />
					ahaɱ kho pana bhante Bhagavato sāvako,||<br />
					Sot'āpanno avinipāta-dhammo niyato sambodhi-parāyaṇo" ti.</p>

					<p class="f4">"Abhijānāsi no tvaɱ devānam Inda ito pubbe eva-rūpaɱ veda-paṭilābhaɱ somanassa-paṭilābhan" ti?</p>

					<p class="f4"><a id="pg285"><span class="f2 g"><b>[285]</b></span></a> "Abhijānām'ahaɱ bhante ito pubbe eva-rūpaɱ veda-paṭilābhaɱ somanassa-paṭilābhan" ti.|| ||</p>

					<p class="f4">"Yathā-kathaɱ pana tvaɱ devānam Inda abhijānāsi ito pubbe eva-rūpaɱ veda-paṭilābhaɱ somanassa-paṭilābhan" ti?</p>

					<p class="f4">"Bhūta-pubbaɱ bhante devāsura-saŋgāmo samupabūḷho ahosi.|| ||</p>

					<p class="f4">Tasmiɱ kho pana bhante saŋgāme devā jiniɱsu,||<br />
					Asurā parājiyiɱsu.|| ||</p>

					<p class="f4">Tassa mayhaɱ bhante taɱ saŋgāmaɱ abhivijinitvā vijita-saŋgāmassa etad ahosi:|| ||</p>

					<p class="f4">"Yā c'eva dāni dibbā ojā,||<br />
					yā va Asurā-ojā,||<br />
					ubhayam etaɱ devā paribhuñjissantantī" ti.|| ||</p>

					<p class="f4">Yo kho pana me bhante veda-paṭilābho||<br />
					somanassa-paṭilābho||<br />
					sadaṇḍā-vacaro sa-Satthā-vacaro||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na nibbānāya saŋvattati.|| ||</p>

					<p class="f4">Yo kho pana me ayaɱ bhante Bhagavato dhammaɱ sutvā veda-paṭilābho somanassa-paṭilābho,||<br />
					so adaṇḍā-vacaro||<br />
					a-Satthā-vacaro||<br />
					ekanta-nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					nibbānāya saŋvattatī" ti.</p>

					<p class="f4">21. "Kiɱ pana tvaɱ devānam Inda attha-vasaɱ sampassamāno eva-rūpaɱ veda-paṭilābhaɱ||<br />
					somanassa paṭilābhaɱ pavedesī" ti?</p>

					<p class="f4">"Cha kho ahaɱ bhante attha-vase sampassamāno eva-rūpaɱ veda-paṭilābhaɱ||<br />
					somanassa-paṭilābhaɱ pavedemī" ti.|| ||</p>

					      <p class="f4 in2">"Idh'eva tiṭṭha-mānassa deva-bhūtassa me sato,||<br />
							Punar āyu ca me laddho evaɱ jānāhi mārisā" ti.</p>

					<p class="f4">"Imaɱ kho ahaɱ bhante paṭhamaɱ attha-vasaɱ <a id="pg286"><span class="f2 g"><b>[286]</b></span></a> sampassamāno eva-rūpaɱ veda-paṭilābhaɱ||<br />
					somanassa-paṭilābhaɱ pavedemi" ti.</p>

					      <p class="f4 in2">"Cutā'haɱ diviyā kāyā āyuɱ hitvā amānusaɱ,||<br />
							Amūḷho gabbham issāmi yattha me ramatī mano" ti.</p>

					<p class="f4">"Imaɱ kho ahaɱ bhante dutiyaɱ attha-vasaɱ sampassamāno eva-rūpaɱ veda-paṭilābhaɱ||<br />
					somanassa-paṭilābhaɱ pavedemi" ti.|| ||</p>

					      <p class="f4 in2">"So'haɱ amūḷha-pañh'assa viharaɱ sāsane rato,||<br />
							Ñāyena viharissāmi sampajāno patissato" ti.</p>

					<p class="f4">"Imaɱ kho ahaɱ bhanne tatiyaɱ attha-vasaɱ sampassamāno eva-rūpaɱ veda-paṭilābhaɱ somanassa-paṭilābhaɱ pavedemi" ti.|| ||</p>

					      <p class="f4 in2">"Ñāyena ca me carato sambodhi ce bhavissati,||<br />
							Aññātā viharissāmi sveva anto bhavissati" ti.</p>

					<p class="f4">"Imaɱ kho ahaɱ bhante catutthaɱ attha-vasaɱ sampassamāno eva rūpaɱ veda-paṭilābhaɱ||<br />
					somanassa-paṭilābhaɱ pavedemi" ti.|| ||</p>

					      <p class="f4 in2">Cutā'haɱ mānusā kāyā āyuɱ hitvāna mānusaɱ,||<br />
							Puna devo bhavissāmi deva-lokasmiɱ uttamo" ti.</p>

					<p class="f4">"Imaɱ kho ahaɱ bhante pañcamaɱ attha-vasaɱ sampassamāno eva-rūpaɱ veda-paṭilābhaɱ somanassa-paṭilābhaɱ pavedemi" ti.|| ||</p>

					      <p class="f4 in2">Te paṇītatarā devā Akaniṭṭhā yasassino,||<br />
							Antime vattamānamhi so nivāso bhavissati" ti.</p>

					<p class="f4"><a id="pg287"><span class="f2 g"><b>[287]</b></span></a> "Imaɱ kho ahaɱ bhante chaṭṭhaɱ attha-vasaɱ sampassamāno eva-rūpaɱ veda-paṭilābhaɱ||<br />
					somanassa-paṭilābhaɱ pavedemi" ti.</p>

					<p class="f4">"Ime kho ahaɱ bhante cha attha-vase sampassamāno eva-rūpaɱ veda-paṭilābhaɱ||<br />
					somanassa-paṭilābhaɱ pavedemi" ti.|| ||</p>

					      <p class="f4 in2">22. "Apariyo-sita-saŋkappo vici-kicchi kathaɱ-kathi,||<br />
							Vicarī dīgham addhānaɱ anvesanto Tathāgataɱ.||<br />
							Y'āssu maññāmi samaṇe pavivitta-vihārino,||<br />
							Samabuddhā iti maññāno gacchāmi te upāsituɱ.||<br />
							Kathaɱ ārādhanā hoti kathaɱ hoti virādhanā,||<br />
							Iti puṭṭhā na sambhonti magge paṭipadāsu ca.||<br />
							Tyāssu yadā maɱ jānanti Sakko devānam āgato.||<br />
							Tyāssu mam eva pucchanti kiɱ katvā pāpuṇī idaɱ.||<br />
							Tesaɱ yathā sutaɱ dhammaɱ desayāmi jane sutaɱ,||<br />
							Ten'ass'attamanā honti diṭṭho no Vāsavo' ti ca.||<br />
							Yadā ca Buddham addakkhiɱ vicikicchā-vitāraṇaɱ,||<br />
							So'mhi vītabhayo ajja sambuddhaɱ payirupāsiya.||<br />
							Taṇhā-sallassa hantāraɱ Buddhaɱ appaṭipuggalaɱ,||<br />
							Ahaɱ vande mahāvīraɱ ādicca-bandhunaɱ.||<br />
							<a id="pg288"><span class="f2 g"><b>[288]</b></span></a> Yaɱ karomasi Brahmuno samaɱ devehi mārisa,||<br />
							Tad ajja tuyhaɱ kassāma handa sāmaɱ karoma te.||<br />
							Tvam ev'asi sambuddho tuvaɱ Satthā anuttaro,||<br />
							Sadevakasmiɱ lokasmiɱ n'atthi te paṭipuggalo" ti.</p>

					<p class="f4">23. Atha kho Sakko devānaɱ Indo Pañcasikhaɱ Gandhabba-puttaɱ āmantesi:|| ||</p>

					<p class="f4">"Bah'ūpakāro kho me'si tvaɱ,||<br />
					tāta Pañcasikhaɱ, yaɱ tvaɱ Bhagavantaɱ paṭhamaɱ pasādesi.|| ||</p>

					<p class="f4">Tayā tāta paṭhamaɱ pasāditaɱ pacchā mayaɱ taɱ Bhagavantaɱ dassanāya upasankamimha arahantaɱ Sammā-Sam-Buddhaɱ.|| ||</p>

					<p class="f4">Pettike ṭhāne ṭhapayissāmi,||<br />
					Gandhabba-rājā bhavissasi,||<br />
					bhaddañ ca te Suriya-vaccasaɱ dammi,||<br />
					sā hi te abhipatthitā" ti.|| ||</p>

					<p class="f4">Atha kho Sakko devānaɱ Indo pāṇinā paṭhaviɱ parāmasitvā ti-k-khattuɱ udānaɱ udānesi:|| ||</p>

					      <p class="f4 in2">"Namo tassa Bhagavato arahato Sammā-Sam-Buddhassa!||<br />
					      Namo tassa Bhagavato arahato Sammā-Sam-Buddhassa!||<br />
							Namo tassa Bhagavato arahato Sammā-Sam-Buddhassā" ti.</p>

					<p class="f4">Imasmiñ ca pana veyyā-kara-ṇasmiɱ bhaññamāne Sakkassa devānam Indassa virajaɱ vīta-malaɱ Dhamma-cakkhuɱ udapādi:|| ||</p>

					<p class="f4">"Yaɱ kiñci samudaya-dhammaɱ sabban taɱ nirodha-dhamman" ti,||<br />
					aññesañ ca asītiyā <a id="pg289"><span class="f2 g"><b>[289]</b></span></a> devatā-sahassānaɱ.|| ||</p>

					<p class="f4">Iti ha Sakkena devānam Indena ajjhiṭṭha pañhā puṭṭhā,||<br />
					te Bhagavatā vyākatā.|| ||</p>

					<p class="f4">Tasmā imassa veyyā-karaṇassa Sakka-pañho t'eva adhivacanan ti.</p>

					<p class="ctr">Sakka-Pañha Suttaɱ Niṭṭhitaɱ Aṭṭhamaɱ.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>