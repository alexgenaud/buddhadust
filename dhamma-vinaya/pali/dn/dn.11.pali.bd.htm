<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 11, The Kevaddha Suttantam." />
<title>DN 11: Kevaddha Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p11">Sutta 11</a></h4>

					<h1>Kevaḍḍha Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg211"><span class="f2 g"><b>[211]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/bit/bit-67.htm">bit</a>][<a href="../../../dhamma-vinaya/pts/dn/dn.11.rhyt.pts.htm#p1">pts</a>][<a href="../../../dhamma-vinaya/ati/dn/dn.11.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā nā'andāya viharati pāvārikAmbavane.|| ||</p>

					<p class="f4">Atha kho kevaḍḍho gahapati-putto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho kevaḍḍho gahapati-putto Bhagavantaɱ etad avoca: 'ayaɱ bhante nā'andā iddhā c'eva thitā ca,||<br />
					bahu-janā ākiṇṇa-manussā,||<br />
					Bhagavati abhi-p-pasannā.|| ||</p>

					<p class="f4">Sādhu bhante Bhagavā ekaɱ bhikkhuɱ samādisatu yo uttarimanussa-dhammā iddhipāṭibhāriyaɱ karissati.|| ||</p>

					<p class="f4">Evāyaɱ nā'andā bhīyosomattāya Bhagavati abhippasīdissatī'ti.</p>

					<p class="f4">2. Evaɱ vutte Bhagavā kevaḍḍhaɱ gahapati-puttaɱ etad avoca: na kho ahaɱ kevaḍḍha bhikkhūnaɱ evaɱ Dhammaɱ desemi 'etha tumhe bhikkhave gihīnaɱ odāta-vasanānaɱ uttarimanussa-dhammā iddhipāṭihāriyaɱ karothā'ti.</p>

					<p class="f4">3. dutiyam pi kho kevaḍḍho gahapati-putto Bhagavantaɱ etad avoca: nāhaɱ bhante Bhagavantaɱ dhaɱsemi.|| ||</p>

					<p class="f4">Api ca evaɱ vadāmi: "ayaɱ bhante nā'anda iddhā c'eva phītā ca,||<br />
					bahu-janā ākiṇṇa-manussā,||<br />
					Bhagavati abhi-p-pasannā.|| ||</p>

					<p class="f4">Sādhu bhante Bhagavā ekaɱ bhikkhuɱ samādisatu yo uttarimanussa-dhammā <a id="pg212"><span class="f2 g"><b>[212]</b></span></a> iddhipāṭihāriyaɱ karissati.|| ||</p>

					<p class="f4">Evāyaɱ nā'andā bhīyosomattāya Bhagavati abhippasīdissatī'ti.|| ||</p>

					<p class="f4">dutiyam pi kho Bhagavā kevaḍḍhaɱ gahapati-puttaɱ etad avoca: na kho ahaɱ kevaḍḍha bhikkhūnaɱ evaɱ Dhammaɱ desemi 'etha tumhe bhikkhave gihīnaɱ odāta-vasanānaɱ uttarimanussa-dhammā iddhipāṭihāriyaɱ karothā'ti.</p>

					<p class="f4">4. Tatiyam pi kho kevaḍḍho gahapati-putto Bhagavantaɱ etad avoca: nāhaɱ bhante Bhagavantaɱ dhaɱsemi.|| ||</p>

					<p class="f4">Api ca evaɱ vadāmi: 'ayaɱ bhante nā'andā iddhā c'eva phītā ca,||<br />
					bahu-janā ākiṇṇa-manussā,||<br />
					Bhagavati abhi-p-pasannā.|| ||</p>

					<p class="f4">Sādhu bhante Bhagavā ekaɱ bhikkhuɱ samādisatu yo uttarimanussa-dhammā iddhipāṭihāriyaɱ karissati.|| ||</p>

					<p class="f4">Evāyaɱ nā'andā bhīyosomattāya Bhagavati abhippasīdissatī'ti.</p>

					<p class="f4">5. "Tīṇi kho imāni kevaḍḍha pāṭihāriyāni mayā sayaɱ abhiññā sacchi-katvā paveditāni.|| ||</p>

					<p class="f4">Katamāni tīṇi?|| ||</p>

					<p class="f4">Iddhipāṭihāriyaɱ ādesanāpāṭihāriyaɱ.|| ||</p>

					<p class="f4">Anusāsanīpāṭihāriyanti.|| ||</p>

					<p class="f4">Katamañ ca kevaḍḍha iddhipāṭihāriyaɱ?|| ||</p>

					<p class="f4">Idha kevaḍḍha bhikkhu aneka-vihitaɱ iddhavidhaɱ pacc'anubhoti: eko pi hutvā bahudhā hoti.|| ||</p>

					<p class="f4">Bahudhā pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ,||<br />
					tiro-kuḍḍaɱ tiro-pākāraɱ tiro-pabbataɱ asajja-māno gacchati Seyyathā pi ākāse.|| ||</p>

					<p class="f4">Paṭhaviyāpi ummujjani-mujjaɱ karoti Seyyathā pi udake.|| ||</p>

					<p class="f4">Udake'pi abhijja-māne gacchati Seyyathā pi paṭhaviyaɱ.|| ||</p>

					<p class="f4">Ākāse'pi pallaŋkena kamati Seyyathā pi pakkhī sakuṇo.|| ||</p>

					<p class="f4">Ime'pi candima-suriye evaɱmahiddhike evaɱmah-ā-nubhāve pāṇinā parimasati parimajjati.|| ||</p>

					<p class="f4">Yāva Brahma-lokāpi kāyena vasaɱ vatteti.</p>

					<p class="f4">6. Tam enaɱ aññataro saddho pasanno passati taɱ bhikkhuɱ aneka-vihitaɱ iddhi-vidhaɱ pacc'anubhonteɱ: ekam pi hutvā bahudhā bhontaɱ,||<br />
					bahudhāpi hutvā ekaɱ bhontaɱ,||<br />
					ācībhāvaɱ tiro-bhāvaɱ tiro-kuḍḍhaɱ tiro-pākāraɱ tiro-pabbataɱ asajja-mānaɱ gacchantaɱ Seyyathā pi ākāse,||<br />
					paṭhaviyāpi ummujjani-mujjaɱ kārontaɱ Seyyathā pi <a id="pg213"><span class="f2 g"><b>[213]</b></span></a> udake,||<br />
					udake'pi abhijja-māne gacchantaɱ Seyyathā pi paṭhaviyaɱ,||<br />
					ākāse'pi pallaŋkena kamantaɱ Seyyathā pi pakkhī sakuṇo,||<br />
					ime'pi candima-suriye evaɱmahiddhike evaɱmah-ā-nubhāve pāṇinā parimasantaɱ parimajjantaɱ,||<br />
					yāva Brahma-lokāpi kāyena vasaɱ vattentaɱ.</p>

					<p class="f4">7. Tam enaɱ so saddho pasanno aññatarassa assaddhassa appasannassa āroceti: acchariyaɱ vata bho abbhutaɱ vata bho samaṇassa mahiddhikatā mah-ā-nubhāvatā.|| ||</p>

					<p class="f4">Amāhaɱ bhikkhuɱ addasaɱ aneka-vihitaɱ iddhimidhaɱ pacc'anubhontaɱ: ekam pi hutvā bahudhā bhontaɱ,||<br />
					bahudhāpi hutvā ekam pi bhontaɱ,||<br />
					ācībhāvaɱ tiro-bhāvaɱ tiro-kuḍḍhaɱ tiro-pākāraɱ tiro-pabbataɱ asajja-mānaɱ gacchantaɱ Seyyathā pi ākāse,||<br />
					paṭhaviyāpi ummujjani-mujjaɱ kārontaɱ Seyyathā pi udake,||<br />
					udake'pi abhijja-māne gacchantaɱ Seyyathā pi paṭhaviyaɱ,||<br />
					ākāse'pi pallaŋkena kamantaɱ Seyyathā pi pakkhī sakuṇo,||<br />
					ime'pi candima-suriye evaɱmahiddhike evaɱmah-ā-nubhāve pāṇinā parimasantaɱ parimajjantaɱ,||<br />
					yāva Brahma-lokāpi kāyena vasaɱ vattentanti.|| ||</p>

					<p class="f4">Tamesaɱ so assaddho appasanno taɱ saddhaɱ pasannaɱ evaɱ vadeyya: atthi kho bho gandhārī nāma vijjā.|| ||</p>

					<p class="f4">Tāya so bhikkhu aneka-vihitaɱ iddhi-vidhaɱ pacc'anubhoti: eko pi hutvā bahudhā hoti.|| ||</p>

					<p class="f4">Bahudhā pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ,||<br />
					tiro-kuḍḍaɱ tiro-pākāraɱ tiro-pabbataɱ asajja-māno gacchati Seyyathā pi ākāse.|| ||</p>

					<p class="f4">Paṭhaviyāpi ummujjani-mujjaɱ karoti Seyyathā pi udake.|| ||</p>

					<p class="f4">Udake'pi abhijja-māne gacchati Seyyathā pi paṭhaviyaɱ.|| ||</p>

					<p class="f4">Ākāse'pi pallaŋkena kamati Seyyathā pi pakkhī sakuṇo.|| ||</p>

					<p class="f4">Ime'pi candima-suriye evaɱmahiddhike evaɱmah-ā-nubhāve pāṇinā parimasati parimajjati.|| ||</p>

					<p class="f4">Yāva Brahma-lokāpi kāyena vasaɱ vattetī ti.|| ||</p>

					<p class="f4">Taɱ kiɱ maññasi kevaḍḍha?|| ||</p>

					<p class="f4">Api nu so assaddho appasanno taɱ saddhaɱ pasannaɱ evaɱ vadeyya" ti?|| ||</p>

					<p class="f4">"Vadeyya bhante" ti.|| ||</p>

					<p class="f4">"Imaɱ kho ahaɱ kevaḍḍha iddhipāṭihāriye ādīnavaɱ sampassamāno iddhipāṭihāriyena aṭṭiyāmi harāyāmi jigucchāmi.</p>

					<p class="f4">8. Katamañ ca kevaḍḍha ādesanāpāṭihāriyaɱ?|| ||</p>

					<p class="f4">Idha kevaḍḍha bhikkhu para-sattānaɱ para-puggalānaɱ cittampi ādisati ceta-sikam pi ādisati vitakkitampi ādisati vicāritampi ādisati: evam pi te mano,||<br />
					itthampi te mano,||<br />
					iti pi te cittanti.|| ||</p>

					<p class="f4">Tam enaɱ aññataro saddho pasanno passati taɱ bhikkhuɱ parasantānaɱ para-puggalānaɱ cittampi ādisantaɱ ceta-sikam pi ādisantaɱ vitakkitampi ādisantaɱ vicāritampi ādisantaɱ: evam pi te mano,||<br />
					itthampi te mano,||<br />
					i' ti pi te cittanti.|| ||</p>

					<p class="f4">Tam enaɱ so saddho pasanno aññatarassa assaddhassa appasannassa āroceti: acchariyaɱ vata bho <a id="pg214"><span class="f2 g"><b>[214]</b></span></a> abbhutaɱ vata bho samaṇassa mahiddhikatā mah-ā-nubhāvatā.|| ||</p>

					<p class="f4">Amāhaɱ bhikkhuɱ addasaɱ para-sattānaɱ para-puggalānaɱ cittampi ādisantaɱ ceteyitampi ādisantaɱ vitakkitampi ādisantaɱ vicāritampi ādisantaɱ: evam pi te mano,||<br />
					itthampi te mano,||<br />
					i' ti pi te cittanti.|| ||</p>

					<p class="f4">Tam enaɱ so assaddho appasanno taɱ saddhaɱ pasannaɱ evaɱ vadeyya: atthi kho bho maṇikā nāma vijjā.|| ||</p>

					<p class="f4">Tāya so bhikkhu para-sattānaɱ para-puggalānaɱ cittampi ādisati,||<br />
					ceta-sikam pi ādisati,||<br />
					vitakkitampi ādisati,||<br />
					vicāritampi ādisati: evam pi te mano,||<br />
					itthampi te mano,||<br />
					iti pi te cittanti.|| ||</p>

					<p class="f4">Taɱ kiɱ maññasi kevaḍḍha?|| ||</p>

					<p class="f4">Api nu so assaddho appasanto taɱ saddhaɱ pasannaɱ evaɱ vadeyyā" ti?|| ||</p>

					<p class="f4">"Vadeyya bhante" ti.|| ||</p>

					<p class="f4">Imaɱ kho ahaɱ kevaḍḍa ādesanā pāṭihāriye ādīnavaɱ sampassamāno ādesanāpāṭihāriyena aṭṭiyāmi harāyāmi jigucchāmi.</p>

					<p class="f4">9. Katamañ ca kevaḍḍha anusāsanīpāṭihāriyaɱ?|| ||</p>

					<p class="f4">Idha kevaḍḍha bhikkhu evamanusāsati: evaɱ vitakketha,||<br />
					mā evaɱ vitakkayittha,||<br />
					evaɱ manasi-karotha,||<br />
					mā evaɱ manasākattha,||<br />
					idaɱ pajahatha,||<br />
					idaɱ upasampajja viharathāti.|| ||</p>

					<p class="f4">Idam pi vuccati kevaḍḍha anusāsanīpāṭihāriyaɱ.</p>

					<p class="f4">10. Puna ca paraɱ kevaḍḍha idha Tathāgato loko uppajjati arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā.|| ||</p>

					<p class="f4">So imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ.|| ||</p>

					<p class="f4">Brahma-cariyaɱ pakāseti.</p>

					<p class="f4">11(29). Taɱ dhammaɱ suṇāti gahapati vā gahapati-putto vā aññatarasmiɱ vā kule paccājāto.|| ||</p>

					<p class="f4">So taɱ dhammaɱ sutvā Tathāgate saddhaɱ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati: 'sambādho gharāvaso rajo-patho1.|| ||</p>

					<p class="f4">Abbhokāso pabbajjā.|| ||</p>

					<p class="f4">Na-y-idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ sankha-likhitaɱ Brahma-cariyaɱ carituɱ.|| ||</p>

					<p class="f4">Yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyya'nti.</p>

					<p class="f4">So aparena samayena appaɱ vā bhoga-k-khandhaɱ pahāya mahantaɱ vā bhoga-k-khandhaɱ pahāya appaɱ vā ñāti-parivaṭṭaɱ pahāya mahantaɱ vā ñāti-parivaṭṭaɱ pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno Pātimokkha-saŋvara-saɱvuto viharati ācāra-gocara-sampanno aṇumattesu vajjesu bhaya-dassāvī.|| ||</p>

					<p class="f4">Samādāya sikkhati sikkhā-padesu kāya-kamma-vacī-kammena samannāgato kusalena.|| ||</p>

					<p class="f4">Parisuddhā-jīvo sīla-sampanno indriyesu gutta-dvāro bhojane matt'aññū sati-sampajaññesu samannāgato santuṭṭho.</p>

					<p class="f4">12 (29) Kathañ ca kevaḍḍha bhikkhu sīla-sampanno hoti?|| ||</p>

					<p class="f4">Idha kevaḍḍha bhikkhu pāṇāti-pātaɱ pahāya pāṇāti-pātā paṭivirato hoti nihita-daṇḍo nihita-sattho lajjī dayā-panno.|| ||</p>

					<p class="f4">Sabba-pāṇa-bhūta-hit-ā-nukampī viharati.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Adinn'ādānaɱ pahāya adinn'ādānā paṭivirato hoti dinn'ādāyī dinna-pāṭikaŋkhī.|| ||</p>

					<p class="f4">Athenena suci-bhūtena attanā viharati.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Abrahma-cariyaɱ pahāya brahma-cārī hoti ārā-cārī1 virato methunā gāma-dhammā.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Musā-vādaɱ pahāya musā-vādā paṭivirato hoti sacca-vādī sacca-sandho theto paccayiko avisaŋvādako lokassa.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Pisuṇaɱ vācaɱ pahāya pisuṇāya vācāya paṭivirato hoti.|| ||</p>

					<p class="f4">Ito sutvā na amutra akkhātā imesaɱ bhedāya.|| ||</p>

					<p class="f4">Amutra vā sutvā na imesaɱ akkhātā amūsaɱ bhedāya.|| ||</p>

					<p class="f4">Iti bhinnānaɱ vā sandhātā,||<br />
					sahitānaɱ vā anuppadātā samagg'ārāmo samagga-rato samagga-nandiɱ samagga-karaṇiɱ vācaɱ bhāsitā hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Pharusaɱ vācaɱ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa-sukhā pemanīyā7 hadayaŋ-gamā porī bahu-jana-kantā bahu-jana-manāpā,||<br />
					tathā-rūpaɱ8 vācaɱ bhāsitā hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Sampha-p-palāpaɱ pahāya samphappalāpā paṭivirato hoti kāla-vādī bhūta-vādī attha-vādī dhamma-vādī vinaya-vādī.|| ||</p>

					<p class="f4">Nidhānavatiɱ vācaɱ bhāsitā hoti kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">13(30) Bīja-gāma-bhūta-gāma-samārambhā1 paṭivirato hoti.|| ||</p>

					<p class="f4">Eka-bhattiko hoti ratt'ūparato3 paṭivirato4 vikāla-bhojanā.|| ||</p>

					<p class="f4">Nacca-gīta-vādita-visūka-dassanā5 paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhusana-ṭ-ṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā6 paṭivirato hoti.|| ||</p>

					<p class="f4">Āmaka-dhañña-paṭi-g-gahaṇā6 paṭivirato hoti.|| ||</p>

					<p class="f4">Āmakamaɱsapaṭigggahaṇā6 paṭivirato hoti.|| ||</p>

					<p class="f4">Itthi-kumārika-paṭi-g-gahaṇā6 paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā6 paṭivirato hoti.|| ||</p>

					<p class="f4">Aj-eḷaka-paṭi-g-gahaṇā6 paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā6 paṭivirato hoti.|| ||</p>

					<p class="f4">Hatthigavassava'avā paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyyapaheṇa gaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaɱsa-kūṭa-mānakūṭā paṭivirato hoti.|| ||</p>

					<p class="f4">Ukkoṭanavañ cananikatisāci yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā11 paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Cullasīlaɱ niṭṭhitaɱ</p>

					<p class="f4">14 (31) Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ bījagāma-bhūta-gāma-samārambhaɱ anuyuttā viharanti,||<br />
					seyyath'īdaɱ: mūla-bījaɱ khandha-bījaɱ phalu-bījaɱ agga-bījaɱ bijabījameva pañcamaɱ.|| ||</p>

					<p class="f4">Iti vā iti eva-rūpā bījagāma-bhūta-gāma-samārambhā17 paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">15(32) Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ sannidhi-kāra-paribhogaɱ anuyuttā viharanti,||<br />
					seyyath'īdaɱ: anna-sannidhiɱ pāna-sannidhiɱ vattha-sannidhiɱ yāna-sannidhiɱ sayana-sannidhiɱ gandha-sannidhiɱ āmisa-sannidhiɱ.|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">16(33). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ visūkadassanaɱ anuyuttā viharanti,||<br />
					seyyath'īdaɱ: naccaɱ gītaɱ vāditaɱ pekkhaɱ akkhātaɱ pāṇissaraɱ vetālaɱ kumbhathūnaɱ Sobha-nagarakaɱ1 caṇḍālaɱ vaɱsaɱ dhopanakaɱ hatthi-yuddhaɱ assa-yuddhaɱ mahisa-yuddhaɱ usabha-yuddhaɱ aja-yuddhaɱ meṇḍayuddhaɱ kukkuṭayuddhaɱ vaṭṭakayuddhaɱ daṇḍa-yuddhaɱ muṭṭhi-yuddhaɱ nibbuddhaɱ uyyodhikaɱ balaggaɱ senābyūhaɱ aṇīkadassanaɱ.|| ||</p>

					<p class="f4">Iti vā iti eva-rūpā visūka-dassanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">17(34). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ jūta-ppamāda-ṭ-ṭhān'ānuyogaɱ anuyuttā viharanti,||<br />
					seyyath'īdaɱ: aṭṭha-padaɱ dasa-padaɱ ākāsaɱ parihāra-pathaɱ santikaɱ khalikaɱ ghaṭikaɱ salāka-hatthaɱ akkhaɱ paŋgacīraɱ vaŋkakaɱ mokkha-cikaɱ ciŋgulakaɱ pattāḷhakaɱ rathakaɱ dhanukaɱ akkharikaɱ manesikaɱ yathā-vajjaɱ.|| ||</p>

					<p class="f4">Iti vā iti eva-rūpā jūta-ppamāda-ṭ-ṭhān'ānuyogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">18(35). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ uccā-sayana-mahā-sayanaɱ anuyuttā viharanti,||<br />
					seyyath'īdaɱ: āsandiɱ pallaŋkaɱ gonakaɱ cittakaɱ paṭikaɱ paṭalikaɱ tūlikaɱ vikatikaɱ udda-lomiɱ ekanta-lomiɱ kaṭṭhissaɱ koseyyaɱ kuttakaɱ hatth'attharaɱ ass'attharaɱ rath'attharaɱ ajina-p-paveṇiɱ kādali-miga-pavara-pacc'attharaṇaɱ sa-uttara-c-chadaɱ ubhato-lohita-kūpadhānaɱ.|| ||</p>

					<p class="f4">Iti vā iti eva-rūpā uccā-sayana-mahā-sayanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">19(36). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ maṇḍana-vibhusana-ṭ-ṭhān'ānuyogaɱ anuyuttā viharanti,||<br />
					seyyath'īdaɱ: ucchādanaɱ parimaddanaɱ nahāpanaɱ sambāhanaɱ ādāsaɱ añjanaɱ mālā-vilepanaɱ mukkha-cuṇṇakaɱ1 mukhale-panaɱ hattha-bandhaɱ sikhā-bandhaɱ daṇḍakaɱ nāḷikaɱ khaggaɱ chattaɱ citrūpāhanaɱ uṇhīsaɱ maṇiɱ vāla-vījaniɱ odātāni vatthāni dīgha-dasāni.|| ||</p>

					<p class="f4">Iti vā iti eva-rūpā maṇḍana-vibhusana-ṭ-ṭhān'ānuyogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">20(37). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ tiracchāna-kathaɱ anuyuttā viharanti,||<br />
					seyyath'īdaɱ: rāja-kathaɱ cora-kathaɱ mahāmatta-kathaɱ senā-kathaɱ bhaya-kathaɱ yuddha-kathaɱ anna-kathaɱ pāna-kathaɱ vattha-kathaɱ sayana-kathaɱ mālā-kathaɱ gandha-kathaɱ ñāti-kathaɱ yāna-kathaɱ gāma-kathaɱ nigama-kathaɱ nagara-kathaɱ jana-pada-kathaɱ itthi-kathaɱ purisa-kathaɱ (kumārakathaɱ kumārikathaɱ) sūra-kathaɱ visikhā-kathaɱ kumbha-ṭ-ṭhāna-kathaɱ pubba-peta-kathaɱ nānatta-kathaɱ loka-k-khāyikaɱ samudda-k-khāyikaɱ iti-bhav-ā-bhava-kathaɱ.|| ||</p>

					<p class="f4">Iti vā iti eva-rūpāya tiracchāna-kathāya paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">21(38) Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpā viggāhika-kathaɱ anuyuttā viharanti,||<br />
					seyyath'īdaɱ: "na tvaɱ imaɱ Dhamma-Vinayaɱ ājānāsi.|| ||</p>

					<p class="f4">Ahaɱ imaɱ Dhamma-Vinayaɱ ājānāmi.|| ||</p>

					<p class="f4">Kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā-paṭipanno tvam asi.|| ||</p>

					<p class="f4">Aham asmi sammā-paṭipanno.|| ||</p>

					<p class="f4">Sahitaɱ me,||<br />
					asahitaɱ te.|| ||</p>

					<p class="f4">Pure vacanīyaɱ pacchā avaca.|| ||</p>

					<p class="f4">Pacchā vacanīyaɱ pure avaca.|| ||</p>

					<p class="f4">Āviciṇṇan te viparāvattaɱ.|| ||</p>

					<p class="f4">Āropito te vādo.|| ||</p>

					<p class="f4">Niggahīto tvam asi.|| ||</p>

					<p class="f4">Cara vāda-p-pamokkhāya.|| ||</p>

					<p class="f4">Nibbeṭhehi vā sace pahosī" ti.|| ||</p>

					<p class="f4">Iti vā iti eva-rūpāya viggāhika-kathāya paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">22(39). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaɱ dūteyya-pahiṇa-gamanānuyogamanuyruttā viharanti,||<br />
					seyyath'īdaɱ: raññaɱ rāja-mahāmattānaɱ khattiyānaɱ brāhmaṇānaɱ gahapatikānaɱ kumārānaɱ "idha gaccha.|| ||</p>

					<p class="f4">Amutrāgaccha.|| ||</p>

					<p class="f4">Idaɱ hara.|| ||</p>

					<p class="f4">Amutra idaɱ āharā" ti.|| ||</p>

					<p class="f4">Iti vā iti eva-rūpā dūteyya-pahiṇa-gaman-ā-nuyogā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">23(40). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca honti lapakā ca nemittikā ca nippesikā ca lābhena ca lābhaɱ nijigiɱsitāro.|| ||</p>

					<p class="f4">Iti vā iti eva-rūpā kuhanalapanā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">Majjhimasīlaɱ niṭṭhitaɱ.</p>

					<p class="f4">24(41). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ1 kappenti,||<br />
					seyyath'īdaɱ: aŋgaɱ nimittaɱ uppātaɱ2 supiṇaɱ3 lakkhaṇaɱ mūsikacchinnaɱ aggi-homaɱ dabbi-homaɱ thusa-homaɱ taṇḍula-homaɱ sappi-homaɱ tela-homaɱ mukha-homaɱ lohita-homaɱ aŋga-vijjā vatthu-vijjā khatta-vijjā4 siva-vijjā bhūta-vijjā bhuri-vijjā ahi-vijjā visa-vijjā vicchika-vijjā mūsika-vijjā sakuṇa-vijjā vāyasa-vijjā pakkajjhānaɱ5 sara-parittānaɱ miga-cakkaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">25(42)2. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti,||<br />
					seyyath'īdaɱ: maṇi-lakkhaṇaɱ vattha-lakkhaṇaɱ daṇḍa-lakkhaṇaɱ6 asi-lakkhaṇaɱ usu-lakkhaṇaɱ dhanu-lakkhaṇaɱ āvudha-lakkhaṇaɱ7 itthi-lakkhaṇaɱ purisa-lakkhaṇaɱ kumāra-lakkhaṇaɱ kumārilakkhaṇaɱ dāsa-lakkhaṇaɱ dāsilakkhaṇaɱ hatthi-lakkhaṇaɱ assa-lakkhaṇaɱ mahisa-lakkhaṇaɱ8 usabha-lakkhaṇaɱ go-lakkhaṇaɱ9 aja-lakkhaṇaɱ meṇḍa-lakkhaṇaɱ10 kukkuṭa-lakkhaṇaɱ vaṭṭakalakkhaṇaɱ godhā-lakkhaṇaɱ kaṇṇikā-lakkhaṇaɱ kacchapa-lakkhaṇaɱ miga-lakkhaṇaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">26(43). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti seyyath'īdaɱ: raññaɱ niyyānaɱ bhavissati,||<br />
					raññaɱ aniyyānaɱ bhavissati,||<br />
					abbhantarānaɱ raññaɱ upayānaɱ bhavissati,||<br />
					bāhirānaɱ raññaɱ apayānaɱ bhavissati,||<br />
					bāhirānaɱ raññaɱ upayānaɱ bhavissati,||<br />
					abbhantarānaɱ raññaɱ apayānaɱ bhavissati,||<br />
					abbhantarānaɱ raññaɱ jayo bhavissati,||<br />
					abbhantarānaɱ raññaɱ parājayo bhavissati.|| ||</p>

					<p class="f4">Iti imassa jayo bhavissati.|| ||</p>

					<p class="f4">Imassa parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">27(44). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti.|| ||</p>

					<p class="f4">Seyyath'īdaɱ: canda-ggāho bhavissati.|| ||</p>

					<p class="f4">Suriyaggāho bhavissati.|| ||</p>

					<p class="f4">Nakkhattagāho bhavissati.|| ||</p>

					<p class="f4">Candima-suriyānaɱ patha-gamanaɱ bhavissati.|| ||</p>

					<p class="f4">Candima-suriyānaɱ uppatha-gamanaɱ bhavissati.|| ||</p>

					<p class="f4">Nakkhattānaɱ patha-gamanaɱ bhavissati.|| ||</p>

					<p class="f4">Nakkhattānaɱ uppatha-gamanaɱ bhavissati.|| ||</p>

					<p class="f4">Ukkāpāto bhavissati.|| ||</p>

					<p class="f4">Dīsāḍāho bhavissati.|| ||</p>

					<p class="f4">Bhūmi-cālo bhavissati.|| ||</p>

					<p class="f4">Deva-dundubhi bhavissati.|| ||</p>

					<p class="f4">Candima-suriya-nakkhattānaɱ uggamanaɱ ogamanaɱ1 saɱkilesaɱ vodānaɱ bhavissati.|| ||</p>

					<p class="f4">Evaɱ-vipāko canda-ggāho bhavissati.|| ||</p>

					<p class="f4">Evaɱ-vipāko suriya-ggāho bhavissati.|| ||</p>

					<p class="f4">Evaɱ-vipāko nakkhatta-ggāho bhavissati.|| ||</p>

					<p class="f4">Evaɱvipākaɱ candima-suriyānaɱ patha-gamanaɱ bhavissati.|| ||</p>

					<p class="f4">Evaɱvipākaɱ candima-suriyānaɱ uppatha-gamanaɱ bhavissati.|| ||</p>

					<p class="f4">Evaɱvipākaɱ nakkhattānaɱ patha-gamanaɱ bhavissati.|| ||</p>

					<p class="f4">Evaɱvipākaɱ nakkhattānaɱ uppatha-gamanaɱ bhavissati.|| ||</p>

					<p class="f4">Evaɱ-vipāko ukkā-pāto bhavissati.|| ||</p>

					<p class="f4">Evaɱ-vipāko disā-ḍāho bhavissati.|| ||</p>

					<p class="f4">Evaɱ-vipāko bhūmi-cālo bhavissati.|| ||</p>

					<p class="f4">Evaɱ-vipāko deva-dundūbhi bhavissati.|| ||</p>

					<p class="f4">Evaɱ-vipāko candima-suriya-nakkhattānaɱ uggamanaɱ ogamanaɱ saŋkilesaɱ vodānaɱ bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">28(45). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti.|| ||</p>

					<p class="f4">Seyyath'īdaɱ: subbuṭṭhikā bhavissati.|| ||</p>

					<p class="f4">Dubbuṭṭhikā bhavissati.|| ||</p>

					<p class="f4">Subhikkhaɱ bhavissati.|| ||</p>

					<p class="f4">Dubbhikkhaɱ bhavissati.|| ||</p>

					<p class="f4">Khemaɱ bhavissati.|| ||</p>

					<p class="f4">Bhayaɱ bhavissati.|| ||</p>

					<p class="f4">Rogo bhavissati.|| ||</p>

					<p class="f4">Ārogyaɱ bhavissati.|| ||</p>

					<p class="f4">Muddā gaṇanā saɱkhānaɱ kāveyyaɱ lokāyataɱ.|| ||</p>

					<p class="f4">Iti vā iti eva-rūpāya tiracchāna-vijjāya micchā ājīvena paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">29(46). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti.|| ||</p>

					<p class="f4">Seyyath'īdaɱ: āvāhanaɱ vivāhanaɱ saɱvadanaɱ vivadanaɱ saɱkiraṇaɱ vikiraṇaɱ subhaga-karaṇaɱ dubbhaga-karaṇaɱ viruddha-gabbha-karaṇaɱ jivhā-nittha-d-danaɱ2 hanu-saɱhananaɱ hatth-ā-bhijappanaɱ hanu-jappanaɱ kaṇṇa-jappanaɱ ādāsa-pañhaɱ kumāripañhaɱ deva-pañhaɱ ādicc'upaṭṭhānaɱ mahat'upaṭṭhānaɱ abbhujjalanaɱ sirivhāyanaɱ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">30(47). Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaɱ kappenti.|| ||</p>

					<p class="f4">Seyyath'īdaɱ: santi-kammaɱ paṇidhi-kammaɱ bhūtakammaɱ bhuri-kammaɱ vassa-kammaɱ vossa-kammaɱ vatthu-kammaɱ vatthu-parikiraṇaɱ ācamanaɱ nahāpanaɱ juhanaɱ vamanaɱ virecanaɱ uddha-virecanaɱ adho-virecanaɱ sīsa-virecanaɱ kaṇṇa-telaɱ netta-tappanaɱ natthu-kammaɱ añjanaɱ paccañjanaɱ sālākiyaɱ salla-kattiyaɱ dāraka-tikicchā mūla-bhesajjānaɱ anuppadānaɱ osadhīnaɱ paṭimokkho.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiɱ.</p>

					<p class="f4">31(48). Sa kho1 so kevaḍḍha bhikkhu evaɱ sīla-sampanno na kuto ci bhayaɱ samanupassati yad idaɱ sīlasaŋvarato.|| ||</p>

					<p class="f4">Seyyathā pi māṇava khattiyo muddhā-vasitto2 nihatapaccāmitto na kuto ci bhayaɱ samanupassati yad idaɱ pacca-t-thikato,||<br />
					evam eva kho kevaḍḍha bhikkhu evaɱ sīla-sampanno na kuto ci bhayaɱ samanupassati yad idaɱ sīlasaŋvarato.|| ||</p>

					<p class="f4">So iminā ariyena sīla-k-khandhena samannāgato ajjhattaɱ anavajja-sukhaɱ paṭisaŋvedeti.|| ||</p>

					<p class="f4">Evaɱ kho kevaḍḍha bhikkhu sīla-sampanno hoti.</p>

					<p class="f4">32(49). Kathañ ca kevaḍḍha bhikkhu indriyesu gutta-dvāro hoti?|| ||</p>

					<p class="f4">Idha kevaḍḍha bhikkhu cakkhunā rūpaɱ disvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ3 tassa saɱvarāya paṭipajjati.|| ||</p>

					<p class="f4">Rakkhati cakkhu'ndriyaɱ.|| ||</p>

					<p class="f4">Cakkhundriye saŋvaraɱ āpajjati.|| ||</p>

					<p class="f4">Sotena saddaɱ sutvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaɱ sot'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati sot'indriyaɱ.|| ||</p>

					<p class="f4">Sotindriye saŋvaraɱ āpajjati.|| ||</p>

					<p class="f4">Ghāṇena gandhaɱ ghāyitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaɱ ghāṇindriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati ghāṇindriyaɱ.|| ||</p>

					<p class="f4">Ghāṇindriye saŋvaraɱ āpajjati.|| ||</p>

					<p class="f4">Jivhāya rasaɱ sāyitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaɱ jivh'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati jivh'indriyaɱ.|| ||</p>

					<p class="f4">Jivhindriye saŋvaraɱ āpajjati.|| ||</p>

					<p class="f4">Kāyena phoṭṭhabbaɱ phusitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati kāy'indriyaɱ.|| ||</p>

					<p class="f4">Kāyindriye saŋvaraɱ āpajjati.|| ||</p>

					<p class="f4">Manasā dhammaɱ viññāya na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaɱ man'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvassaveyyuɱ tassa saɱvarāya paṭipajjati.|| ||</p>

					<p class="f4">Rakkhati man'indriyaɱ.|| ||</p>

					<p class="f4">Man'indriye saŋvaraɱ āpajjati.|| ||</p>

					<p class="f4">So iminā ariyena indriya-saɱvarena samannāgato ajjhattaɱ abyāsekasukhaɱ paṭisaŋvedeti.|| ||</p>

					<p class="f4">Evaɱ kho kevaḍḍha bhikkhu indriyesu gutta-dvāro hoti.</p>

					<p class="f4">33(50). Kathañ ca kevaḍḍha bhikkhu sati-sampajaññena samannāgato hoti?|| ||</p>

					<p class="f4">Idha kevaḍḍha bhikkhu abhikkante paṭikkante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.|| ||</p>

					<p class="f4">Samiñjite1 pasārite sampajāna-kārī hoti.|| ||</p>

					<p class="f4">Saŋghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaɱ kho kevaḍḍha bhikkhu sati-sampajaññena samannāgato hoti.</p>

					<p class="f4">34(51). Kathañ ca kevaḍḍha bhikkhu santuṭṭho hoti?|| ||</p>

					<p class="f4">Idha kevaḍḍha bhikkhu santuṭṭho hoti kāya-parihāriyena cīvarena kucchiparihāriyena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati.|| ||</p>

					<p class="f4">Seyyathā pi kevaḍḍha pakkhi sakuṇo yena yen'eva ḍeti sapattabhāro'va ḍeti,||<br />
					evam eva kho kevaḍḍha bhikkhu santuṭṭho hoti kāya-parihāriyena cīvarena kucchiparihāriyena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati.|| ||</p>

					<p class="f4">Evaɱ kho kevaḍḍha bhikkhu santuṭṭho hoti.</p>

					<p class="f4">35(52). So iminā ca ariyena sīla-k-khandhena3 samannāgato iminā ca ariyena indriya-saɱvarena samannāgato iminā ca ariyena sati-sampajaññena samannāgato imāya ca ariyāya santuṭṭhiyā samannāgato vivittaɱ sen'āsanaɱ bhajati araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.</p>

					<p class="f4">36(53). So abhijjhaɱ loke pahāya vigat-ā-bhijjhena cetasā viharati.|| ||</p>

					<p class="f4">Abhijjhāya cittaɱ parisodheti.|| ||</p>

					<p class="f4">vyāpāda-padosaɱ pahāya avyāpanna-citto viharati sabba-pāṇa-bhūta-hit-ā-nukampī.|| ||</p>

					<p class="f4">vyāpāda-padosā cittaɱ parisodheti.|| ||</p>

					<p class="f4">Thīna-middhaɱ pahāya vigatathīna-middho viharati āloka-saññī sato sampajāno.|| ||</p>

					<p class="f4">Thīna-middhā cittaɱ parisodheti.|| ||</p>

					<p class="f4">Uddhacca-kukkuccaɱ pahāya anuddhato viharati ajjhattaɱ vūpasanta-citto.|| ||</p>

					<p class="f4">Uddhacca-kukkuccā cittaɱ parisodheti.|| ||</p>

					<p class="f4">Vici-kicchaɱ pahāya tiṇṇa-vici-kiccho viharati akathaɱ-kathī kusalesu dhammesu.|| ||</p>

					<p class="f4">Vicikicchāya cittaɱ parisodheti.</p>

					<p class="f4">37(54). Seyyathā pi kevaḍḍha puriso iṇaɱ ādāya kammante payojeyya,||<br />
					tassa te kammantā samijjheyyuɱ,||<br />
					so yāni ca porāṇāni iṇamūlāni tāni ca byantīkareyya,||<br />
					siyā c'assa uttariɱ avasiṭṭhaɱ dārabharaṇāya,||<br />
					tassa evam assa: "ahaɱ kho pubbe iṇaɱ ādāya kammante payojesiɱ.|| ||</p>

					<p class="f4">Tassa me te kammantā samijjhiɱsu.|| ||</p>

					<p class="f4">So'haɱ yāni ca porāṇāni iṇamūlāni tāni ca byantī akāsiɱ.|| ||</p>

					<p class="f4">Atthi ca me uttariɱ avasiṭṭhaɱ dārabharaṇāyā" ti.|| ||</p>

					<p class="f4">So tatonidānaɱ labhetha pāmojjaɱ,||<br />
					adhigaccheyya somanassaɱ-</p>

					<p class="f4">38(55). Seyyathā pi kevaḍḍha puriso ābādhiko assa dukkhito bāḷha-gilāno,||<br />
					bhattaɱ c'assa na c-chādeyya,||<br />
					na c'assa kāye balamattā,||<br />
					so aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā,||<br />
					tassa evam assa: "ahaɱ kho pubbe ābādhiko ahosiɱ dukkhito bāḷha-gilāno.|| ||</p>

					<p class="f4">Bhattaɱ ca me nacchādesi.|| ||</p>

					<p class="f4">Nacassa me āsi kāye balamattā.|| ||</p>

					<p class="f4">So'mhi etarahi tamhā ābādhā mutto bhattañ ca me chādeti.|| ||</p>

					<p class="f4">Atthi ca me kāye balamattā" ti.|| ||</p>

					<p class="f4">So tato nidānaɱ labhetha pāmojjaɱ,||<br />
					adhigaccheyya somanassaɱ-</p>

					<p class="f4">39(56). Seyyathā pi kevaḍḍha puriso bandhanāgāre baddho assa,||<br />
					so aparena samayena tamhā bandhanāgārā mucceyya sotthinā avyayena1,||<br />
					na c'assa kiñci bhogānaɱ vayo,||<br />
					tassa evam assa: "ahaɱ kho pubbe bandhanāgāre baddho ahosiɱ.|| ||</p>

					<p class="f4">So'mhi etarahi tamhā bandhanāgārā mutto sotthinā avyayena.|| ||</p>

					<p class="f4">N'atthi ca me kiñci bhogānaɱ vayo" ti.|| ||</p>

					<p class="f4">So tatonidānaɱ labhetha pāmojjaɱ,||<br />
					adhigaccheyya somanassaɱ-</p>

					<p class="f4">40(57). Seyyathā pi kevaḍḍha puriso dāso assa anattādhīno parādhīno na yenakām'aŋgamo,||<br />
					so aparena samayena tamhā dāsabyā mucceyya attādhīno aparādhīno bhujisso yenakām'aŋgamo,||<br />
					tassa evam assa: "ahaɱ kho pubbe dāso ahosiɱ anattādhīno parādhīno na yenakām'aŋgamo,||<br />
					so'mhi etarahi tamhā dāsabyā mutto attādhīno aparādhīno bhujisso yenakām'aŋgamo" ti.|| ||</p>

					<p class="f4">So tatonidānaɱ labhetha pāmojjaɱ,||<br />
					adhigaccheyya somanassaɱ-</p>

					<p class="f4">41(59). Seyyathā pi kevaḍḍha puriso sadhano sabhogo kantāraddhāna-maggaɱ paṭipajjeyya dubbhikkhaɱ sappaṭi-bhayaɱ.|| ||</p>

					<p class="f4">So aparena samayena taɱ kantāraɱ nitthareyya,||<br />
					sotthinā gāmantaɱ anupāpuṇeyya khemaɱ appaṭibhayaɱ,||<br />
					tassa evam assa: "ahaɱ kho pubbe sadhano sabhogo kantāraddhāna-maggaɱ paṭipajjiɱ dubbhikkhaɱ sappaṭi-bhayaɱ.|| ||</p>

					<p class="f4">So'mhi etarahi taɱ kantāraɱ tiṇṇo sotthinā gāmantaɱ anuppatto khemaɱ appaṭibhayan" ti.|| ||</p>

					<p class="f4">So tato nidānaɱ labhetha pāmojjaɱ adhigaccheyya somanassaɱ-</p>

					<p class="f4">42(60). Evam eva kho kevaḍḍha bhikkhu yathā iṇaɱ yathā rogaɱ yathā bandhanāgāraɱ yathā dāsabyaɱ yathā kantāraddhāna-maggaɱ evaɱ ime pañca nīvaraṇe appahīṇe attani samanupassati.|| ||</p>

					<p class="f4">Seyyathā pi kevaḍḍha ānaṇyaɱ yathā ārogyaɱ yathā bandhanā mokkhaɱ yathā bhujissaɱ yathā khemantabhūmiɱ evam eva kho māṇava bhikkhu ime pañca nīvaraṇe pahīṇe attani samanupassati.</p>

					<p class="f4">43(61). Tass'ime pañca nīvaraṇe pahīṇe attani samanupassato pāmojjaɱ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Passaddhakāyo sukhaɱ vedeti.|| ||</p>

					<p class="f4">Sukhino cittaɱ samādhiyati.</p>

					<p class="f4">44. So vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">So imameva kāyaɱ viveka-jena pīti-sukhena abhisanteti parisanneti <a id="pg215"><span class="f2 g"><b>[215]</b></span></a> paripūreti parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaɱ hoti.</p>

					<p class="f4">45. Seyyathā pi kevaḍḍha dakkho nahāpako vā nahāpakantevāsī vā kaɱsathāle nahānīyavuṇṇāni ākiritvā udakena paripphosakaɱ paripphosakaɱ sanneyya sāyaɱ nahānīyapiṇḍi snehānugatā snehaparetā santara-bāhirā phuṭā snehena na ca paggharaṇi,||<br />
					evam eva kho kevaḍḍha bhikkhu imameva kāyaɱ viveka-jena pīti-sukhena abhisanteti parisenteti paripūreti parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaɱ hoti.</p>

					<p class="f4">Yampi kevaḍḍha bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">So imameva kāyaɱ viveka-jena pīti-sukhena abhisanteti parisanneti paripūreti parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaɱ hoti.|| ||</p>

					<p class="f4">Idam pi'ssa hoti samādhismiɱ.</p>

					<p class="f4">46. Puna ca paraɱ kevaḍḍha bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">So imameva kāyaɱ samādhijena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaɱ hoti.</p>

					<p class="f4">47. Seyyathā pi kevaḍḍha udakarabhado ubbhidodako,||<br />
					tassa nev'assa puratthimāya disāya udakassa āya-mukhaɱ,||<br />
					na dakkhiṇāya disāya udakassa āya-mukhaɱ,||<br />
					na pacchi-māya disāya udakassa āya-mukhaɱ,||<br />
					na uttarāya disāya udakassa āya-mukhaɱ,||<br />
					devo ca na kālena kālaɱ sammā dhāraɱ anupaveccheyya,||<br />
					atha kho tamhā ca udakaehadā sītā vāridhārā ubbhijjitvā tam eva udakaehadaɱ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa vārinā sītena apphuṭaɱ assa,||<br />
					evam eva kho kevaḍḍha bhikkhu imameva kāyaɱ samādhijena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaɱ hoti.|| ||</p>

					<p class="f4">Yampi kevaḍḍha bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">So imameva kāyaɱ samādhijena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaɱ hoti.|| ||</p>

					<p class="f4">Idam pi'ssa hoti samādhismiɱ.</p>

					<p class="f4">48. Puna ca paraɱ kevaḍḍha bhikkhu pītiyā ca virāgā upekkhako ca viharati sato sampajāno sukhañca kāyena paṭisaŋvedeti.|| ||</p>

					<p class="f4">Yantaɱ ariyā ācikkhanti: 'upekkhako satimā sukha-vihārī'ti tatiyaɱ-jhānaɱ upasampajja viharati.</p>

					<p class="f4">[BJT Page 512]</p>

					<p class="f4">So imameva kāyaɱ nippītikena sukhena abhisandeti parisandeti paripūreti,||<br />
					parippharati nāssa kiñci sabbā-vato kāyassa nippītikena sukhena apphuṭaɱ hoti.</p>

					<p class="f4">49. Seyyathā pi kevaḍḍha uppaliniyaɱ vā paduminiyaɱ vā puṇḍarikiniyaɱ vā appekaccāni uppalāni vā padumāni vā puṇḍarīkāni vā udake jātāni udake saɱvaddhāni udakānuggāni antonimuggaposīni,||<br />
					tāni yāva caggā yāva ca mūlā sītena vārinā abhisannāni parisannāni paripūrāni,||<br />
					paripphuṭāni nāssā kiñci sabbā-vataɱ uppalānaɱ vā padumānaɱ vā puṇḍarīkānaɱ vā sītena vārinā apphuṭaɱ assa,||<br />
					evam eva kho kevaḍḍha bhikkhu imameva kāyaɱ nippītikena sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphuṭaɱ hoti.</p>

					<p class="f4">50. Puna ca paraɱ kevaḍḍha bhikkhu sukhassa ca pahānā dukkhassa ca pahānā pubb'eva somanassa-domanassānaɱ atthaŋ-gamā adukkha-m-asukhaɱ upekkhosati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">So imameva kāyaɱ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaɱ hoti.|| ||</p>

					<p class="f4">Seyyathā pi kevaḍḍha puriso odātena vatthena sasīsaɱ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaɱ assa,||<br />
					evam eva kho mahārāja bhikkhu imameva kāyaɱ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaɱ hoti.|| ||</p>

					<p class="f4">Yampi kevaḍḍha bhikkhu sukhassa ca pahānā dukkhassa ca pahānā pubb'eva somanassa-domanassānaɱ atthaŋ-gamā adukkha-m-asukhaɱ upekkhosati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">So imameva kāyaɱ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaɱ hoti.|| ||</p>

					<p class="f4">Idam pi'ssa hoti samādhismiɱ.</p>

					<p class="f4">51. Puna ca paraɱ kevaḍḍha so bhikkhu evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte ñāṇa-dassanāya cittaɱ abhinīharati abhininnāmeti.|| ||</p>

					<p class="f4">So evaɱ pajānāti: "ayaɱ kho me kāyo rūpī cātum-mahā-bhūtiko mātāpentikasambhavo odana-kummās-ūpacayo anicc'ucchādana-parimaddanabhedaviddhaɱsana-dhammo.|| ||</p>

					<p class="f4">Idaɱ ca pana me viññāṇaɱ ettha sitaɱ ettha paṭibaddha'nti.</p>

					<p class="f4">52. Seyyathā pi kevaḍḍha maṇi veeriyo subho jātimā aṭṭhaɱso suparikammakato accho vi-p-pasanno anāvilo sabbākārasampanno,||<br />
					tatra'ssa suttaɱ āvutaɱ nīlaɱ vā pītaɱ vā lohitaɱ vā odātaɱ vā paṇḍusuttaɱ vā.|| ||</p>

					<p class="f4">Tam enaɱ cakkhumā puriso hatthe karitvā pacc-a-vekkheyya "ayaɱ kho maṇi veeriyo subho jātimā aṭṭhaɱso suparikammakato,||<br />
					accho vi-p-pasanno anāvilo sabbākārasampanno.|| ||</p>

					<p class="f4">Tatr'idaɱ suttaɱ āvutaɱ nīlaɱ vā pītaɱ vā lohitaɱ vā odātaɱ vā paṇḍusuttaɱ vā" ti.|| ||</p>

					<p class="f4">Evam eva kho kevaḍḍha bhikkhu evaɱ samāhite citte parisuddhe pariyodāne anaŋgaṇe vigatupakkilese mudubhūte kammaniye ṭhite ānejjappatte ñāṇa-dassanāya cittaɱ abhinīharati abhinnāmeti.|| ||</p>

					<p class="f4">So evaɱ pajānāti ayaɱ kho me kāyo rūpī cātum-mahā-bhūtiko mātā-pettika-sambhavo odana-kummās-ūpacayo anicc'ucchādana-parimaddanabhedanaviddhaɱsana-dhammo.|| ||</p>

					<p class="f4">Idaɱ ca pana me viññāṇaɱ ettha sitaɱ ettha paṭibaddhanti.</p>

					<p class="f4">53. Yampi kevaḍḍha bhikkhu evaɱ samāhite citte parisuddhe pariyodāne anaŋgaṇe vigatupakkilese mudubhūte kammaniye ṭhite ānejjappatte ñāṇa-dassanāya cittaɱ abhinīharati abhinnāmeti.|| ||</p>

					<p class="f4">So evaɱ pajānāti ayaɱ kho me kāyo rūpī cātum-mahā-bhūtiko mātā-pettika-sambhavo odana-kummās-ūpacayo anicc'ucchādana-parimaddanabhedanaviddhaɱsana-dhammo.|| ||</p>

					<p class="f4">Idaɱ ca pana me viññāṇaɱ ettha sitaɱ ettha paṭibaddhanti,||<br />
					idam pi'ssa hoti paññāya.</p>

					<p class="f4">54. So evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte mano-mayaɱ kāyaɱ abhinimminanāya cittaɱ abhinīharati abhininnāmeti.|| ||</p>

					<p class="f4">So imamhā kāyā aññaɱ kāyaɱ abhinimmināti rūpiɱ mano-mayaɱ sabbaŋgapaccaŋgiɱ abhinindriyaɱ,||<br />
					Seyyathā pi kevaḍḍha puriso muñjamhā isikaɱ pavāheyya.|| ||</p>

					<p class="f4">Tassa evam assa: ayaɱ muñjo ayaɱ isikā añño muñjo aññā isikā muñjamhātv'eva isikā pavā'hāti.|| ||</p>

					<p class="f4">Seyyathā pi vā pana mahārāja puriso asiɱ kosiyā pavāheyya.|| ||</p>

					<p class="f4">Tassa evam assa: ayaɱ asi ayaɱ kosi,||<br />
					añño asi aññā kosi,||<br />
					kosiyātv'eva asi pavā'ho'ti.|| ||</p>

					<p class="f4">Seyyathā pi vā pana kevaḍḍha puriso ahaɱ karaṇḍā uddhareyya.|| ||</p>

					<p class="f4">Tassa evam assa: ayaɱ ahi ayaɱ karaṇḍe,||<br />
					añño ahi añño karaṇḍo,||<br />
					karaṇḍātv'eva ahi ubbhato'ti.|| ||</p>

					<p class="f4">Evam eva kho kevaḍḍha bhikkhu evaɱ samāhite citte parisuddhe pariyodāte anaŋgaṇe vigat'ūpakkilese mudrabhūte kammaniye ṭhite ānejjappatte mano-mayaɱ kāyaɱ abhinimminanāya cittaɱ abhinīharati abhininnāmeti.|| ||</p>

					<p class="f4">So imamhā kāyā aññaɱ kāyaɱ abhinimmināti rūpiɱ mano-mayaɱ sabbaŋgapaccaŋgiɱ ahīnindriyaɱ.|| ||</p>

					<p class="f4">Yampi kevaḍḍha bhikkhu evaɱ samāhite citte parisuddhe pariyodāte anaŋgaṇe vigat'ūpakkilese mudrabhūte kammaniye ṭhite ānejjappatte mano-mayaɱ kāyaɱ abhinimminanāya cittaɱ abhinīharati abhininnāmeti.|| ||</p>

					<p class="f4">So imamhā kāyā aññaɱ kāyaɱ abhinimmināti rūpiɱ mano-mayaɱ sabbaŋgapaccaŋgiɱ ahīnindriyaɱ,||<br />
					idam pi'ssa hoti paññāya.</p>

					<p class="f4">55. So evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte iddhividhāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ iddhi-vidhaɱ pacc'anubhoti: eko pi hutvā bahudhā hoti bahudhāpi hutvā eko hoti,||<br />
					āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati Seyyathā pi ākāse,||<br />
					paṭhaviyā'pi ummujjani-mujjaɱ karoti Seyyathā pi udake,||<br />
					udake'pi abhijja-māne gacchati Seyyathā pi paṭhaviyaɱ,||<br />
					ākāse'pi pallaŋkena kamati Seyyathā'pi pakkhī sakuṇo.|| ||</p>

					<p class="f4">Ime'pi candima-suriye evaɱmahiddhike evaɱmah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokāpi kāyena vasaɱ vatteti.</p>

					<p class="f4">56.|| ||</p>

					<p class="f4">Seyyathā pi mahārāja dakkho kumbhakāro vā kumbhakārantevāsī vā supari-kamma-katāya mantikāyaɱ yaɱ yad eva bhājanavikatiɱ ākaŋkheyya taɱ tad eva kareyya abhinipphādeyya-</p>

					<p class="f4">Seyyathā pi vā pana kevaḍḍha dakkho dantakāro vā dantakārantevāsī vā suparikammakatasmiɱ dantasmiɱ yaɱ yad eva dantavikatiɱ ākaŋkheyya taɱ tad eva kareyya abhinipphādeyya,||<br />
					Seyyathā pi vā pana kevaḍḍha dakkho suvaṇṇakāro vā suvaṇṇakārentavāsī vā suparikammakatasmiɱ suvaṇṇasmiɱ yaɱ yad eva suvaṇṇavikatiɱ ākaŋkheyya taɱ tad eva kareyya abhinipphādeyya,||<br />
					evavema kho kevaḍḍha bhikkhu evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte iddhividhāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ iddhi-vidhaɱ pacc'anubhoti: eko pi hutvā bahudhā hoti.|| ||</p>

					<p class="f4">Bahudhā'pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati Seyyathā pi ākāse.|| ||</p>

					<p class="f4">Paṭhaviyā'pi ummujjani-mujjaɱ karoti Seyyathā pi udake.|| ||</p>

					<p class="f4">Udake'pi abhijja-māne gacchati Seyyathā pi paṭhaviyaɱ.|| ||</p>

					<p class="f4">Ākāse'pi pallaŋkena kamati Seyyathā pi pakkhī sakuṇo.|| ||</p>

					<p class="f4">Ime'pi candima-suriye evaɱmahiddhike evaɱmah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā'pi kāyena vasaɱ vatteti.|| ||</p>

					<p class="f4">Evavema kho kevaḍḍha bhikkhu evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte iddhividhāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ iddhi-vidhaɱ pacc'anubhoti: eko pi hutvā bahudhā hoti.|| ||</p>

					<p class="f4">Bahudhā'pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati Seyyathā pi ākāse.|| ||</p>

					<p class="f4">Paṭhaviyā'pi ummujjani-mujjaɱ karoti Seyyathā pi udake.|| ||</p>

					<p class="f4">Udake'pi abhijja-māne gacchati Seyyathā pi paṭhaviyaɱ.|| ||</p>

					<p class="f4">Ākāse'pi pallaŋkena kamati Seyyathā pi pakkhī sakuṇo.|| ||</p>

					<p class="f4">Ime'pi candima-suriye evaɱmahiddhike evaɱmah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā'pi kāyena vasaɱ vatteti,||<br />
					idam pi'ssa hoti paññāya.</p>

					<p class="f4">57. So evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte dibbāya sota-dhātuyā vittaɱ abhinīharati abhininnāmeti.|| ||</p>

					<p class="f4">So dibbāya sota-dhātuyā visuddhāya atikkanta-mānusikāya ubho sadde suṇāti dibbe ca mānuse ca ye dūre santike ca.|| ||</p>

					<p class="f4">Seyyathā pi kevaḍḍha puriso addhāna-magga-paṭipanno so suṇeyya bheri-saddampi mudiŋgasaddampi saŋkhapaṇavadeṇḍimasaddampi,||<br />
					tassa evam assa: bheri-saddo i' ti pi mudiŋgasaddo i' ti pi saŋkhapaṇavadeṇḍimasaddo i' ti.i.|| ||</p>

					<p class="f4">Evam eva kho kevaḍḍha bhikkhu evaɱ samāhite citte parisuddhe pariyodāne anaŋgaṇe vigat'ūpakkilese mudubhūte kammaniye ṭhite ānejjappatte dibbāya sota-dhātuyā cittaɱ abhinīharati abhininnāmeti.|| ||</p>

					<p class="f4">So dibbāya sota-dhātuyā visuddhāya atikkanta-mānusikāya ubho sadde suṇāti dibbe ca mānuse ca ye dūre santike ca.</p>

					<p class="f4">58.|| ||</p>

					<p class="f4">Yampi kevaḍḍha bhikkhu evaɱ samāhite citte parisuddhe pariyodāne anaŋgaṇe vigat'ūpakkilese mudubhūte kammaniye ṭhite ānejjappatte dibbāya sota-dhātuyā cittaɱ abhinīharati abhininnāmeti.|| ||</p>

					<p class="f4">So dibbāya sota-dhātuyā visuddhāya atikkanta-mānusikāya ubho sadde suṇāti dibbe ca mānuse ca ye dūre santike ca.|| ||</p>

					<p class="f4">Idam pi'ssa hoti paññāya.</p>

					<p class="f4">59. So evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte ceto-pariyañāṇāya cittaɱ abhinīharati abhininnāmeti.|| ||</p>

					<p class="f4">So para-sattānaɱ para-puggalānaɱ cetasā ceto paricca pajānāti: sarāgaɱ vā cittaɱ sarāgaɱ cittanti pajānāti.|| ||</p>

					<p class="f4">Vīta-rāgaɱ vā cittaɱ vīta-rāgaɱ cittantipajānāti.|| ||</p>

					<p class="f4">Sadesāsaɱ vā cittaɱ sadosaɱ cittatanti pajānāti.|| ||</p>

					<p class="f4">Vīta-dosaɱ vā cittaɱ vīta-dosaɱ cittanti pajānāti.|| ||</p>

					<p class="f4">Samohaɱ vā cittaɱ samohaɱ cittanti pajānāti.|| ||</p>

					<p class="f4">Vīta-mohaɱ vā cittaɱ vīta-mohaɱ cittanti pajānāti.|| ||</p>

					<p class="f4">Sankhittaɱ vā cittaɱ sankhittaɱ cittanti pajānāti.|| ||</p>

					<p class="f4">Vikkhittaɱ vā cittaɱ vikkhittaɱ cittanti pajānāti.|| ||</p>

					<p class="f4">Mahaggataɱ vā cittaɱ mahaggataɱ cittanti pajānāti.|| ||</p>

					<p class="f4">Amahaggataɱ vā cittaɱ amahaggataɱ cittanti pajānāti.|| ||</p>

					<p class="f4">Sauttaraɱ vā cittaɱ sa-uttaraɱ cintanti pajānāti.|| ||</p>

					<p class="f4">Anuttaraɱ vā cittaɱ anuttaraɱ cittanti pajānāti.|| ||</p>

					<p class="f4">Samāhitaɱ vā cittaɱ samāhitaɱ cittanti pajānāti.|| ||</p>

					<p class="f4">Asamāhitaɱ vā cittaɱ asamāhitaɱ cittanti pajānāti.|| ||</p>

					<p class="f4">Vimuttaɱ vā cittaɱ vimuttaɱ cittanti pajānāti.|| ||</p>

					<p class="f4">Avimuttaɱ vā cittaɱ avimuttaɱ cittanti pajānāti.</p>

					<p class="f4">60. Seyyathā pi kevaḍḍha itthi vā puriso vā daharo vā yuvā maṇḍanaka-jātiko ādāse vā parisuddhe pariyodāte acche vā udakapatte sakaɱ mukha-nimittaɱ pacc-a-vekkhamāno sakaṇikaɱ vā sakikanti jāneyya,||<br />
					akaṇikaɱ vā akaṇikanti jāneyya,||<br />
					evam eva kho kevaḍḍha bhikkhu evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte ceto-pariyañāṇāya cittaɱ abhinīharati abhininnāmeti.|| ||</p>

					<p class="f4">So para-sattānaɱ para-puggalānaɱ cetasā ceto paricca pajānāti: sarāgaɱ vā cittaɱ sarāgaɱ cittanti pajānāti vīta-rāgaɱ vā cittaɱ vīta-rāgaɱ cittanti pajānāti.|| ||</p>

					<p class="f4">Sadosaɱ vā cittaɱ sadosaɱ cittanti pajānāti vīta-dosaɱ vā cittaɱ vīta-dosaɱ cittanti pajānāti.|| ||</p>

					<p class="f4">Samohaɱ vā cittaɱ samohaɱ cittanti pajānāti vīta-mohaɱ vā cittaɱ vīta-mohaɱ cittanti pajānāti.|| ||</p>

					<p class="f4">Sankhittaɱ vā cittaɱ sankhittaɱ cittanti pajānāta.|| ||</p>

					<p class="f4">Vikkhittaɱ vā cittaɱ vikkhittaɱ cittanti pajānāti.|| ||</p>

					<p class="f4">Mahaggataɱ vā cittaɱ mahaggataɱ cittanti pajānāti amahaggataɱ vā cittaɱ amahaggataɱ cittanti pajānāti.|| ||</p>

					<p class="f4">Sauttaraɱ vā cittaɱ sa-uttaraɱ cittanti pajānāti.|| ||</p>

					<p class="f4">Anuttaraɱ vā cittaɱ anuttaraɱ cittanti pajānāti.|| ||</p>

					<p class="f4">Samāhitaɱ vā cittaɱ samāhitaɱ cittanti pajānāti asamāhitaɱ vā cittaɱ asamāhitaɱ cittanti pajānāti.|| ||</p>

					<p class="f4">Vimuttaɱ vā cittaɱ vimuttaɱ cittanti pajānāti avimuttaɱ vā cittaɱ avimuttaɱ cittanti pajānāti.</p>

					<p class="f4">61. Yampi kevaḍḍha bhikkhu evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte ceto-pariyañāṇāya cittaɱ abhinīharati abhininnāmeti.|| ||</p>

					<p class="f4">So para-sattānaɱ para-puggalānaɱ cetasā ceto paricca pajānāti: sarāgaɱ vā cittaɱ sarāgaɱ cittanti pajānāti vīta-rāgaɱ vā cittaɱ vīta-rāgaɱ cittanti pajānāti.|| ||</p>

					<p class="f4">Sadosaɱ vā cittaɱ sadosaɱ cittanti pajānāti vīta-dosaɱ vā cittaɱ vīta-dosaɱ cittanti pajānāti.|| ||</p>

					<p class="f4">Samohaɱ vā cittaɱ samohaɱ cittanti pajānāti vīta-mohaɱ vā cittaɱ vīta-mohaɱ cittanti pajānāti.|| ||</p>

					<p class="f4">Sankhittaɱ vā cittaɱ sankhittaɱ cittanti pajānāta.|| ||</p>

					<p class="f4">Vikkhittaɱ vā cittaɱ vikkhittaɱ cittanti pajānāti.|| ||</p>

					<p class="f4">Mahaggataɱ vā cittaɱ mahaggataɱ cittanti pajānāti amahaggataɱ vā cittaɱ amahaggataɱ cittanti pajānāti.|| ||</p>

					<p class="f4">Sauttaraɱ vā cittaɱ sa-uttaraɱ cittanti pajānāti.|| ||</p>

					<p class="f4">Anuttaraɱ vā cittaɱ anuttaraɱ cittanti pajānāti.|| ||</p>

					<p class="f4">Samāhitaɱ vā cittaɱ samāhitaɱ cittanti pajānāti asamāhitaɱ vā cittaɱ asamāhitaɱ cittanti pajānāti.|| ||</p>

					<p class="f4">Vimuttaɱ vā cittaɱ vimuttaɱ cittanti pajānāti avimuttaɱ vā cittaɱ avimuttaɱ cittanti pajānāti,||<br />
					idam pi'ssa hoti paññāya.</p>

					<p class="f4">62. So evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte pubbe-nivāsānussati-ñāṇāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati seyyath'īdaɱ: ekam pi jātiɱ dve pi jātiyo tisso pi jātiyo catasso pi jātiyo pañca pi jātiyo dasa pi jātiyo vīsampi jātiyo tīsaɱmpi jātiyo cattārīsam pi jātiyo jāti-satam pi jāti-sahassam pi jāti-sata-sahassam pi aneke'pi saɱvaṭṭa-kappe aneke'pi vivaṭṭa-kappe aneke'pi saɱvaṭṭa-vivaṭṭa-kappe amutrāsiɱ evaɱ nāmo evaɱ-gotto evaɱ-vaṇṇo evam-āhāro evaɱ sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra upapādiɱ tatrāpāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto idh'ūpapanno'ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.</p>

					<p class="f4">63. Seyyathā pi kevaḍḍha puriso sakamhā gāmā aññaɱ gāmaɱ gaccheyya tamhā'pi gāmā aññaɱ gāmaɱ gaccheyya.|| ||</p>

					<p class="f4">So tamhā gāmā sakaɱ yeva gāmaɱ paccāgaccheyya.|| ||</p>

					<p class="f4">Tassa evam assa: 'ahaɱ kho sakamhā gāmā amuɱ gāmaɱ agacchiɱ tatra evaɱ aṭṭhāsiɱ evaɱ nisīdiɱ evaɱ abhāsiɱ evaɱ tuṇhī ahosiɱ.|| ||</p>

					<p class="f4">Tamhāpi gāmā agacchiɱ tatrāpi evaɱ aṭṭhāsiɱ evaɱ nisīdiɱ evaɱ abhāsiɱ evaɱ tuṇhī ahosiɱ.|| ||</p>

					<p class="f4">So'mpi tamhā gāmā sakaɱ yeva gāmaɱ paccāgato'ti.|| ||</p>

					<p class="f4">Evam eva kho kevaḍḍha bhikkhu evaɱ samāhite citte parisuddhe parāyodāte anaŋgaṇe vigat'ūpakkilese mudubhūte kammaniye ṭhite ānejjappatte pubbe-nivāsānussati-ñāṇāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati seyyath'īdaɱ: ekam pi jātiɱ dve pi jātiyo tisso pi jātiyo catasso pi jātiyo pañca pi jātiyo dasa pi jātiyo vīsampi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi aneke'pi saɱvaṭṭa-kappe aneke'pi vivaṭṭa-kappe aneke'pi saɱvaṭṭa-vivaṭṭa-kappe amutrāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra upapādiɱ tātrapāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">So tato cuto idh'ūpapanno'ti iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Yampi kevaḍḍha bhikkhu evaɱ samāhite citte parisuddhe parāyodāte anaŋgaṇe vigat'ūpakkilese mudubhūte kammaniye ṭhite ānejjappatte pubbe-nivāsānussati-ñāṇāya cittaɱ abhinīharati abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati seyyath'īdaɱ: ekam pi jātiɱ dve pi jātiyo tisso pi jātiyo catasso pi jātiyo pañca pi jātiyo dasa pi jātiyo vīsampi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi aneke'pi saɱvaṭṭa-kappe aneke'pi vivaṭṭa-kappe aneke'pi saɱvaṭṭa-vivaṭṭa-kappe amutrāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra upapādiɱ tātrapāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">So tato cuto idh'ūpapanno'ti iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					idam pi'ssa hoti paññāya.</p>

					<p class="f4">64. So evaɱ samāhite citte parisuddhe pariyodāne anaŋgaṇe vigatu pakkilese mudubhūte kammaniye ṭhite ānejjappatte sattānaɱ cutūpapātaṇāya cittaɱ abhinīharati abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne hīne paṇite suvaṇṇe dubbaṇṇe sugate duggate yathā-kammūpage satte pajānāti: 'ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā'ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇite suvaṇṇe dubbaṇṇe sugate duggate yathā-kammupage satte pajānāti.</p>

					<p class="f4">65. Seyyathā pi kevaḍḍha majjhe siɱghāṭake pāsādo.|| ||</p>

					<p class="f4">Tattha cakkhumā puriso ṭhito passeyya manusse gehaɱ pavisante'pi rathiyā vītisañcarante'pi majjhe siɱghāṭake nisinne'pi,||<br />
					tassa evam assa: ete manussā gehaɱ pavisanti.|| ||</p>

					<p class="f4">Ete ni-k-khamanti.|| ||</p>

					<p class="f4">Ete rathiyā vītisañcaranti.|| ||</p>

					<p class="f4">Ete majjhe siɱghāṭake nisinnā'ti.|| ||</p>

					<p class="f4">Evam eva kho kevaḍḍha bhikkhu evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte sattānaɱ cutūpapātañāṇāya cittaɱ abhinīharati abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne hīne paṇite suvaṇṇe dubbaṇṇe sugate duggate yathā-kammūpage satte pajānāti: 'ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā'ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇite suvaṇṇe dubbaṇṇe sugate duggate yathā-kammūpage satte pajānāti.</p>

					<p class="f4">66. Yampi kevaḍḍha bhikkhu evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte sattānaɱ cutūpapātañāṇāya cittaɱ abhinīharati abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne hīne paṇite suvaṇṇe dubbaṇṇe sugate duggate yathā-kammūpage satte pajānāti: 'ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā'ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇite suvaṇṇe dubbaṇṇe sugate duggate yathā-kammūpage satte pajānāti,||<br />
					idam pi'ssa hoti paññāya.</p>

					<p class="f4">67. So evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte āsavānaɱ khaya-ñāṇāya cittaɱ abhinīharati abhininnāmeti so idaɱ dukkhan ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodha-gāminī-paṭipadā'ti yathā-bhūtaɱ pajānāti.|| ||</p>

					<p class="f4">Ime āsavā'ti yathā-bhūtaɱ pajānāti.|| ||</p>

					<p class="f4">Ayaɱ āsava-samudayo'ti yathā-bhūtaɱ pajānāti.|| ||</p>

					<p class="f4">Ayaɱ āsava-nirodho'ti yathā-bhūtaɱ pajānāti.|| ||</p>

					<p class="f4">Ayaɱ āsava-nirodha-gāminī-paṭipadā'ti yathā-bhūtaɱ pajānāti.|| ||</p>

					<p class="f4">Tassa evaɱ jānato evaɱ passato kām'āsavā pi cittaɱ vimuccati bhav'āsavā pi cittaɱ vimuccati avijjāsa vā pi cittaɱ vimuccati.|| ||</p>

					<p class="f4">Vimuttasmiɱ vimuttamiti ñāṇaɱ hoti.|| ||</p>

					<p class="f4">Khīṇā jāti vusitaɱ Brahma-cariyaɱ kataɱ karaṇiyaɱ nāparaɱ itthattāyā ti pajānāti.</p>

					<p class="f4">68. Idaɱ vuccati kevaḍḍha anusāsanīpāṭihāriyaɱ.|| ||</p>

					<p class="f4">Imāni kho kevaḍḍha tīṇi pāṭihāriyāni mayā sayaɱ abhiññā sacchi-katvā paveditāni.</p>

					<p class="f4">69. Bhūta-pubbaɱ kevaḍḍha imasmiɱñeva bhikkhu-saŋghe aññatarassa bhikkhuno evaɱ cetaso parivitakko udapādi: kattha nu kho ime cattāro mahā-bhūtā aparisesā nirujjhanti,||<br />
					seyyath'īdaɱ paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atha kho so kevaḍḍha bhikkhu tathā-rūpaɱ samādhiɱ samāpajji,||<br />
					yathā samāhite citte devayāniyo Maggo pātu-r-ahosi.|| ||</p>

					<p class="f4">Atha kho so kevaḍḍha bhikkhu yena cātu-m-mahārājikā devā ten'upasankami.|| ||</p>

					<p class="f4">Upasaŋkamitvā cātu-m-mahārājike deve etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ paṭhavī-dhātu āpo-dhātu tejo-dhātu vāyodhātū" ti?|| ||</p>

					<p class="f4">Evaɱ vutte kevaḍḍha cātu-m-mahārājikā devā taɱ bhikkhuɱ <a id="pg216"><span class="f2 g"><b>[216]</b></span></a> etad avocu: mayam pi kho bhikkhu na jānāma yatthime cattāro mahā-bhūtā aparisesā nirujjhanti,||<br />
					seyyath'īdaɱ paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu Cattāro Mahārājāno amhehi abhikkannatarā ca paṇitatarā ca.|| ||</p>

					<p class="f4">Te kho etaɱ jāneyyuɱ yatthime cattāro mahā-bhūtā aparisesā nirujjhanti,||<br />
					seyyath'īdaɱ paṭhavī-dhātu āpo-dhātu tejo-dhātu vāyodhātū'ti.</p>

					<p class="f4">70. Atha kho so kevaḍḍha bhikkhu yena Cattāro Mahārājāno ten'upasankami.|| ||</p>

					<p class="f4">Upasaŋkamitvā cattāro mahārājo etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ paṭhavi-dhātu āpo-dhātu tejo-dhātu vāyodhātūti?.</p>

					<p class="f4">71. Evaɱ vutte kevaḍḍha Cattāro Mahārājāno taɱ bhikkhuɱ etad avocuɱ: mayam pi kho bhikkhu na jānāma yatthime cattāro mahā-bhūtā aparisesā nirujjhanti,||<br />
					seyyath'īdaɱ?|| ||</p>

					<p class="f4">Paṭhavi-dhātu āpo-dhātu tejo-dhātu vāyodhātūti.|| ||</p>

					<p class="f4">Atthi kho bhikkhu Tāvatiɱsā nāma devā amhehi abhikkantatarā ca paṇitatarā ca.|| ||</p>

					<p class="f4">Te kho etaɱ jāneyyuɱ yatthime cattāro mahā-bhūtā aparisesā nirujjhenti,||<br />
					seyyath'īdaɱ paṭhavi-dhātu āpo-dhātu tejo-dhātu vāyodhātū'ti.</p>

					<p class="f4">72. Atha kho so kevaḍḍha bhikkhu yena Tāvatiɱsā devā ten'upasankami.|| ||</p>

					<p class="f4">Upasaŋkamitvā Tāvatiɱse deve etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ paṭhavi-dhātu āpo-dhātu tejo-dhātu vāyodhātū' ti?|| ||</p>

					<p class="f4">Evaɱ vutte kevaḍḍha Tāvatiɱsā devā taɱ bhikkhuɱ etad avocu: mayam pi kho bhikkhu na jānāma yatthime cattāro mahā-bhūtā aparisesā nirujknti,||<br />
					seyyath'īdaɱ: paṭhavi-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu Sakko nāma devānaɱ Indo amhehi abhikkannataro ca paṇītataro ca.|| ||</p>

					<p class="f4">So kho jāneyya yatthime cattāro mahā-bhūtā aparisesā nirujjhanti,||<br />
					seyyath'īdaɱ paṭhavi-dhātu tejo-dhātu vāyodhātū'ti.</p>

					<p class="f4">73. <a id="pg217"><span class="f2 g"><b>[217]</b></span></a> atha kho so kevaḍḍha bhikkhu yena Sakko devānaɱ Indo ten'upasankami.|| ||</p>

					<p class="f4">Upasaŋkamitvā sakkaɱ devānam indaɱ etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ paṭhavi-dhātu āpo-dhātu tejo-dhātu vāyodhātū'ti: evaɱ vutte kevaḍḍha Sakko devānaɱ Indo taɱ bhikkhuɱ etad avocu: aham pi kho bhikkhu na jānāma yatthime cattāro mahā-bhūtā aparisesā nirujknanati,||<br />
					seyyath'īdaɱ: paṭhavi-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu Sakko nāma devānaɱ Indo amhehi abhikkannataro ca paṇītataro ca.|| ||</p>

					<p class="f4">Te kho etaɱ jāneyyuɱ yatthime cattāro mahā-bhūtā aparisesā nirujjhanti,||<br />
					seyyath'īdaɱ paṭhavi-dhātu tejo-dhātu vāyodhātū'ti.</p>

					<p class="f4">74. Atha kho so kevaḍḍha bhikkhu yena Tāvatiɱsā devā ten'upasankami.|| ||</p>

					<p class="f4">Upasaŋkamitvā Tāvatiɱse deve etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ paṭhavi-dhātu āpo-dhātu tejo-dhātu vāyodhātū' ti?|| ||</p>

					<p class="f4">Evaɱ vutte kevaḍḍha Tāvatiɱsā devā taɱ bhikkhuɱ etad avocu: mayam pi kho bhikkhu na jānāma yatthime cattāro mahā-bhūtā aparisesā nirujknti,||<br />
					seyyath'īdaɱ: paṭhavi-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu Sakko nāma devānaɱ Indo amhehi abhikkannataro ca paṇītataro ca.|| ||</p>

					<p class="f4">So kho jāneyya yatthime cattāro mahā-bhūtā aparisesā nirujjhanti,||<br />
					seyyath'īdaɱ paṭhavi-dhātu tejo-dhātu vāyodhātū'ti.</p>

					<p class="f4">[BJT Page 530]</p>

					<p class="f4">75. Atha kho so kevaḍḍha,||<br />
					bhikkhu yena suyāmo deva-putto ten'upasankami.|| ||</p>

					<p class="f4">Upasaŋkamitvā suyāmaɱ deva-puttaɱ etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū' ti?|| ||</p>

					<p class="f4">Evaɱ vutte kevaḍḍha,||<br />
					suyāmo deva-putto taɱ bhikkhuɱ etad avoca: aham pi kho bhikkhu na jānāmi.|| ||</p>

					<p class="f4">Yatthime cattāro mahā-bhūtā aparisesā nirujjhanti,||<br />
					seyyath'īdaɱ: <a id="pg218"><span class="f2 g"><b>[218]</b></span></a> paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu Tusitā nāma devā amhehi abhikkannatarā ca paṇitatarā ca.|| ||</p>

					<p class="f4">Te kho etaɱ jāneyyuɱ yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.</p>

					<p class="f4">76. Atha kho so kevaḍḍha,||<br />
					bhikkhu yena Tusitā devā ten'upasankami.|| ||</p>

					<p class="f4">Upasaŋkamitvā Tusite deve etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū' ti?|| ||</p>

					<p class="f4">Evaɱ vutte kevaḍḍha Tusitā devā taɱ bhikkhuɱ etad avocuɱ: mayam pi kho bhikkhu na jānāma yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu sanTusito nāma deva-putto amhehi abhikkannataro ca paṇitataro ca.|| ||</p>

					<p class="f4">So kho etaɱ jāneyya yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.</p>

					<p class="f4">77. Atha kho so kevaḍḍha,||<br />
					bhikkhu yena sanTusito nāma deva-putto ten'upasaŋkhami.|| ||</p>

					<p class="f4">Upasaŋkamitvā santusitaɱ deva-puttaɱ etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti?.|| ||</p>

					<p class="f4">Evaɱ vutte kevaḍḍha sanTusito deva-putto taɱ bhikkhuɱ etad avoca: aham pi kho bhikkhu na jānāmi yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu nimmānaratī nāma devā amhehi abhikkannatarā ca paṇitatarā ca.|| ||</p>

					<p class="f4">Te kho etaɱ jāneyyuɱ yatthime cattāro mahā-bhūtā aparisesā nirujjhanati,||<br />
					seyyath'īdaɱ: paṭhavī-dhātu āpo-dhātu tejo-dhātu vāyo-dhātu'ti.</p>

					<p class="f4">78. Atha kho so kevaḍḍha,||<br />
					bhikkhu yena nimmānaratī devā ten'upasankami.|| ||</p>

					<p class="f4">Upasaŋkamitvā nimmānaratī deve etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū' ti?|| ||</p>

					<p class="f4"><a id="pg219"><span class="f2 g"><b>[219]</b></span></a> evaɱ vutte kevaḍḍha nimmānaratī devā taɱ bhikkhuɱ etad avocuɱ: mayam pi kho bhikkhu na jānāma yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu sunimmito nāma deva-putto amhehi abhikkannataro ca paṇitataro ca.|| ||</p>

					<p class="f4">So kho etaɱ jāneyya yatthime cattāro mahā-bhūtā aparisesā nirujjhanti seyyath'īdaɱ: paṭhavi-dhātu āpo-dhātu tejo-dhātu vāyodhātū'ti.</p>

					<p class="f4">79. Atha kho so kevaḍḍha,||<br />
					bhikkhu yena sunimmito deva-putto ten'upasankami.|| ||</p>

					<p class="f4">Upasaŋkamitvā sunimmitaɱ deva-puttaɱ etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū' ti?|| ||</p>

					<p class="f4">Evaɱ vutte kevaḍḍha sunimmito deva-putto taɱ bhikkhuɱ etad avoca: aham pi kho bhikkhu na jānāmi yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu Paranimmita-vasavattī nāma devā amhehi abhikkannatarā ca paṇitatarā ca.|| ||</p>

					<p class="f4">Te kho etaɱ jāneyyuɱ yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyo-dhātu'tī.</p>

					<p class="f4">80. Atha kho so kevaḍḍa,||<br />
					bhikkhu yena Paranimmita-vasavattī devā ten'upasankami.|| ||</p>

					<p class="f4">Upasaŋkamitvā Paranimmita-vasavattī deve etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū' ti?|| ||</p>

					<p class="f4">Evaɱ vutte kevaḍḍha Paranimmita-vasavattī devā taɱ bhikkhuɱ etad avocuɱ: mayam pi kho bhikkhu na jānāma yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu vasavattī nāma deva-putto amhehi abhikkannataro ca paṇitaro ca.|| ||</p>

					<p class="f4">So kho etaɱ jāneyya yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.</p>

					<p class="f4">81. Atha kho so kevaḍḍha,||<br />
					bhikkhu yena vasavattī deva-putto ten'upasankami.|| ||</p>

					<p class="f4">Upasaŋkamitvā vasavattiɱ <a id="pg220"><span class="f2 g"><b>[220]</b></span></a> deva-puttaɱ etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti?.|| ||</p>

					<p class="f4">Evaɱ vutte kevaḍḍha vasavatti deva-putto taɱ bhikkhuɱ etad avoca: aham pi kho bhikkhu na jānāmi yatthime cattāro mahā-bhūtā aparisesā nirujjhanti seyyath'īdaɱ: paṭhavi-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu brahma-kāyikā nāma devā amhehi abhikkannatarā ca paṇitatarā ca.|| ||</p>

					<p class="f4">Te kho etaɱ jāneyyuɱ yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.</p>

					<p class="f4">82. Atha kho so kevaḍḍha,||<br />
					bhikkhu tathā-rūpaɱ samādhiɱ samāpajji yathā samāhite citte brāhmayāniyo Maggo pātarahosi.|| ||</p>

					<p class="f4">Atha kho so kevaḍḍha bhikkhu yena brahma-kāyikā devā ten'upasankami.|| ||</p>

					<p class="f4">Upasaŋkamitvā brahma-kāyike deve etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū' ti?|| ||</p>

					<p class="f4">Evaɱ vutte kevaḍḍha brahma-kāyikā devā taɱ bhikkhuɱ etad avocuɱ: maham pi kho bhikkhu na jānāma yatthime cattāro mahā-bhūtā aparisesā nirujjhanti,||<br />
					seyyath'īdaɱ,||<br />
					paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Atthi kho bhikkhu Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā1 vasī pitā bhūta-bhavyānaɱ amhehi abhikkannataro ca paṇitataro ca.|| ||</p>

					<p class="f4">So kho etaɱ jāneyya yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.</p>

					<p class="f4">83. "Kahaɱ pan'āvuso etarahi so Mahā-Brahmā" ti?|| ||</p>

					<p class="f4">"Mayam pi kho bhikkhu na jānāma yattha vā Brahmā yena vā Brahmā yahiɱ vā Brahmā'ti.|| ||</p>

					<p class="f4">Api ca bhikkhu yathā nimittā dissanti āloko sañjāyati obhāso pātu-bhavati,||<br />
					Brahmā pātu-bhavissati.|| ||</p>

					<p class="f4">Brahmuno h'etaɱ pubba-nimittaɱ pātu-bhāvāya yad idaɱ āloko sañjāyati obhāso pātu-bhavatī ti.|| ||</p>

					<p class="f4">Atha kho so kevaḍḍha Mahā-Brahmā na cirass'eva <a id="pg221"><span class="f2 g"><b>[221]</b></span></a> pātu-r-ahosi.|| ||</p>

					<p class="f4">Atha kho so kevaḍḍha bhikkhu yena Mahā-Brahmā ten'upasankami.|| ||</p>

					<p class="f4">Upasaŋkamitvā taɱ Mahā-Brahmānaɱ etad avoca: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti?.|| ||</p>

					<p class="f4">Evaɱ vutte kevaḍḍha so Mahā-Brahmā taɱ bhikkhuɱ etad avoca: aham asmi bhikkhu Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūtabhavyānanti.</p>

					<p class="f4">84. dutiyam pi kho so kevaḍḍha,||<br />
					bhikkhu taɱ Mahā-Brahmānaɱ etad avocana: na kho'haɱ taɱ āvuso evaɱ pucchāmi: tvam asi Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūtabhavyānanti?|| ||</p>

					<p class="f4">Evañ ca kho ahaɱ taɱ āvuso pucchāmi: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti?.|| ||</p>

					<p class="f4">dutiyam pi kho kevaḍḍha so Mahā-Brahmā taɱ bhikkhuɱ etad avoca: aham asmi bhikkhu Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūtabhavyānanti.</p>

					<p class="f4">85. Tatiyam pi kho so kevaḍḍha,||<br />
					bhikkhu taɱ Mahā-Brahmānaɱ etad avocana: na kho'haɱ taɱ āvuso evaɱ pucchāmi: tvam asi Brahmā Mahā-Brahmā abhibhū anabhibhūto aññad-atthu-daso vasavattī issaro kattā nimmātā seṭṭho sañjitā vasī pitā bhūtabhavyānanti?|| ||</p>

					<p class="f4">Evañ ca kho ahaɱ taɱ āvuso pucchāmi: kattha nu kho āvuso ime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti?.</p>
					<p class="f4">[BJT Page 536]</p>

					<p class="f4">86. Atha kho so kevaḍḍha Mahā-Brahmā taɱ bhikkhuɱ bāhāyaɱ gahetvā eka-m-antaɱ apanetvā taɱ bhikkhuɱ <a id="pg222"><span class="f2 g"><b>[222]</b></span></a> etad avoca: ime kho maɱ bhikkhu brahma-kāyikā devā evaɱ jānanti: n'atthi kiñci brahmuno adiṭṭhaɱ,||<br />
					n'atthi kiñci brahmuno aviditaɱ,||<br />
					n'atthi kiñci brahmuno asacchi-katanti.|| ||</p>

					<p class="f4">Tasmāhaɱ tesaɱ sammukhā na vyākāsiɱ.|| ||</p>

					<p class="f4">Aham pi kho bhikkhu na jānāmi yatthime cattāro mahā-bhūtā aparisesā nirujjhanti,||<br />
					seyyath'īdaɱ: paṭhavī-dhātu āpo-dhātu tejo-dhātu vāyodhātū'ti.|| ||</p>

					<p class="f4">Tasmā ti ha bhikkhu tuyhevetaɱ dukkaṭaɱ tuyhavetaɱ aparaddhaɱ yaɱ tvaɱ taɱ Bhagavantaɱ atisitvā bahiddhā pariyeṭṭhiɱ āpajjasi imassa pañhassa veyyākāraṇāya.|| ||</p>

					<p class="f4">Gaccha tvaɱ bhikkhu tam eva Bhagavantaɱ upasankamitvā imaɱ pañhaɱ puccha.|| ||</p>

					<p class="f4">Yathā ca te Bhagavā vyākaroti tathā taɱ dhāreyyāsīti.</p>

					<p class="f4">87. Atha kho so kevaḍḍha,||<br />
					bhikkhu Seyyathā pi nāma balavā puriso sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya evam eva kho Brahma-loke annarahito mama purato pātu-r-ahosi.|| ||</p>

					<p class="f4">Atha kho kevaḍḍha,||<br />
					bhikkhu maɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho kevaḍḍha so bhikkhu maɱ etad avoca: kattha nu kho bhante ime cattāro mahā-bhūtā aparisesā nirujjhanti seyyath'īdaɱ: paṭhavi-dhātu āpo-dhāta tejo-dhātu vāyodhātū' ti?|| ||</p>

					<p class="f4">88. Evaɱ vutte ahaɱ kevaḍḍha taɱ bhikkhuɱ etad avoca: bhūta-pubbaɱ bhikkhu sāmuddikā vāṇijā tīra-dassiɱ sakuṇaɱ gahetvā nāvāya samuddaɱ ajjho-gāhanti.|| ||</p>

					<p class="f4">Te a-tīra-dassiniyā nāvāya tiradassiɱ sakuṇaɱ muñcanti.|| ||</p>

					<p class="f4">So gacchateva puratthimaɱ disaɱ,||<br />
					gacchati dakkhiṇaɱ disaɱ,||<br />
					gacchati pacchimaɱ disaɱ,||<br />
					gacchati uttaraɱ disaɱ,||<br />
					gacchati uddhaɱ,||<br />
					gacchati anudisaɱ.|| ||</p>

					<p class="f4">Sace so samantā tīraɱ passati,||<br />
					Tathāgatako va1 hoti.|| ||</p>

					<p class="f4">Sace pana so samantā tīraɱ na passati,||<br />
					tam eva nāvaɱ paccāga-c-chati.|| ||</p>

					<p class="f4">Evam eva kho tvaɱ bhikkhu yato yāva <a id="pg223"><span class="f2 g"><b>[223]</b></span></a> Brahma-lokā pariyesamāno imassa pañhassa veyyā-karaṇaɱ nājjhagā,||<br />
					atha mamañ ñeva santike paccāgato.|| ||</p>

					<p class="f4">Na kho eso bhikkhu pañho evaɱ pucchitabbo: "kattha nu kho bhanto ime catkāro mahā-bhūtā aparisesā nirujjhanti,||<br />
					seyyath'īdaɱ: paṭhavi-dhātu āpo-dhātu tejo-dhātu vāyo-dhātu' ti?|| ||</p>

					<p class="f4">Evañ ca kho ese bhikkhu pañho pucchitabbo:</p>

					<p class="f4">Kattha āpo ca paṭhavī tejo vāyo na gādhati.</p>

					<p class="f4">Kattha dīghañca rassañca aṇuɱ thūlaɱ subhāsubhaɱ,</p>
					<p class="f4">Katta nāmañca rūpañca asesaɱ uparujjhatīti.</p>

					<p class="f4">Tatra veyyā-karaṇa bhavatī:</p>

					<p class="f4">Viññāṇaɱ anidassanaɱ anantaɱ sabbato pahaɱ.</p>

					<p class="f4">Ettha āpo ca paṭhavī tejo vāyo na gādhati.</p>

					<p class="f4">Ettha dīghañca rassañca aṇuɱ thūlaɱ subhāsubhaɱ.</p>
					<p class="f4">Ettha nāmañca rūpañca asesaɱ uparujjhati.</p>

					<p class="f4">Viññāṇassa nirodhena etth'etaɱ uparujjhatīti.</p>

					<p class="f4">Idam avoca Bhagavā.|| ||</p>

					<p class="f4">Attamano kevaḍḍho gahapati-putto Bhagavato bhāsitaɱ abhinandīti.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>