<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 28, The Sampasādaniya Suttantaṃ. The venerable Sāriputta makes an apparently unsupportable claim as to the Buddha's greatness. When he is called on it by the Buddha he makes good." />
<title>DN 28: Sampasādaniya Suttantaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p28">Sutta 28</a></h4>

					<h1>Sampasādaniya Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg99"><span class="f2 g"><b>[99]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.28.rhyt.pts.htm#p1">pts</a>]</span> E<span class="fp2">VAṂ ME SUTAṂ</span>|| ||</p>

					<p class="f4">Ekaṃ samayaṃ Bhagavā Nāḷandāyaṃ viharati PāvārikAmbavane.|| ||</p>

					<p class="f4">Atha kho āyasmā Sāriputto yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">"Evaṃ pasanno ahaṃ bhante Bhagavati,||<br />
					na cāhu na ca bhavissati na c'etarahi vijjati añño samaṇo vā brāhmaṇo vā Bhagavatā bhiyyo'bhiññataro yad idaṃ sambodhiyan" ti.|| ||</p>

					<p class="f4">"Uḷārā kho te ayaṃ Sāriputta āsabhī vācā bhāsitā,||<br />
					ekaṃso gahito,||<br />
					sīha-nādo nadito:|| ||</p>

					<p class="f4">'Evaṃ pasanno ahaṃ bhante Bhagavati,||<br />
					na cāhu na ca bhavissati na c'etarahi vijjati añño samaṇo vā brāhmaṇo vā Bhagavatā bhiyyo'bhiññataro yad idaṃ samambodhiyan' ti.|| ||</p>

					<p class="f4">Kiṃ nu Sāriputta ye te ahesuṃ atītam addhānaṃ Arahanto Sammā Sambuddhā,||<br />
					sabbe te Bhagavanto cetasā ceto paricca viditā,||<br />
					evaṃ-sīlā te Bhagavanto ahesuṃ iti pi,||<br />
					evaṃ-dhammā <a id="pg100"><span class="f2 g"><b>[100]</b></span></a> te Bhagavanto ahesuṃ iti pi,||<br />
					evaṃ-paññā te Bhagavanto ahesuṃ iti pi,||<br />
					evaṃ-vihārī te Bhagavanto ahesuṃ iti pi,||<br />
					evaṃ-vimuttā te Bhagavanto ahesuṃ iti pī" ti?</p>

					<p class="f4">"No h'etaṃ bhante".|| ||</p>

					<p class="f4">"Kiṃ pana Sāriputta ye te bhavissanti anāgatam addhānaṃ Arahanto Sammā Sambuddhā,||<br />
					sabbe te Bhagavanto cetasā ceto paricca viditā,||<br />
					evaṃ-sīlā te Bhagavanto ahesuṃ iti pi,||<br />
					evaṃ-dhammā te Bhagavanto ahesuṃ iti pi,||<br />
					evaṃ-paññā te Bhagavanto ahesuṃ iti pi,||<br />
					evaṃ-vihārī te Bhagavanto ahesuṃ iti pi,||<br />
					evaṃ-vimuttā te Bhagavanto ahesuṃ iti pī" ti?</p>

					<p class="f4">"No h'etaṃ bhante".|| ||</p>

					<p class="f4">"Kiṃ pana Sāriputta ahaṃ te etarahi arahaṃ Sammā Sambuddho cetasā ceto paricca vidito||<br />
					evaṃ-sīlā te Bhagavanto ahesuṃ iti pi,||<br />
					evaṃ-dhammā te Bhagavanto ahesuṃ iti pi,||<br />
					evaṃ-paññā te Bhagavanto ahesuṃ iti pi,||<br />
					evaṃ-vihārī te Bhagavanto ahesuṃ iti pi,||<br />
					evaṃ-vimuttā te Bhagavanto ahesuṃ iti pī" ti?</p>

					<p class="f4">"No h'etaṃ bhante".|| ||</p>

					<p class="f4">"Ettha carahi te Sāriputta atīt-ā-nāgata-pacc'uppannesu Arahantesu Sammā Sambuddhesu ceto-pariya-ñāṇaṃ n'atthi.|| ||</p>

					<p class="f4">Atha kiñ carahi te ayaṃ Sāriputta uḷārā āsabhī vācā bhāsitā,||<br />
					ekaṃso gahito,||<br />
					sīha-nādo nadito:|| ||</p>

					<p class="f4">'Evaṃ pasanno ahaṃ bhante Bhagavati,||<br />
					na cāhu na ca bhavissati na c'etarahi vijjati añño samaṇo vā brāhmaṇo vā Bhagavatā bhiyyo'bhiññataro yad idaṃ samambodhiyan' ti.?</p>

					<p class="f4">2. "Na kho me bhante atīt-ā-nāgata-pacc'uppannesu aharantesu Sammā Sambuddhesu ceto-pariya-ñāṇaṃ atthi.|| ||</p>

					<p class="f4">Api ca me bhante dhamm'anvayo vidito.|| ||</p>

					<p class="f4">Seyyathā pi <a id="pg101"><span class="f2 g"><b>[101]</b></span></a> bhante rañño paccantimaṃ nagaraṃ daḷahuddāpaṃ daḷhapākāra-toraṇaṃ eka-dvāraṃ,||<br />
					tatr'assa dovāriko paṇḍito viyatto medhāvī aññātānaṃ nivāretā,||<br />
					ñātānaṃ pavesetā.|| ||</p>

					<p class="f4">So tassa nagarassa samantā anupariyāya pathaṃ anukkamaante na passeyya pākāra-sadhiṃ vā pākāra-vivaraṃ vā antamaso bilāla-nissakkana-mattam pi.|| ||</p>

					<p class="f4">Tassa evam assa, — ||<br />
					ye kho keci oḷārikā pāṇā imaṃ nagaraṃ pavisanti vā ni-k-khamanti vā,||<br />
					sabbe te iminā va dvārena pavisanti vā ni-k-khamanti vā' ti.|| ||</p>

					<p class="f4">Evam eva kho me bhante dhamm'anvayo vidito.|| ||</p>

					<p class="f4">Ye te ahesuṃ atītam addhānaṃ aharanto Sammā sambuddhā,||<br />
					sabbe te Bhagavanto pañca nīvaraṇe pahāya,||<br />
					cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-cittā,||<br />
					satta bojjh'aṅge yathā-bhūtaṃ bhāvetvā,||<br />
					anuttaraṃ Sammā-sambodhiṃ abhisambujjhiṃsu.|| ||</p>

					<p class="f4">Ye pi te bhante bhavissanti anāgatam addhānaṃ Arahanto Sammā Sambuddhe,||<br />
					sabbe te Bhagavanto pañca nīvaraṇe pahāya cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-cittā,||<br />
					satta bojjh'aṅge yathā-bhūtaṃ bhāvetvā,||<br />
					anuttaraṃ Sammā-sambodhiṃ abhisambujjhi'ssanti.|| ||</p>

					<p class="f4">Bhagavā pi bhante etarahi arahaṃ Sammā Sambuddho pañca nīvaraṇe pahāya cetaso upakkilese paññāya dubbalī-karaṇe,||<br />
					catusu sati-paṭṭhanesu suppati-ṭ-ṭhita-citto,||<br />
					satta bojjh'aṅge yathā-bhūtaṃ bhāvetvā,||<br />
					anuttaraṃ Sammā-sabbodhiṃ abhisambuddho.|| ||</p>

					<p class="f4">Idāhaṃ bhante yena <a id="pg102"><span class="f2 g"><b>[102]</b></span></a> Bhagavā ten'upasaṅkamiṃ dhamma-savaṇāya.|| ||</p>

					<p class="f4">Tissa me bhante Bhagavā dhammaṃ desesi uttar-uttariṃ paṇīta-paṇītaṃ kaṇha-sukka-sappaṭi-bhāgaṃ,||<br />
					yathā yathā me bhante Bhagavā dhammaṃ desesi uttar-uttariṃ paṇīta-paṇītaṃ kaṇha-sukka-sappaṭi-bhāgaṃ,||<br />
					tathā tathā'haṃ tasmiṃ dhamme abhiññā idh'ekaccaṃ dhammaṃ dhammesu niṭṭham agamaṃ,||<br />
					satthari pasīdiṃ, —||<br />
					'Sammā Sambuddho Bhagavā,||<br />
					svākkhāto Bhagava dhammo,||<br />
					su-paṭipanno sāṅgho' ti.|| ||</p>

					<p class="f4">3. Aparaṃ pana bhante etad ānuttariyaṃ,||<br />
					yathā Bhagavā dhammaṃ deseti kusalesu dhammesu.|| ||</p>

					<p class="f4">Tatr'ime kusalā dhammā,||<br />
					seyyath'īdaṃ:|| ||</p>

					<p class="f4">cattāro sati-paṭṭhānā,||<br />
					cattāro samma-p-padhānā,||<br />
					cattāro iddhi-pādā,||<br />
					pañc'indriyāni,||<br />
					pañca balāni,||<br />
					satta bojjh'aṅgā,||<br />
					Ariyo Aṭṭhaṅgiko Maggo.|| ||</p>

					<p class="f4">Idha bhante bhikkhu āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Etad ānuttariyaṃ bhante kusalesu dhammesu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ kusalesu dhammesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Aparaṃ pana bhante etad ānuttariyaṃ,||<br />
					yathā Bhagavā dhammā deseti āyatana-paṇṇattīsu.|| ||</p>

					<p class="f4">Cha-y-imāni bhante ajjhattika-bāhirāni āyatanāni:|| ||</p>

					<p class="f4">cakkhuñ ca rūpāni ca||<br />
					sotañ ca saddā ca,||<br />
					ghāṇañ ca gandhā ca||<br />
					jivhā ca rasā ca,||<br />
					kāyo ca phoṭṭhabbā ca||<br />
					mano ca dhammā ca.|| ||</p>

					<p class="f4">Etad ānuttariyaṃ bhante āyatana-paṇṇattīsu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					<a id="pg103"><span class="f2 g"><b>[103]</b></span></a> yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ āyatana-paṇṇattīsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Aparaṃ pana bhante etad ānuttariyaṃ,||<br />
					yathā Bhagavā dhammaṃ deseti gabbhāvakkantīsu.|| ||</p>

					<p class="f4">Catasso imā bhante gabbhāvakkantiyo.|| ||</p>

					<p class="f4">Idha bhante ekacco asampajāno c'eva mātu kucchiṃ okkamati,||<br />
					asampajāno mātu kucchismiṃ ṭhāti,||<br />
					asampajāno mātu kucchimhā ni-k-khamati.|| ||</p>

					<p class="f4">Ayaṃ paṭhamā gabbhāvakkanti.|| ||</p>

					<p class="f4">Puna ca paraṃ bhante idh'ekacco sampajāne mātu kucchiṃ okkamati,||<br />
					asampajāno mātu kucchismiṃ ṭhāti,||<br />
					asampajāno mātu kucchīmhā ni-k-khamati.|| ||</p>

					<p class="f4">Ayaṃ dutiyā gabbhāvakkanti.|| ||</p>

					<p class="f4">Puna ca paraṃ bhante idh'ekacco sampajāno mātu kucchiṃ okkamati,||<br />
					sampajāno mātu kucchismiṃ ṭhāti,||<br />
					asampajāno mātu kucchimbhā ni-k-khamati.|| ||</p>

					<p class="f4">Ayaṃ tatiyā gabbhāvakkanti.|| ||</p>

					<p class="f4">Puna ca paraṃ bhante idh'ekacco sampajāno c'eva mātu kucchiṃ okkamati,||<br />
					sampajāno mātu kucchismiṃ ṭhāti,||<br />
					sampajāno mātu kucchimhā ni-k-khamati.|| ||</p>

					<p class="f4">Ayaṃ catutthā gabbhāvakkanti.|| ||</p>

					<p class="f4">Etad ānuttariyaṃ bhante gabbhāvakkantīsu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ gabbhāvakkantīsu.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Aparaṃ pana bhante etad ānuttariyaṃ,||<br />
					yathā Bhagavā dhammaṃ deseti ādesana-vidhāsu.|| ||</p>

					<p class="f4">Catasso imā bhante ādesana-vidhā.|| ||</p>

					<p class="f4">Idha bhante ekacco nimittena ādisati —||<br />
					'evam pi te mano,||<br />
					ittham pi te mano,||<br />
					iti pi te cittan' ti.|| ||</p>

					<p class="f4">So bahuṃ ce pi ādisati —||<br />
					tath'eva taṃ hoti,||<br />
					no aññathā.|| ||</p>

					<p class="f4">Ayaṃ paṭhamā ādesana-vidhā.|| ||</p>

					<p class="f4">Puna ca paraṃ bhante idh'ekacco||<br />
					na h'eva kho nimittena ādisati,||<br />
					api ca kho manussānaṃ vā||<br />
					amanussānaṃ vā||<br />
					devatānaṃ vā saddaṃ sutvā ādisati —||<br />
					'evam pi te mano,||<br />
					ittham pi te mano,||<br />
					iti pi te cittan' ti.|| ||</p>

					<p class="f4">So bahuṃ ce pi ādisati —||<br />
					tath'eva taṃ hoti,||<br />
					no aññathā.|| ||</p>

					<p class="f4">Ayaṃ dutiyā ādasanavidhā.|| ||</p>

					<p class="f4">Puna ca paraṃ bhante idh'ekacco||<br />
					na h'eva kho nimittena ādisati,||<br />
					nā pi manussānaṃ vā||<br />
					amanussānaṃ vā||<br />
					devatānaṃ vā saddaṃ sutvā ādisati,||<br />
					<a id="pg104"><span class="f2 g"><b>[104]</b></span></a> api ca kho vitakkayato vicārayato vitakka-vipphāra-saddaṃ sutvā ādisati —||<br />
					'evam pi te mano,||<br />
					ittham pi te mano,||<br />
					iti pi te cittan' ti.|| ||</p>

					<p class="f4">So bahuṃ ce pi ādisati —||<br />
					tath'eva taṃ hoti,||<br />
					no aññathā.|| ||</p>

					<p class="f4">Ayaṃ tatiyā ādesanavidhā.|| ||</p>

					<p class="f4">Puna ca paraṃ bhante idh'ekacco||<br />
					na h'eva kho nimittena ādisati,||<br />
					nā pi manussānaṃ vā||<br />
					amanussānaṃ vā||<br />
					devatānaṃ vā saddaṃ sutvā ādisati,||<br />
					nā pi vitakkayato vicārayato vitakka-vipphāra-saddaṃ sutvā ādisati,||<br />
					api ca kho avitakkaṃ avicāraṃ samādhiṃ samāpannassa cetasā ceto paricca pajānāti -||<br />
					yathā imassa bhoto mano-saṅkhārā paṇihitā,||<br />
					tathā imassa cittassa anantarā amuṃ nāma vitakkaṃ vitakkessatī' ti.|| ||</p>

					<p class="f4">So bahuñ ce pi ādisati,||<br />
					tath'eva taṃ hoti,||<br />
					no aññathā.|| ||</p>

					<p class="f4">Ayaṃ catutthā ādesanavidhā.|| ||</p>

					<p class="f4">Etad ānuttariyaṃ bhante ādesana-vidhāsu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ ādesana-vidhāsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Aparaṃ pana bhante etad ānuttariyaṃ yathā Bhagavā dhammaṃ deseti dassana-samāpattisu.|| ||</p>

					<p class="f4">Catasso imā bhante dassanasamāpattiyo:|| ||</p>

					<p class="f4">Idha bhante ekacco samaṇo vā brāhmaṇo vā,||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-manasi-kāram anvāya,||<br />
					tathā rūpaṃ ceto-samādhiṃ phusati yathā samāhite citte imam eva kāyaṃ uddhaṃ pāda-talā adho kesa-matthakā taca-pariyan pūraṃ nāna-p-pakārassa asucino pacc'avekkhati:|| ||</p>

					<p class="f4">Atthī imasmiṃ kāye,||<br />
					kesā,||<br />
					lomā,||<br />
					nakhā,||<br />
					dantā,||<br />
					taco,||<br />
					maṃsaṃ,||<br />
					nahāra,||<br />
					aṭṭhi,||<br />
					aṭṭhimiñjā,||<br />
					vakkaṃ,||<br />
					hadayaṃ,||<br />
					yakanaṃ,||<br />
					kilomakaṃ,||<br />
					pihakaṃ,||<br />
					pa-p-phāsaṃ,||<br />
					antaṃ,||<br />
					antaguṇaṃ,||<br />
					udariyaṃ,||<br />
					karīsaṃ,||<br />
					pittaṃ,||<br />
					semhaṃ,||<br />
					pubbo,||<br />
					lohitaṃ,||<br />
					sedo,||<br />
					medo,||<br />
					assu,||<br />
					vasā,||<br />
					kheḷo,||<br />
					siṅghānikā,||<br />
					lasikā,||<br />
					muttan ti.|| ||</p>

					<p class="f4">Ayaṃ paṭhamā dassana-samāpattī.|| ||</p>

					<p class="f4">Puna <a id="pg105"><span class="f2 g"><b>[105]</b></span></a> ca paraṃ bhante idh'ekacco samaṇo vā brāhmaṇo vā,||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-manasi-kāram anvāya,||<br />
					tathā rūpaṃ ceto-samādhiṃ phusati yathā samāhite citte imam eva kāyaṃ uddhaṃ pāda-talā adho kesa-matthakā taca-pariyan pūraṃ nāna-p-pakārassa asucino pacc'avekkhati:|| ||</p>

					<p class="f4">Atthī imasmiṃ kāye,||<br />
					kesā,||<br />
					lomā,||<br />
					nakhā,||<br />
					dantā,||<br />
					taco,||<br />
					maṃsaṃ,||<br />
					nahāra,||<br />
					aṭṭhi,||<br />
					aṭṭhimiñjā,||<br />
					vakkaṃ,||<br />
					hadayaṃ,||<br />
					yakanaṃ,||<br />
					kilomakaṃ,||<br />
					pihakaṃ,||<br />
					pa-p-phāsaṃ,||<br />
					antaṃ,||<br />
					antaguṇaṃ,||<br />
					udariyaṃ,||<br />
					karīsaṃ,||<br />
					pittaṃ,||<br />
					semhaṃ,||<br />
					pubbo,||<br />
					lohitaṃ,||<br />
					sedo,||<br />
					medo,||<br />
					assu,||<br />
					vasā,||<br />
					kheḷo,||<br />
					siṅghānikā,||<br />
					lasikā,||<br />
					muttan|| ||</p>

					<p class="f4">Atikkamma ca purisassa chavi-maṃsa-lohitaṃ aṭṭhiṃ pacc'avekkhati.|| ||</p>

					<p class="f4">Ayaṃ dutiyā dassana-samāpatti.|| ||</p>

					<p class="f4">Puna ca paraṃ bhante idh'ekacco samaṇo vā brāhmaṇo vā,||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-manasi-kāram anvāya,||<br />
					tathā rūpaṃ ceto-samādhiṃ phusati yathā samāhite citte imam eva kāyaṃ uddhaṃ pāda-talā adho kesa-matthakā taca-pariyan pūraṃ nāna-p-pakārassa asucino pacc'avekkhati:|| ||</p>

					<p class="f4">Atthī imasmiṃ kāye,||<br />
					kesā,||<br />
					lomā,||<br />
					nakhā,||<br />
					dantā,||<br />
					taco,||<br />
					maṃsaṃ,||<br />
					nahāra,||<br />
					aṭṭhi,||<br />
					aṭṭhimiñjā,||<br />
					vakkaṃ,||<br />
					hadayaṃ,||<br />
					yakanaṃ,||<br />
					kilomakaṃ,||<br />
					pihakaṃ,||<br />
					pa-p-phāsaṃ,||<br />
					antaṃ,||<br />
					antaguṇaṃ,||<br />
					udariyaṃ,||<br />
					karīsaṃ,||<br />
					pittaṃ,||<br />
					semhaṃ,||<br />
					pubbo,||<br />
					lohitaṃ,||<br />
					sedo,||<br />
					medo,||<br />
					assu,||<br />
					vasā,||<br />
					kheḷo,||<br />
					siṅghānikā,||<br />
					lasikā,||<br />
					muttan,||<br />
					ati-k-kamma ca purisassa chavi-maṃsa-lohitaṃ aṭṭhiṃ pacc'avekkhati,||<br />
					purisassa ca viññāṇa-sotaṃ pajānāti ubhayato labbocchinnaṃ idha-loke pati-ṭ-ṭhitaṃ ca para-loke pati-ṭ-ṭhitaṃ ca.|| ||</p>

					<p class="f4">Ayaṃ tatiyā dassanasamāpatti.|| ||</p>

					<p class="f4">Puna ca paraṃ bhante idh'ekacco samaṇo vā brāhmaṇo vā,||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-manasi-kāram anvāya,||<br />
					tathā rūpaṃ ceto-samādhiṃ phusati yathā samāhite citte imam eva kāyaṃ uddhaṃ pāda-talā adho kesa-matthakā taca-pariyan pūraṃ nāna-p-pakārassa asucino pacc'avekkhati:|| ||</p>

					<p class="f4">Atthī imasmiṃ kāye,||<br />
					kesā,||<br />
					lomā,||<br />
					nakhā,||<br />
					dantā,||<br />
					taco,||<br />
					maṃsaṃ,||<br />
					nahāra,||<br />
					aṭṭhi,||<br />
					aṭṭhimiñjā,||<br />
					vakkaṃ,||<br />
					hadayaṃ,||<br />
					yakanaṃ,||<br />
					kilomakaṃ,||<br />
					pihakaṃ,||<br />
					pa-p-phāsaṃ,||<br />
					antaṃ,||<br />
					antaguṇaṃ,||<br />
					udariyaṃ,||<br />
					karīsaṃ,||<br />
					pittaṃ,||<br />
					semhaṃ,||<br />
					pubbo,||<br />
					lohitaṃ,||<br />
					sedo,||<br />
					medo,||<br />
					assu,||<br />
					vasā,||<br />
					kheḷo,||<br />
					siṅghānikā,||<br />
					lasikā,||<br />
					muttan,||<br />
					ati-k-kamma ca purisassa chavi-maṃsa-lohitaṃ aṭṭhiṃ pacc'avekkhati,||<br />
					purisassa ca viññāṇa-sotaṃ pajānāti ubhayato abbocchinnaṃ idha-loke apati-ṭ-ṭhitaṃ ca para-loke apati-ṭ-ṭhitaṃ ca.|| ||</p>

					<p class="f4">Ayaṃ catutthā dassana-samāpatti.|| ||</p>

					<p class="f4">Etad ānuttariyaṃ bhante dassana-samāpattisu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ dassana-samāpattisu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Aparaṃ pana bhante etad ānuttariyaṃ,||<br />
					yathā Bhagavā dhammaṃ deseti puggala-paṇṇattīsu.|| ||</p>

					<p class="f4">Satt'ime bhante puggalā:|| ||</p>

					<p class="f4">Ubhato-bhāga-vimutto,||<br />
					paññā-vimutto,||<br />
					kāya-sakkhi,||<br />
					diṭṭhi-ppatto,||<br />
					saddhā-vimutto,||<br />
					dhamm'ānusārī,||<br />
					saddh'ānusārī.|| ||</p>

					<p class="f4">Etad ānuttariyaṃ bhante puggala-paññattīsu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ puggala-paññattīsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Aparaṃ pana bhante etad ānuttariyaṃ yathā Bhagavā <a id="pg106"><span class="f2 g"><b>[106]</b></span></a> dhammaṃ deseti padhānesu.|| ||</p>

					<p class="f4">Satt'ime bhante bojjh'aṅgā:|| ||</p>

					<p class="f4">Sati-sambojjh'aṅgo,||<br />
					dhamma-vicaya-sambojjh'aṅgo,||<br />
					viriya-sambojjh'aṅgo,||<br />
					pīti-sambojjh'aṅgo,||<br />
					passaddhi-sambojjh'aṅgo,||<br />
					samādhi-sambojjh'aṅgo,||<br />
					upekkhā-sambojjh'aṅgo.|| ||</p>

					<p class="f4">Etad ānuttariyaṃ bhante padhānesu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ padhānesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Aparaṃ pana bhante etad ānuttariyaṃ yathā Bhagavā dhammaṃ deseti paṭipadāsu.|| ||</p>

					<p class="f4">Catasso imā bhante paṭipadā:|| ||</p>

					<p class="f4">Dukkhā paṭipadā dandh-ā-bhiññā,||<br />
					dukkhā paṭipadā khippābhiññā,||<br />
					sukhā paṭipadā dandh-ā-bhiññā,||<br />
					sukhā paṭipadā khippābhiññā.|| ||</p>

					<p class="f4">Tatra bhante yā'yaṃ paṭipadā dukkhā dandh-ā-bhiññā,||<br />
					ayaṃ bhante paṭipadā ubhayen'eva hīnā akkhāyati dukkhattā ca dandhattā ca.|| ||</p>

					<p class="f4">Tatra bhante yā'yaṃ paṭipadā dukkhā khippābhiññā,||<br />
					ayaṃ pana bhante paṭipadā dukkhattā hīnā akkhāyati.|| ||</p>

					<p class="f4">Tatra bhante yā'yaṃ paṭipadā sukhā dandh-ā-bhiññā,||<br />
					ayaṃ bhante paṭipadā dandhattā hīnā akkhāyati.|| ||</p>

					<p class="f4">Tatra bhante yā'yaṃ paṭipadā sukhā khippābhiññā,||<br />
					ayaṃ pana bhante paṭipadā ubhayen'eva paṇītā akkhāyati sukhattā ca khīppattā ca.|| ||</p>

					<p class="f4">Etad ānuttariyaṃ bhante paṭipadāsu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ paṭipadāsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">11. Aparaṃ pana bhante etad ānuttariyaṃ yathā Bhagavā dhammaṃ deseti bhassa-samā-cāre.|| ||</p>

					<p class="f4">Idha bhante ekacco na c'eva musā-vādūpasaṃhitaṃ vācaṃ bhāsati,||<br />
					na ca vebhūtiyaṃ,||<br />
					na ca pesuṇiyaṃ,||<br />
					na ca sārambhajaṃ jayāpekkho,||<br />
					mantā mantā vācaṃ bhāsati nidhāna-vatiṃ kālena.|| ||</p>

					<p class="f4">Etad ānuntariyaṃ bhante bhassa-samā-cāre.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ bhassa-samā-cāre.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Aparaṃ pana bhante etad ānuttariyaṃ,||<br />
					yathā Bhagavā dhammaṃ deseti purisa-sīla-samā-cāre.|| ||</p>

					<p class="f4">Idha bhante ekacco c'assa saddho ca||<br />
					na ca kuhako,||<br />
					na ca lapako,||<br />
					na ca nemittiko,||<br />
					na ca nippesiko,||<br />
					na ca <a id="pg107"><span class="f2 g"><b>[107]</b></span></a> lābhena lābhaṃ nijiṃsitā,||<br />
					indriyesu gutta-dvāro,||<br />
					bhojane mattaññu,||<br />
					sama-kārī,||<br />
					jāgariyānuyogam anuyutto,||<br />
					atandito āraddha-viriyo,||<br />
					ñāyī,||<br />
					satimā,||<br />
					kalyāṇa-paṭibhāno,||<br />
					gatimā,||<br />
					dhitimā,||<br />
					mutimā,||<br />
					na ca kāmesu giddho,||<br />
					sato ca nipako ca.|| ||</p>

					<p class="f4">Etad ānuttariyaṃ bhante purisa-sīla-samā-cāre.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ purisa-sīla-samā-cāre.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Aparaṃ pana bhante etad ānuttariyaṃ yathā Bhagavā dhammaṃ deseti anusāsana-vidhāsu.|| ||</p>

					<p class="f4">Catasso imā bhante anusāsana-vidhā.|| ||</p>

					<p class="f4">Jānāti bhante Bhagavā para-puggalaṃ paccattaṃ yoniso mana-sikārā, —|| ||</p>

					<p class="f4">'Ayaṃ puggalo yath'ānusiṭṭhaṃ tathā paṭipajjamāno,||<br />
					tiṇṇaṃ saṃojanānaṃ parikkhayā sot'āpanno bhavissati avinipāta-dhammo niyato sambodhi-parāyaṇo' ti.|| ||</p>

					<p class="f4">Jānāti bhante Bhagavā para-puggalaṃ paccattaṃ yoniso-mana-sikārā, —|| ||</p>

					<p class="f4">'Ayaṃ puggalo yath'ānusiṭṭhaṃ tathā paṭipajjamāno,||<br />
					tiṇṇaṃ saṃojanānaṃ parikkhayā rāga-dosa-mohānaṃ tanuttā sakad-āgāmī bhavissati,||<br />
					sakid eva imaṃ lokaṃ [<i>āgantvā dukkhass'antaṃ karissatī' ti.</i>|| ||</p>

					<p class="f4"><i>Jānāti bhante]</i><span class="f3"><sup>[<a id="edfn1" href="#edn1">ed1</a>]</sup></span> Bhagavā para-puggalaṃ paccattaṃ yoniso mana-sikārā, —|| ||</p>

					<p class="f4">'Ayaṃ puggalo yath'ānusiṭṭhaṃ tathā paṭipajjamāno,||<br />
					pañcannaṃ oram-bhāgiyānaṃ saṃojanānaṃ parikkhayā opapātiko bhavissati,||<br />
					tattha parinibbāyī anāvatti-dhammā tasmā lokā' ti.|| ||</p>

					<p class="f4">Jānāti bhante Bhagavā para-puggalaṃ paccattaṃ yoniso mana-sikārā, —|| ||</p>

					<p class="f4">'Ayaṃ puggalo yath'ānusiṭṭhaṃ tathā paṭipajjamāno,||<br />
					āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katṭā upasampajja viharissatī' ti.|| ||</p>

					<p class="f4">Etad ānuttariyaṃ bhante anusāsana-vidhāsu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ anusāsana-vidhāsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">14. <a id="pg108"><span class="f2 g"><b>[108]</b></span></a> Aparaṃ pana bhante etad ānuttariyaṃ yathā Bhagavā dhammaṃ deseti para-puggala-vimutti-ñāṇe.|| ||</p>

					<p class="f4">Jānāti bhante Bhagavā para-puggalaṃ paccattaṃ yoniso-mana-sikārā, —|| ||</p>

					<p class="f4">'Ayaṃ puggalo tiṇṇaṃ saṃojanānaṃ parikkhayā Sotāpanno bhavissati avinipāta-dhammo niyato sambodhi-parāyaṇo' ti.|| ||</p>

					<p class="f4">Jānāti bhante Bhagavā para-puggalaṃ paccattaṃ yoniso mana-sikārā, —|| ||</p>

					<p class="f4">'Ayaṃ puggalo tiṇṇaṃ saṃojanānaṃ parikkhayā rāga-dosa-mohānaṃ tanuttā sakādāgimī bhavissati sakid eva imaṃ lokaṃ āgantvā dukkhass'antaṃ karissatī' ti.|| ||</p>

					<p class="f4">Jānāti bhante Bhagavā para-puggalaṃ paccattaṃ yoniso mana-sikārā, —|| ||</p>

					<p class="f4">'Ayaṃ puggalo pañcannaṃ oram-bhāgiyānaṃ saṃojanānaṃ parikkhayā opapātiko tattha parinibbāyī anāvatti-dhammā tasmā lokā' ti.|| ||</p>

					<p class="f4">Jānāti bhante Bhagavā para-puggalaṃ paccattaṃ yoniso mana-sikārā, —|| ||</p>

					<p class="f4">'Ayaṃ puggalo āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharissatī' ti.|| ||</p>

					<p class="f4">Etad ānuttariyaṃ bhante para-puggala-vimutti-ñāṇe.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ para-puggala-vimutti-ñāṇe.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">15. Aparaṃ pana bhante etad ānuttariyaṃ yathā Bhagavā dhammāṃ deseti sassata-vādesu.|| ||</p>

					<p class="f4">Tayo me bhante sassata-vādā.|| ||</p>

					<p class="f4">Idha bhante ekacco samaṇo vā brāhmaṇo vā||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-mana-sikāram anvāya,||<br />
					tathā-rūpaṃ ceto-samādhiṃ phusati,||<br />
					yathā samāhite citte aneka-vihitaṃ pubbe-nivāsaṃ anussarati —||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattāsso pi jātiyo,||<br />
					pañcā pi jātiyo,||<br />
					dasa pi jātiyo,
					vīsatim pi jātiyo,
					tiṃsam pi jātiyo,
					cattārīsam pi jātiyo,
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					anekāni pi jāti-satāni,||<br />
					anekāni pi jāti-sahassāni,||<br />
					anekāni pi jāti-sata-sahassāni,||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					<a id="pg109"><span class="f2 g"><b>[109]</b></span></a> evam-āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrāpāsiṃ||<br />
					evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">So evam āha.|| ||</p>

					<p class="f4">Atītam p'āhaṃ addhānaṃ jānāmi,||<br />
					'saṃvaṭṭi vā loko vivaṭṭi vā' ti, —||<br />
					anāgatam p'āhaṃ addhānaṃ jānāmi,||<br />
					'saṃvaṭṭissati vā loko vivaṭṭissati vā' ti.|| ||</p>

					<p class="f4">Sassato attā ca loko ca vañjho kuṭaṭṭho esika-ṭṭhāyī-ṭṭhito te ca sattā sandhāvanti saṃsaranti cavanti upapajjanti,||<br />
					atthi tv'eva sassati-saman' ti.|| ||</p>

					<p class="f4">Ayaṃ paṭhamo sassata-vādo.|| ||</p>

					<p class="f4">Puna ca paraṃ bhante idh'ekacco samaṇo vā brāhmaṇo vā||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-mana-sikāram anvāya,||<br />
					tathā-rūpaṃ ceto-samādhiṃ phusati,||<br />
					yathā samāhite citte aneka-vihitaṃ pubbe-nivāsaṃ anussarati —||<br />
					seyyath'īdaṃ:|| ||</p>

					<p class="f4">Ekam pi saṃvaṭṭa-vivaṭṭaṃ,||<br />
					dve pi saṃvaṭṭa-vivaṭṭāni,||<br />
					tiīṇi pi saṃvaṭṭa-vivaṭṭāni,||<br />
					catari pi saṃvaṭṭa-vivaṭṭāni,||<br />
					pañca pi saṃvaṭṭa-vivaṭṭāni,||<br />
					dasa pi saṃvaṭṭa-vivaṭṭāni,||<br />
					vīsam pi saṃvaṭṭa-vivaṭṭāni:||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrā pāsiṃ||<br />
					evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">So evam āha:||<br />
					atītam kho āhaṃ addhānaṃ jānāmi,||<br />
					'saṃvaṭṭi pi loko||<br />
					vivaṭṭī pi loko,||<br />
					anāgataṃ ca kho āhaṃ addhānaṃ <a id="pg110"><span class="f2 g"><b>[110]</b></span></a> jānāmi saṃvaṭṭissati vā loko vivaṭṭissati vā ti.|| ||</p>

					<p class="f4">Sassato attā ca loko ca vañjho kuṭaṭṭho esikaṭṭhāyīṭṭhito,||<br />
					te ca sattā sandhāvanti saṃsaranti cavanti upapajjanti,||<br />
					Atthi tv'eva sassati-saman' ti.|| ||</p>

					<p class="f4">Ayaṃ bhante dutiyo sassata-vādo.|| ||</p>

					<p class="f4">Puna ca paraṃ bhante idh'ekacco samaṇo vā brāhmaṇo vā||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-mana-sikāram anvāya,||<br />
					tathā-rūpaṃ ceto-samādhiṃ phusati,||<br />
					yathā samāhite citte aneka-vihitaṃ pubbe-nivāsaṃ anussarati —||<br />
					seyyath'īdaṃ:|| ||</p>

					<p class="f4">Dasa pi saṃvaṭṭa-vivaṭṭāni,||<br />
					vīsam pi saṃvaṭṭa-vivaṭṭāni,||<br />
					tiṃsam pi saṃvaṭṭa-vivaṭṭāni,||<br />
					cattārīsam pi saṃvaṭṭa-vivaṭṭāni:||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrā pāsiṃ||<br />
					evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">So evam āha:||<br />
					atītam kho āhaṃ addhānaṃ jānāmi,||<br />
					'saṃvaṭṭi pi loko||<br />
					vivaṭṭī pi loko,||<br />
					anāgataṃ ca kho āhaṃ addhānaṃ jānāmi saṃvaṭṭissati vā loko vivaṭṭissati vā ti.|| ||</p>

					<p class="f4">Sassato attā ca loko ca vañjho kuṭaṭṭho esikaṭṭhāyīṭṭhito,||<br />
					te ca sattā sandhāvanti saṃsaranti cavanti upapajjanti,||<br />
					Atthi tv'eva sassati-saman' ti.|| ||</p>

					<p class="f4">Ayaṃ bhante tatiyo sassatavādo|| ||</p>

					<p class="f4">Etad ānuttariyaṃ bhante sassata-vādesu.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ sassata-vādesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">16. Aparaṃ pana bhante etad ānuttariyaṃ,||<br />
					yathā Bhagavā dhammaṃ deseti pubbe-nivāsānu-s-sati-ñāṇe.|| ||</p>

					<p class="f4">Idha bhante ekacco samaṇo vā brāhmaṇo vā||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-mana-sikāram anvāya,||<br />
					tathā-rūpaṃ ceto-samādhiṃ phusati,||<br />
					yathā samāhite citte aneka-vihitaṃ pubbe-nivāsaṃ anussarati —||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi <a id="pg111"><span class="f2 g"><b>[111]</b></span></a> vivaṭṭa-kappe,||<br />
					aneke pi saṃvaṭṭa-vivaṭṭa-kappe:||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrā pāsiṃ||<br />
					evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Santi bhante devā yesaṃ na sakkā gaṇanāya vā saṅkhāto vā āyuṃ saṅkhātuṃ,||<br />
					api ca yasmiṃ yasmiṃ atta-bhāve abhinivuttha-pubbaṃ hoti,||<br />
					yadi vā rūpīsu,||<br />
					yadi vā arūpīsu,||<br />
					yadi vā saññīsu,||<br />
					yadi vā asaññisu,||<br />
					yadi vā n'eva-saññi-nāsaññisu.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Etad ānuttariyaṃ bhante pubbe-nivāsānu-s-sati-ñāṇe.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ pubbe-nivāsānu-s-sati-ñāṇe.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">17. Aparaṃ pana bhante etad ānuttariyaṃ yathā Bhagavā dhammaṃ deseti sattāṇaṃ cūtupapāta-ñāṇe.|| ||</p>

					<p class="f4">Idha bhante ekacco samaṇo vā brāhmaṇo vā||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-mana-sikāram anvāya,||<br />
					tathā-rūpaṃ ceto-samādhiṃ phusati||<br />
					yathā samāhite citte dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā,||<br />
					kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā,||<br />
					sammā-diṭṭhi-kamma-samādānā,||<br />
					te kāyassa bhedā <a id="pg112"><span class="f2 g"><b>[112]</b></span></a> param maraṇā sugatiṃ saggaṃ lokaṃ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Etad ānuttariyaṃ bhante sattāṇaṃ cut'upapāta-ñāṇe.|| ||</p>

					<p class="f4">Taṃ Bhagavā asesam abhijānāti,||<br />
					taṃ Bhagavato asesam abhijānato uttariṃ abhiññeyyaṃ n'atthi,||<br />
					yad abhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ sattāṇaṃ cut'upapāta-ñāṇe.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">18. Aparaṃ pana bhante etad ānuttariyaṃ yathā Bhagavā dhammaṃ deseti iddhi-vidhāsu.|| ||</p>

					<p class="f4">Dve'mā bhante iddhiyo.|| ||</p>

					<p class="f4">Atthi bhante iddhi yā sāsavā sa-upadhikā no ariyā' ti vuccati.|| ||</p>

					<p class="f4">Atthi bhante iddhi yā anāsavā anupadhikā ariyā' ti vuccati.|| ||</p>

					<p class="f4">Katamā ca bhante iddhi yā sāsavā sa-upadhikā no ariyā' ti vuccati?|| ||</p>

					<p class="f4">Idha bhante ekacco samaṇo vā brāhmaṇo vā||<br />
					ātappam anvāya,||<br />
					padhānam anvāya,||<br />
					anuyogam anvāya,||<br />
					appamādam anvāya,||<br />
					sammā-mana-sikāram anvāya,||<br />
					tathā-rūpaṃ ceto-samādhiṃ phusati yathā-samāhite citte aneka-vihitaṃ iddhi-vidhaṃ pacc'anubhoti:|| ||</p>

					<p class="f4">eko pi hutvā bahudhā hoti,||<br />
					bahudhā pi hutvā eko hoti,||<br />
					āvibhāvaṃ tiro-bhavaṃ tiro-kuḍḍaṃ tiro-pākāraṃ tiro-pabbataṃ asajja-māno gacchati seyyathā pi ākāse.|| ||</p>

					<p class="f4">Paṭhaviyā pi ummujja-nimujjaṃ karoti seyyathā pi udake,||<br />
					udake pi abhijjamāno gacchati seyyathā pi paṭhaviyaṃ,||<br />
					ākāse si pallaṅkena kamati seyyathā pi pakkhi sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parimasati parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="f4">Ayaṃ bhante iddhi yā sāsavā sa-upadhikā no ariyā ti vuccati.|| ||</p>

					<p class="f4">Katamā ca bhante iddhi yā anāsavā anupadhikā ariyā ti vuccati?|| ||</p>

					<p class="f4">Idha bhante bhikkhu sace ākaṅkhati —||<br />
					paṭikule appaṭikūla-saññi vihareyyan ti,||<br />
					appaṭikūla-saññi tattha viharati.|| ||</p>

					<p class="f4">Sace ākaṅkhati —||<br />
					appaṭikūle <a id="pg113"><span class="f2 g"><b>[113]</b></span></a> paṭikūla-saññi vihareyyan ti,||<br />
					paṭikūla-saññi tattha viharati.|| ||</p>

					<p class="f4">Sace ākaṅkhati —||<br />
					paṭikūle ca appaṭikūle ca appaṭikūla-saññi vihareyyan ti appaṭikūla-saññi tattha viharati.|| ||</p>

					<p class="f4">Sace ākaṅkhati —<br />
					apaṭikūle ca paṭikūle ca paṭikūla-saññi vihareyyan ti,||<br />
					paṭikūla-saññi tattha viharati.|| ||</p>

					<p class="f4">Sace ākaṅkhati —||<br />
					paṭikūlañ ca appaṭikūlañ ca tad ubhayaṃ abhini-vajchetvā upekkhako vihareyyaṃ sato sampajāno' ti,||<br />
					upekkhako tattha viharati sato sampajāno.|| ||</p>

					<p class="f4">Ayaṃ pana bhante iddhi anāsavā anupadhikā ariyā ti vuccati.|| ||</p>

					<p class="f4">Etad ānuttariyaṃ bhante iddhividhāsu.|| ||</p>

					<p class="f4">Taṃ Bhagavā asesamabhijānāti.|| ||</p>

					<p class="f4">Taṃ Bhagavato asesamabhijānato uttariṃ abhiññeyyaṃ n'atthi,||<br />
					yadabhijānaṃ añño samaṇo vā brāhmaṇo vā Bhagavatā bhiyyo'bhiññataro assa yad idaṃ iddhi-vidhāsu.|| ||</p>

					<p class="f4">19. Yan taṃ bhante saddhena kula-puttena pattabbaṃ āraddha-viriyena thāmavatā purisa-thāmena purisa-viriyena purisa-parakkamena purisa-dhorayhena,||<br />
					anuppattaṃ taṃ Bhagavatā.|| ||</p>

					<p class="f4">Na ca bhante Bhagavā kāmesu kāma-sukhallikānuyoga-yutto hīnaṃ gammaṃ pothujjanikaṃ anariyaṃ anattha-saṃhitaṃ,||<br />
					na ca atta-kilamathānuyoga anuyutto dukkhaṃ anariyaṃ anattha-saṃhitaṃ,||<br />
					catunnaṃ Bhagavā jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī akiccha-lābhī akasira-lābhī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sace maṃ bhante evaṃ puccheyya —|| ||</p>

					<p class="f4">'Kin nu kho āvuso Sāriputta,||<br />
					ahesuṃ atītam addhānaṃ aññe samaṇo vā brāhmaṇā vā Bhagavatā bhiyyo'bhiññatarā sambodhiyan' ti?|| ||</p>

					<p class="f4">Evaṃ puṭṭho ahaṃ bhante 'no' ti vadeyyaṃ.|| ||</p>

					<p class="f4">Sace pana maṃ bhante evaṃ puccheyya —|| ||</p>

					<p class="f4">'Kiṃ pan'āvuso Sāriputta bhavissanti anāgatam addhānaṃ aññe samaṇā vā brāhmaṇā vā Bhagavatā bhiyyo'bhiññatarā sabbodhiyan' ti?|| ||</p>

					<p class="f4">Evaṃ puṭṭho ahaṃ bhante 'no' ti <a id="pg114"><span class="f2 g"><b>[114]</b></span></a> vadeyyaṃ.|| ||</p>

					<p class="f4">'Kiṃ pan'āvuso Sāriputta atth'etarahi añño samaṇo vā brāhmaṇo vā Bhagavatā bhiyyo'bhiññataro sambodhiyan' ti?|| ||</p>

					<p class="f4">Evaṃ puṭṭho ahaṃ bhante 'no' ti vadeyyaṃ.|| ||</p>

					<p class="f4">Sace pana maṃ bhante evaṃ puccheyya —|| ||</p>

					<p class="f4">"Kin nu kho āvuso Sāriputta ahesuṃ atītam addhānaṃ aññe samaṇo vā brāhmaṇā vā Bhagavatā samasamā sambodhiyan' ti?|| ||</p>

					<p class="f4">Evaṃ puṭṭho ahaṃ bhante 'evan' ti vadeyyaṃ.|| ||</p>

					<p class="f4">Sace pana maṃ bhante evaṃ puccheyya —|| ||</p>

					<p class="f4">'Kiṃ pan'āvuso Sāriputta,||<br />
					bhavissanti anāgatam addhānaṃ aññe samaṇo vā brāhmaṇā vā Bhagavatā samasamā sambodhiyan' ti?|| ||</p>

					<p class="f4">Evaṃ puṭṭho ahaṃ bhante 'evan' ti vadeyyaṃ.|| ||</p>

					<p class="f4">Sace pana maṃ bhante evaṃ puccheyya —|| ||</p>

					<p class="f4">'Kiṃ pan'āvuso Sāriputta atth'etarahi aññe samaṇo vā brāhmaṇā vā Bhagavatā samasamā sambodhiyan' ti?|| ||</p>

					<p class="f4">Evaṃ puṭṭho ahaṃ bhante 'no' ti vadeyyaṃ.|| ||</p>
					<p class="f4">Sace pana maṃ bhante evaṃ puccheyya —|| ||</p>

					<p class="f4">'Kasmā pan'āyasmā Sāriputto ekaccaṃ abbhanujānāti ekaccaṃ nābbhanujānātī' ti?|| ||</p>

					<p class="f4">Evaṃ puṭṭho ahaṃ bhante evaṃ vyākareyyaṃ —|| ||</p>

					<p class="f4">'Sammukhā me taṃ āvuso Bhagavato sutaṃ,||<br />
					sammukhā paṭiggahitaṃ.'|| ||</p>

					<p class="f4">Ahesuṃ atītam addhānaṃ Arahanto Sammā Sambuddhā mayā samasamā sambodhiyan ti.|| ||</p>

					<p class="f4">Sammukhā me taṃ āvuso Bhagavato sutaṃ,||<br />
					sammukhā paṭiggahitaṃ:||<br />
					bhavissanti anāgatam addhānaṃ Arahanto Sammā Sambuddhā mayā samasamā sambodhiyan ti.|| ||</p>

					<p class="f4">Sammukhā me taṃ āvuso Bhagavato sutaṃ sammukhā paṭiggahitaṃ:</p>

					<p class="f4">"Aṭṭhānam etaṃ anavakāso yaṃ ekissā loka-dhātuyā dve Arahanto Sammā Sambuddhā apubbaṃ acarimaṃ uppajeyyuṃ||<br />
					n'etaṃ ṭhānaṃ vijjatī" ti.|| ||</p>

					<p class="f4">Kacc'āhaṃ bhante <a id="pg115"><span class="f2 g"><b>[115]</b></span></a> evaṃ puṭṭho evaṃ vyākaramāno vutta-vādī c'eva Bhagavato homi.|| ||</p>

					<p class="f4">Na ca Bhagavantaṃ abhutena abbh'ācikkhāmi,||<br />
					dhammassa c'ānudhammaṃ vyākaromi,||<br />
					na ca koci saha-dhammiko||<br />
					vād'ānuvādo gārayhaṃ ṭhānaṃ āga-c-chatī" ti?</p>

					<p class="f4">17. "Taggha tvaṃ Sāriputta evaṃ puṭṭho evaṃ vyākaramāno vutta-vādi c'eva mama hosi,||<br />
					na ca maṃ abhutena abbh'ācikkhasi,||<br />
					dhammassa c'ānudhammaṃ vyākarosi,||<br />
					na ca koci saha-dhammiko vād'ānuvādo gārayhaṃ ṭhānaṃ āgacchati" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">21. Evaṃ vutte āyasmā Udāyī Bhagavantaṃ etad avoca:|| ||</p>

					<p class="f4">"Acchariyaṃ bhante||<br />
					abbhūtaṃ bhante||<br />
					Tathāgatassa apapicchatā santuṭṭhitā sallekhatā,||<br />
					yatra hī nāma Tathāgato evaṃ mahiddhiko evaṃ mah-ā-nubhāvo,||<br />
					atha ca pana na attāṇaṃ pātu-karissati.|| ||</p>

					<p class="f4">Ekam ekaṃ ce pi ito bhante dhammaṃ añña-titthiyā paribbājakā attani samanupasseyyuṃ,||<br />
					te tāvataken'eva paṭākaṃ parihareyyuṃ.|| ||</p>

					<p class="f4">Acchariyaṃ bhante||<br />
					abbhūtaṃ bhante||<br />
					Tathāgatassa appicchatā santuṭṭhitā sallekhatā,||<br />
					yatra hi nāma Tathāgato evaṃ mahiddhiko evaṃ mahānubhavo,||<br />
					atha ca pana na attāṇaṃ pātu-karissatī" ti.|| ||</p>

					<p class="f4">"Passa kho tvaṃ Udāyi:|| ||</p>

					<p class="f4">Tathāgatassa appicchatā santuṭṭhitā sallekhatā,||<br />
					yatra hi nāma Tathāgato evaṃ mahiddhiko evaṃ mah-ā-nubhāvo,||<br />
					atha ca pana na attāṇaṃ pātu-karissatī ti.|| ||</p>

					<p class="f4">Ekam ekaṃ ce pi ito Udāyi dhammaṃ añña-titthiyā paribbājakā attani samanupasseyyuṃ,||<br />
					te tāvataken'eva paṭākaṃ parihareyyuṃ.|| ||</p>

					<p class="f4">Passa kho tvaṃ udāyi:|| ||</p>

					<p class="f4">Tathāgatassa apapicchatā santuṭṭhitā sallekhatā,||<br />
					yatra hi nāma Tathāgato evaṃ mahiddhiko evaṃ mah-ā-nubhāvo,||<br />
					atha ca pana na attāṇaṃ pātu-karissatī" ti.|| ||</p>

					<p class="f4"><a id="pg116"><span class="f2 g"><b>[116]</b></span></a> 22.Atha kho Bhagavā āyasmantaṃ Sāriputtaṃ āmantesi:|| ||</p>

					<p class="f4">"Tasmā-t-iha tvaṃ Sāriputta imaṃ dhamma-pariyāyaṃ abhikkhaṇaṃ bhāseyyāsi bhikkhunaṃ bhikkhunīnaṃ upāsakānaṃ upāsikānaṃ.|| ||</p>

					<p class="f4">Yesam pi hi Sāriputta mogha-purisānaṃ bhavissati Tathāgate kaṅkhā vā vimati vā tesam imaṃ dhamma-pariyāyaṃ sutvā yā Tathāgate kaṅkhā vā vimati vā sā pahiyyissatī" ti.|| ||</p>

					<p class="f4">Iti h'idaṃ āyasmā Sāriputto Bhagavato sammukhā sampasādaṃ pavedesi.|| ||</p>

					<p class="f4">Tasmā imassa veyyākaraṇassa Sampasādaniyan t'eva adhivacanan ti.|| ||</p>

					<p class="f4 ctr">Sampasādaniya Suttaṃ<br />
					pañcamaṃ|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> Missing in PTS.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>