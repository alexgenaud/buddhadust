<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 27, The Agganna Suttantam." />
<title>DN 27: Agganna Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p27">Sutta 27</a></h4>

					<h1>Aggañña Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/misc/dn/dn.27.edmn.misc.htm">edmn</a>][<a href="../../../dhamma-vinaya/pts/dn/dn.27.rhyt.pts.htm">pts</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthiyaɱ viharati Pubbārāme Migāra-mātu pāsāde.|| ||</p>

					<p class="f4">Tena kho pana samayena vāseṭṭhaBhāradvājā bhikkhūsu parivasanti1 bhikkhubhāvaɱ ākaŋkha-mānā.|| ||</p>

					<p class="f4">Atha kho Bhagavā sāyaṇha-samayaɱ paṭisallānā vuṭṭhito pāsādā orohitvā pāsā pacchāyāyaɱ abbhokāse caŋkamati.|| ||</p>

					<p class="f4">Addasā kho vāseṭṭho Bhagavantaɱ sāyaṇha-samayaɱ paṭisallānā vuṭṭhitaɱ pāsādā orohitvā pāsādapacchāyāyaɱ abbhokāse caŋkamantaɱ.|| ||</p>

					<p class="f4">Disvāna Bhāradvājaɱ āmantesi: "ayaɱ āvuso Bhāradvāja, Bhagavā sāyaṇha-samayaɱ paṭisallānā vuṭṭhito pāsādā orohitvā pāsādapacchāyāyaɱ abbhokāse caŋkamati.|| ||</p>

					<p class="f4">Āyām-āvuso Bhāradvāja,||<br />
					yena Bhagavā ten'upasankamissāma.|| ||</p>

					<p class="f4">App'eva nāma labheyyāma Bhagavato santikā dhammiɱ kathaɱ savaṇāyā" ti.|| ||</p>

					<p class="f4">'Evam āvuso' ti kho Bhāradvājo vāseṭṭhassa paccassosi.|| ||</p>

					<p class="f4">Atha kho vāseṭṭhaBhāradvājā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā Bhagavantaɱ caŋkamantaɱ anucaŋkamiɱsu.</p>

					<p class="f4">2. Atha kho Bhagavā vāseṭṭhaɱ āmantesi: ' <a id="pg81"><span class="f2 g"><b>[81]</b></span></a> tumhe khvattha Vāseṭṭhā,||<br />
					brāhmaṇajaccā brāhmaṇakulīnā brāhmaṇakulā agārasmā anagāriyaɱ pabba-jitā.|| ||</p>

					<p class="f4">Kacci vo Vāseṭṭhā brāhmaṇā na akkosanti na paribhāsantī' ti.</p>

					<p class="f4">"Taggha no bhante,||<br />
					brāhmaṇā akkosanti paribhāsanti attarūpāya paribhāsāya paripuṇṇāya no aparipuṇṇāyā" ti.</p>

					<p class="f4">"Yathā kathaɱ pana vo Vāseṭṭhā,||<br />
					brāhmaṇā akkosanti paribhāsanti attarūpāya paribhāsāya paripuṇṇāya no aparipuṇṇāyā' ti."|| ||</p>

					<p class="f4">Brāhmaṇā bhante,||<br />
					evam āhaɱsu: "brāhmaṇo'va seṭṭho vaṇṇo hīnā aññe vaṇṇā brāhmaṇo'va sukko vaṇṇo,||<br />
					kaṇhā aññe vaṇṇā1.|| ||</p>

					<p class="f4">Brāhmaṇā'va sujjhanti no abrāhmaṇā brāhmaṇā'va brahmuno puttā orasā mukhato jātā brahmajā brahmanimmitā brahmadāyādā.|| ||</p>

					<p class="f4">Te tumhe seṭṭhaɱ vaṇṇaɱ hitvā hīnamattha vaṇṇaɱ ajjhupagatā,||<br />
					yad idaɱ muṇaḍake samaṇake ibbhe kaṇhe bandhupādāpacce.|| ||</p>

					<p class="f4">Ta-y-idaɱ na sādhu,||<br />
					tayidaɱ nappaṭirūpaɱ,||<br />
					yaɱ tumhe seṭṭhaɱ vaṇṇaɱ hitvā hīnamattha vaṇṇaɱ ajjhupagatā,||<br />
					yad idaɱ muṇḍake samaṇake ibbhe kaṇhe bandhupādāpacce" ti.|| ||</p>

					<p class="f4">Evaɱ kho no bhante,||<br />
					brāhmaṇā akkosanti paribhāsanti attarūpāya paribhāsāya paripuṇṇāya no aparipuṇṇāyā" ti.</p>

					<p class="f4">"Taggha vo Vāseṭṭhā,||<br />
					brāhmaṇā porāṇaɱ asarantā evam āhaɱsu: brāhmano'va seṭṭho vaṇṇo,||<br />
					hīnā aññe vaṇṇā,||<br />
					brāhmaṇo' sukko vaṇṇo,||<br />
					kaṇhā aññe vaṇṇā,||<br />
					brāhmaṇā'va sujjhanti no abrāhmaṇā,||<br />
					brāhmaṇā'va brahamuno puttā orasā mukhato jātā buhmajā brahmanimmitā buhmadāyādā" ti.|| ||</p>

					<p class="f4">Dissanti kho pana Vāseṭṭhā,||<br />
					brāhmaṇānaɱ brāhmaṇiyo utuniyo pi gabbhiniyo pi <a id="pg82"><span class="f2 g"><b>[82]</b></span></a> vijāya-māna'pi jāya-mānā'pi.|| ||</p>

					<p class="f4">Te ca brāhmaṇā yonijā'va samānā evam āhaɱsu: brāhmaṇo'va seṭṭho vaṇṇo "brāhmaṇo'va seṭṭho vaṇṇo hīnā aññe vaṇṇā brāhmaṇo'va sukko vaṇṇo,||<br />
					kaṇhā aññe vaṇṇā.|| ||</p>

					<p class="f4">Brāhmaṇā'va sujjhanti no abrāhmaṇā brāhmaṇā'va brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Te ca brāhmaṇañc'eva abbh'ācikkhanti [C1] musā va bhāsanti bahuñ ca apuññaɱ pasavanti.</p>

					<p class="f4">Cātuvaṇṇasuddhi</p>

					<p class="f4">3. Cattāro' me Vāseṭṭhā,||<br />
					vaṇṇā,||<br />
					khattiyā brāhmaṇā vessā suddā.|| ||</p>

					<p class="f4">Khattiyo pi kho Vāseṭṭhā,||<br />
					idh'ekacco pāṇāti-pātī hoti adinn'ādāyī kāmesu micchā-cārī musā-vādī pisuṇā-vāco pharusā-vāco samphappalāpī abhijjhālū vyāpanna-citto micchā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā akusalā akusalasaŋkhātā sāvajjā sāvajjasaŋkhātā asevitabbā asevitabbasaŋkhātā na alamariyā na alam-ariyasaŋkhātā,||<br />
					kaṇhā kaṇha-vipākā viññūgarahitā,||<br />
					khattiye'pi te idh'ekacce sandissanti.|| ||</p>

					<p class="f4">Brāhmaṇo pi kho Vāseṭṭhā,||<br />
					idh'ekacco pāṇāti-pātī hoti adinn'ādāyī kāmesu micchā-cārī musā-vādī pisuṇā-vāco pharusā-vāco samphappalāpī abhijjhālū vyāpanna-citto micchā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā akusalā akusalasaŋkhātā sāvajjā sāvajjasaŋkhātā asevitabbā asevitabbasaŋkhātā na alamariyā na alam-ariyasaŋkhātā,||<br />
					kaṇhā kaṇha-vipākā viññūgarahitā,||<br />
					brāhmaṇo pi te idh'ekacce sandissanti.|| ||</p>

					<p class="f4">Vesso pi kho Vāseṭṭhā,||<br />
					idh'ekacco pāṇāti-pātī hoti adinn'ādāyī kāmesu micchā-cārī musā-vādī pisuṇā-vāco pharusā-vāco samphappalāpī abhijjhālū vyāpanna-citto micchā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā akusalā akusalasaŋkhātā sāvajjā sāvajjasaŋkhātā asevitabbā asevitabbasaŋkhātā na alamariyā na alam-ariyasaŋkhātā,||<br />
					kaṇhā kaṇha-vipākā viññūgarahitā,||<br />
					vesso pi te idh'ekacce sandissanti.|| ||</p>

					<p class="f4">Suddo pi kho Vāseṭṭhā,||<br />
					idh'ekacco pāṇāti-pātī hoti adinn'ādāyī kāmesu micchā-cārī musā-vādī pisuṇā-vāco pharusā-vāco sampapphalāpī abhijjhālū vyāpanna-citto micchā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā akusalā akusalasaŋkhātā sāvajjā sāvajjasaŋkhātā asevitabbā asevitabbasaŋkhātā na alamariyā na alam-ariyasaŋkhātā,||<br />
					kaṇhā kaṇha-vipākā viññūgarahitā,||<br />
					sudde'pi te idh'ekacce sandissanti.</p>

					<p class="f4">Khattiyo pi kho Vāseṭṭhā,||<br />
					idh'ekacco pāṇāti-pātī paṭivirato hoti adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					pisuṇāya vācāya paṭivirato,||<br />
					pharusāya vācāya paṭivirato,||<br />
					samphappalāpā paṭivirato,||<br />
					anabhijjhālū avyāpanna-citto sammā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā kusalā kusalasaŋkhātā anavajjā anavajjasaŋkhātā sevitabbā sevitabbasaŋkhātā alamariyā alam-ariyasaŋkhātā,||<br />
					sukkā sukka-vipākā viññūppaSatthā,||<br />
					khattiye'pi te Vāseṭṭhā,||<br />
					idh'ekacce sandissanti.</p>

					<p class="f4">Brāhmaṇo pi kho Vāseṭṭhā,||<br />
					idh'ekacco pāṇāti-pātī paṭivirato hoti adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					pisuṇāya vācāya paṭivirato,||<br />
					pharusāya vācāya paṭivirato,||<br />
					samphappalāpā paṭivirato,||<br />
					anabhijjhālū avyāpanna-citto sammā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā kusalā kusalasaŋkhātā anavajjā anavajjasaŋkhātā sevitabbā sevitabbasaŋkhātā alamariyā alam-ariyasaŋkhātā,||<br />
					sukkā sukka-vipākā viññūppaSatthā,||<br />
					brāhmaṇo pi te Vāseṭṭhā idh'ekacce sandissanti.|| ||</p>

					<p class="f4">Vesso pi kho Vāseṭṭhā,||<br />
					idh'ekacco pāṇāti-pātī paṭivirato hoti adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					pisuṇāya vācāya paṭivirato,||<br />
					pharusāya vācāya paṭivirato,||<br />
					samphappalāpā paṭivirato,||<br />
					anabhijjhālū avyāpanna-citto sammā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā kusalā kusalasaŋkhātā anavajjā anavajjasaŋkhātā sevitabbā sevitabbasaŋkhātā alamariyā alam-ariyasaŋkhātā,||<br />
					sukkā sukka-vipākā viññūppaSatthā,||<br />
					vesso pi te Vāseṭṭhā,||<br />
					idh'ekacce sandissanti.|| ||</p>

					<p class="f4">Suddo pi kho Vāseṭṭhā,||<br />
					idh'ekacco pāṇāti-pātī paṭivirato hoti adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					pisuṇāya vācāya paṭivirato,||<br />
					pharusāya vācāya paṭivirato,||<br />
					samphappalāpā paṭivirato,||<br />
					<a id="pg83"><span class="f2 g"><b>[83]</b></span></a> anabhijjhālū avyāpanna-citto sammā-diṭṭhi.|| ||</p>

					<p class="f4">Iti kho Vāseṭṭhā,||<br />
					ye'me dhammā kusalā kusalasaŋkhātā anavajjā anavajjasaŋkhātā sevitabbā sevitabbasaŋkhātā alamariyā alam-ariyasaŋkhātā,||<br />
					sukkā sukka-vipākā viññūppaSatthā,||<br />
					sudde'pi te Vāseṭṭhā,||<br />
					idh'ekacce sandissanti</p>

					<p class="f4">Imesu kho Vāseṭṭhā,||<br />
					catusu vaṇṇesu evaɱ ubhayavokiṇṇesu vatta-mānesu kaṇha-sukkesu dhammesu viññūgarahitesu c'eva viññūppasatthesu ca.|| ||</p>

					<p class="f4">Yadettha brāhmaṇā evam āhaɱsu; brāhmaṇo'va seṭṭho vaṇṇo hīnā aññe vaṇṇā,||<br />
					brāhmaṇo'va sukko vaṇṇo kaṇhā aññe vaṇṇā,||<br />
					brāhmaṇā'va sujjhanti no abrāhmaṇā,||<br />
					brāhmaṇā'va brahmuno puttā orasā mukhato jātā brahmajā brahmanimmitā brahmadāyāda" ti.|| ||</p>

					<p class="f4">taɱ tesaɱ viññū nānujānanti.|| ||</p>

					<p class="f4">Taɱ kissa hetu? Imesaɱ hi Vāseṭṭhā,||<br />
					catunnaɱ vaṇṇānaɱ yo hoti bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho pari-k-khīṇa-bhava-saŋyojano samma-d-aññā-vimutto,||<br />
					son'esaɱ aggam akkhāyati.|| ||</p>

					<p class="f4">Dhammen'eva no adhammena.|| ||</p>

					<p class="f4">Dhammo hi Vāseṭṭhā,||<br />
					seṭṭho janetasmiɱ diṭṭhe c'eva dhamme abhisamparāyeca.</p>

					<p class="f4">4. Tadamināpetaɱ Vāseṭṭhā,||<br />
					pariyāyena veditabbaɱ yathā dhammova seṭṭho janetasmiɱ diṭṭhe c'eva dhamme abhisamparāye1ca.|| ||</p>

					<p class="f4">Jānāti kho pana Vāseṭṭhā,||<br />
					rājā Pasenadi kosalo "Samaṇo Gotamo anuttaro Sakya-kulā pabba-jito" ti.|| ||</p>

					<p class="f4">Sakyā kho pana Vāseṭṭhā,||<br />
					rañño Pasenadino Kosalassa anantarā anuyuttā bhavanti.|| ||</p>

					<p class="f4">Karonti kho Vāseṭṭhā,||<br />
					Sakkā raññe Pasenadimhi kosale nipaccakāraɱ abhivādanaɱ paccuṭhānaɱ añjali-kammaɱ sāmīci-kammaɱ.|| ||</p>

					<p class="f4">Iti kho Vāseṭṭhā,||<br />
					yaɱ karonti Sakkā raññe Pasenadimhi kosale nipaccakāraɱ abhivādanaɱ pacc'u'ṭ-ṭhānaɱ añjali-kammaɱ sāmīci-kammaɱ,||<br />
					<a id="pg84"><span class="f2 g"><b>[84]</b></span></a> karoti taɱ rājā Pasenadi kosalo Tathāgate nipaccakāraɱ abhivādanaɱ pacc'u'ṭ-ṭhānaɱ añjali-kammaɱ sāmīci-kammaɱ.|| ||</p>

					<p class="f4">Nanu2 'sujāto Samaṇo Gotamo,||<br />
					dujjāto3 ' hamasmi,||<br />
					balavā Samaṇo Gotamo dubbalo'hamasmi,||<br />
					pāsādiko Samaṇo Gotamo dubbaṇṇo' hamasmi,||<br />
					mahesakkho Samaṇo Gotamo,||<br />
					appesakkho' hamasmi" ti.|| ||</p>

					<p class="f4">Atha kho naɱ dhammaɱ yeva sakkaronto dhammaɱ garu-karonto dhammaɱ mānento dhammaɱ pūjento dhammaɱ apacāyamāno evaɱ rājā Pasenadi kosalo Tathāgate nipaccakāraɱ karoti abhivādanaɱ pacc'u'ṭ-ṭhānaɱ añjali-kammaɱ sāmīci-kammaɱ.|| ||</p>

					<p class="f4">Iminā'pi kho etaɱ Vāseṭṭhā,||<br />
					pariyāyena veditabbaɱ yathā dhammo'va seṭṭho jane'tasmiɱ diṭṭhe c'eva dhamme abhisamparāye1ca.|| ||</p>

					<p class="f4">Tumhe khvattha Vāseṭṭhā,||<br />
					nānājaccā nānānāmā nānāgottā nānākulā agārasmā anagāriyaɱ pabba-jitā.|| ||</p>

					<p class="f4">'Ke tumhe?' ti puṭṭhā samānā,||<br />
					'samaṇā Sakkāputtiyamhā' ti paṭijānātha.|| ||</p>

					<p class="f4">Yassa kho panassa Vāseṭṭhā,||<br />
					Tathāgate saddhā niviṭṭhā mūlajātā patiṭṭhitā daḷhā asaɱhāriyā4 samaṇena vā brāhmaṇena vā devena vā mārena vā brahmunā vā kenaci vā lokasmiɱ,||<br />
					tass'etaɱ kallaɱ vacanāya: Bhagavato'mhi putto oraso mukhato jāto dhammajo dhammanimmito dhamma-dāyādo' ti.|| ||</p>

					<p class="f4">Taɱ kissa hetu? Tathāgatassa h'etaɱ Vāseṭṭhā,||<br />
					adhivacanaɱ dhammakāyo iti pi,||<br />
					brahmakāyo iti pi,||<br />
					dhammabhuto iti pi,||<br />
					brahma-bhuto iti pi.</p>

					<p class="f4">5. Hoti kho so Vāseṭṭhā,||<br />
					samayo yaɱ kadāci karahaci dīghassa addhuno accayena ayaɱ loko saɱvaṭṭati.|| ||</p>

					<p class="f4">Saɱvaṭṭamāne loke yebhuyyena sattā Ābhassara-saŋvatta-nikā honti.|| ||</p>

					<p class="f4">Te tattha honti mano-mayā pīti-bhakkhā sayampabhā attalikkhavarā subhaṭṭhāyino ciraɱ dīgham addhānaɱ tiṭṭhanti.|| ||</p>

					<p class="f4">Hoti kho so Vāseṭṭhā,||<br />
					samayo yaɱ kadāci karahaci dīghassa addhuno accayena ayaɱ loko vivaṭṭati.|| ||</p>

					<p class="f4">Vivaṭṭamāne loke yebhuyyena sattā Ābhassara-kāyā <a id="pg85"><span class="f2 g"><b>[85]</b></span></a> cavitvā itthattaɱ āga-c-chanti.|| ||</p>

					<p class="f4">Te'dha honti mano-mayā pīti-bhakkhā sayampabhā antalikkhavarā subhaṭṭhāyino.|| ||</p>

					<p class="f4">Ciraɱ dīgham addhānaɱ tiṭṭhanti.</p>

					<p class="f4">Rasapaṭhavipātu-bhāvo.</p>

					<p class="f4">6. Ekodakībhūtaɱ kho pana Vāseṭṭhā,||<br />
					tena samayena hoti andhakāro andhakāratimisā.|| ||</p>

					<p class="f4">Na candima-suriyā paññāyanti,||<br />
					na nakkhattāni tāraka-rūpāni paññāyanti,||<br />
					na rattin-divā paññāyanti,||<br />
					na māsaddhamāsā1 paññāyanti,||<br />
					na utusaŋvaccharā paññāyanti,||<br />
					na itthipumā2 paññāyanti.|| ||</p>

					<p class="f4">Sattā sattātv'eva saŋkhaɱ gacchanti.|| ||</p>

					<p class="f4">Atha kho tesaɱ Vāseṭṭhā,||<br />
					sattānaɱ kadāci karahaci dīghassa addhuno accayena rasā paṭhavī udakasmiɱ samatāni3 seyyathā pi nāma payaso3 tattassa5 nibbāyamānassa upari santānakaɱ hoti,||<br />
					eva meva kho sā pātu-r-ahosi.|| ||</p>

					<p class="f4">Sā ahosi vaṇṇa-sampannā gandha-sampannā rasa-sampannā.|| ||</p>

					<p class="f4">Seyyathā pi nāma sampnnaɱ vā sappi sampannaɱ vā navanītaɱ,||<br />
					evaɱ vaṇṇā ahosi,||<br />
					seyyathā pi nāma khuddamadhu6 aneḷakaɱ7 evamassādā ahosi.</p>

					<p class="f4">Atha kho Vāseṭṭhā,||<br />
					aññataro satto lolajātiko,||<br />
					'Ambho kimevidaɱ bhavissatī' ti rasaɱ paṭhaviɱ aŋguliyā sāyi.|| ||</p>

					<p class="f4">Tassa rasaɱ paṭhaviɱ aŋguliyā sāyato acchādesi,||<br />
					taṇhā cassa8 okkami.|| ||</p>

					<p class="f4">Aññe'pi kho Vāseṭṭhā,||<br />
					sattā tassa sattassa diṭṭh'ānugatiɱ āpajjamānā rasaɱ paṭhaviɱ aŋguliyā sāyiɱsu.|| ||</p>

					<p class="f4">Nesaɱ rasaɱ paṭhaviɱ aŋguliyā sāyataɱ acchādesi,||<br />
					taṇhā ca tesaɱ okkami.</p>

					<p class="f4">Candimasuriyādipātu-bhāvo</p>

					<p class="f4">Atha kho te Vāseṭṭhā,||<br />
					sattā rasaɱ paṭhaviɱ hatthehi āluppakārakaɱ upakkamiɱsu paribuñjituɱ.|| ||</p>

					<p class="f4">Yatho <a id="pg86"><span class="f2 g"><b>[86]</b></span></a> kho te1 Vāseṭṭhā,||<br />
					sattā rasaɱ paṭhaviɱ hatthehi āluppakārakaɱ upakkamiɱsu paribhuñjituɱ.|| ||</p>

					<p class="f4">Atha kho tesaɱ Vāseṭṭhā,||<br />
					sattānaɱ sayampabhā antara-dhāyi.|| ||</p>

					<p class="f4">Sayampabhāya antara-hitāya candima-suriyā pātu-r-ahesuɱ.|| ||</p>

					<p class="f4">Candimasuriyesu pātubhutesu,||<br />
					nakkhattāni tārakārūpāni pātu-r-ahesuɱ,||<br />
					rattin-divā paññāyiɱsu.|| ||</p>

					<p class="f4">Rattindivesu paññāyamānesu,||<br />
					māsaddhamāsā paññāyiɱsu.|| ||</p>

					<p class="f4">Māsaddhamāsesu paññāyamānesu utusaŋvaccharā paññāyiɱsu.|| ||</p>

					<p class="f4">Ettāvatā kho Vāseṭṭhā,||<br />
					ayaɱ loko puna vivaṭṭo hoti.</p>

					<p class="f4">7. Atha kho te Vāseṭṭhā,||<br />
					sattā rasaɱ paṭhaviɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu.|| ||</p>

					<p class="f4">Yathā yathā kho te Vāseṭṭhā,||<br />
					sattā rasaɱ paṭhaviɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu,||<br />
					tathā tathā tesaɱ Vāseṭṭhā,||<br />
					sattānaɱ rasaɱ paṭhaviɱ paribhuñjantānaɱ kharattañc'eva kāyasmiɱ okkami,||<br />
					vaṇṇac'evaṇṇatā3 ca paññāyittha.|| ||</p>

					<p class="f4">Ekidaɱ sattā vaṇṇa-vanto honti.|| ||</p>

					<p class="f4">Ekidaɱ sattā dubbaṇṇā.|| ||</p>

					<p class="f4">Tattha ye te sattā vaṇṇa-vanto,||<br />
					te dubbaṇṇe satte atimaññanti.|| ||</p>

					<p class="f4">'Mayametehi vaṇṇa-vantatarā,||<br />
					amhehete dubbaṇṇatarā' ti.|| ||</p>

					<p class="f4">Tesaɱ vaṇṇati-māna-p-paccayā mānātimānajātikānaɱ rasā paṭhavī antara-dhāyi.|| ||</p>

					<p class="f4">Rasāya paṭhaviyā antara-hitāya sanni-patiɱsu,||<br />
					santipatitvā anutthuniɱsu ahorasaɱ ahorasanti.|| ||</p>

					<p class="f4">Tadetarahi pi manussā kiñci'd'eva surasaɱ labhitvā evam āhaɱsurra; ahorasaɱ ahorasanti.|| ||</p>

					<p class="f4">Tad eva porāṇaɱ aggaññaɱ akkharaɱ anusaranti natvev'assa atthaɱ ājānanti.</p>

					<p class="f4">Bhūmipappaṭakapātu-bhāvo</p>

					<p class="f4">8. Atha kho tesaɱ Vāseṭṭhā,||<br />
					sattānaɱ rasāya paṭhaviyā <a id="pg87"><span class="f2 g"><b>[87]</b></span></a> antara-hitāya bhūmipappaṭako1 pātu-r-ahosi.|| ||</p>

					<p class="f4">Seyyathā pi nāma ahicchattako evam eva pātu-r-ahosi.|| ||</p>

					<p class="f4">So ahosi vaṇṇa-sampanno gandha-sampanno rasa-sampanno.|| ||</p>

					<p class="f4">Seyyathā pi nāma sampannaɱ vā sappī sampannaɱ vā navanītaɱ evaɱ-vaṇṇo ahosi.|| ||</p>

					<p class="f4">Seyyathā pi nāma khuddamadhu aneḷakaɱ evamassādo ahosi.</p>

					<p class="f4">Atha kho te Vāseṭṭhā,||<br />
					sattā bhūmipappaṭakaɱ upakkamiɱsu paribhuñjituɱ.|| ||</p>

					<p class="f4">Te taɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu.|| ||</p>

					<p class="f4">Yathā yathā kho te Vāseṭṭhā,||<br />
					sattā bhūmipappaṭakaɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu,||<br />
					tathā tathā tesaɱ Vāseṭṭhā,||<br />
					sattānaɱ bhīyyo somattāya kharattañ ce'va kāyasmiɱ okkami,||<br />
					vaṇṇavevaṇṇatāca paññāyittha.|| ||</p>

					<p class="f4">Ekidaɱ sattā vaṇṇa-vanto honti,||<br />
					ekidaɱ sattā dubbaṇṇā.|| ||</p>

					<p class="f4">Tattha ye te sattā vaṇṇa-vanto,||<br />
					te dubbaṇṇe satte atimaññanti mayametehi vaṇṇa-vantatarā,||<br />
					amhehete dubbaṇṇatarā' ti,||<br />
					tesaɱ vaṇṇātimāna-p-paccayā mānātimānajātikānaɱ bhūmipappaṭako antara-dhāyi.</p>

					<p class="f4">Badālatāpātu-bhāvo.</p>

					<p class="f4">9. Bhūmipappaṭake antara-hite badālatā2 pātu-r-ahosi.|| ||</p>

					<p class="f4">Seyyathā pi nāma kalambukā,||<br />
					3 evam eva pātu-r-ahosi.|| ||</p>

					<p class="f4">Sā ahosi vaṇṇa-sampannā gandha-sampannā rasa-sampannā.|| ||</p>

					<p class="f4">Seyyathā pi nāma sampannaɱ vā sappi sampannaɱ vā navanītaɱ,||<br />
					evaɱvaṇṇā ahosi.|| ||</p>

					<p class="f4">Seyyathā pi nāma khuddamadhu aneḷakaɱ,||<br />
					evamassādā ahosi.|| ||</p>

					<p class="f4">Atha kho te Vāseṭṭhā,||<br />
					sattā badālataɱ upakkamiɱsu paribhuñjituɱ.|| ||</p>

					<p class="f4">Te taɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu.|| ||</p>

					<p class="f4">Yathā yathā kho te Vāseṭṭhā,||<br />
					sattā badālataɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu,||<br />
					tathā tathā tesaɱ Vāseṭṭhā,||<br />
					sattānaɱ bhīyyo somattāya kharattañc'eva kāyasmiɱ okkami,||<br />
					vaṇṇavevaṇṇatā ca4 paññāyittha.|| ||</p>

					<p class="f4"><a id="pg88"><span class="f2 g"><b>[88]</b></span></a> ekidaɱ sattā vaṇṇa-vanto honti,||<br />
					ekidaɱ sattā dubbaṇṇā.|| ||</p>

					<p class="f4">Tattha ye te sattā vaṇṇa-vanto,||<br />
					te dubbaṇṇe satte atimaññanti 'mayametehi vaṇṇa-vantatarā,||<br />
					ambhehete dubbaṇṇatarā' ti.|| ||</p>

					<p class="f4">Tesaɱ vaṇṇātimāna-p-paccayā mānātimānajātikānaɱ badālatā antara-dhāyi.|| ||</p>

					<p class="f4">Badālatāya antara-hitāya sanni-patiɱsu,||<br />
					sanni-patitvā anutthuniɱsu 'ahu vata no,||<br />
					ahāyi vata no badālatā' ti.|| ||</p>

					<p class="f4">Tadetarahi pi manussā kenacideva dukkha-dhammena phuṭṭhā evam āhaɱsu: 'ahu vata no,||<br />
					ahāyi vata no' ti.|| ||</p>

					<p class="f4">Tad eva porāṇaɱ aggaññaɱ akkharaɱ anusaranti5,||<br />
					natvev'assa atthaɱ ājānanti.</p>

					<p class="f4">Akaṭṭhapākasālipātu-bhāvo</p>

					<p class="f4">8. Atha kho tesaɱ Vāseṭṭhā,||<br />
					sattānaɱ badālatāya antara-hitāya akaṭṭhapāko sāli pātu-r-ahosi akaṇo athuso suddho sugandho taṇḍulaphalo.1 Yaɱ taɱ sāyaɱ sāya-m-āsāya āharanti.|| ||</p>

					<p class="f4">Pāto taɱ hoti pakkaɱ paṭiviru'haɱ,||<br />
					yaɱ taɱ pāto pātarāsāya āharanti.|| ||</p>

					<p class="f4">Sāyaɱ taɱ hoti pakkaɱ paṭiviru'haɱ,||<br />
					nāpadānaɱ paññāyati.|| ||</p>

					<p class="f4">Atha kho te Vāseṭṭhā,||<br />
					sattā akaṭṭhapākaɱ sāliɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu.</p>

					<p class="f4">Liŋgapātu-bhāvo.</p>

					<p class="f4">9. Yathā yathā kho te Vāseṭṭhā,||<br />
					sattā akaṭṭhapākaɱ sāliɱ paribhuñjantā tambhakkhā tadāhārā ciraɱ dīgham addhānaɱ aṭṭhaɱsu,||<br />
					tathā tathā tesaɱ Vāseṭṭhā,||<br />
					sattānaɱ bhīyyo somattāya kharattañc'eva kāyasmiɱ okkami,||<br />
					vaṇṇavevaṇṇatā ca paññāyittha.|| ||</p>

					<p class="f4">Itthiyā ca itthiliŋgaɱ pātu-r-ahosi,||<br />
					purisassa ca purisaliŋgaɱ.|| ||</p>

					<p class="f4">Itthi ca sudaɱ 'purisaɱ ati-velaɱ upanijjhāyati,||<br />
					puriso ca itthiɱ.|| ||</p>

					<p class="f4">Tesaɱ ati-velaɱ añña-maññaɱ upanijjhāyataɱ sārāgo udapādi,||<br />
					pariḷāho kāyasmiɱ okkami.|| ||</p>

					<p class="f4">Te parilāhapaccayā methunaɱ dhammaɱ paṭiseviɱsu.|| ||</p>

					<p class="f4">Ye kho pana te Vāseṭṭhā,||<br />
					tena samayena sattā passanti methunaɱ dhammaɱ paṭisevante,||<br />
					aññe paɱsuɱ khipanti,||<br />
					aññe seṭṭhiɱ <a id="pg89"><span class="f2 g"><b>[89]</b></span></a> khipanti,||<br />
					aññe gomayaɱ khipanti.|| ||</p>

					<p class="f4">'Nassa vasalī nassa vasalī2,||<br />
					kathaɱ hi nāma satto sattassa eva-rūpaɱ karissatī' ti.|| ||</p>

					<p class="f4">Tadetarahi'pi manussā ekaccesu jana-padesu vadhuyā3 nibbuyahamānāya4 aññe paɱsuɱ khipanti,||<br />
					aññe seṭṭhiɱ khipanti,||<br />
					aññe gomayaɱ khipanti.|| ||</p>

					<p class="f4">Tad eva porāṇaɱ aggaññaɱ akkharaɱ anusaranti,||<br />
					natvessa atthaɱ ājānanti.</p>

					<p class="f4">Methunadhammasamā-cāro.</p>

					<p class="f4">10. Adhammasammataɱ kho5 pana Vāseṭṭhā,||<br />
					yaɱ tena samayena hoti,||<br />
					tadetarahi dhammasammataɱ.|| ||</p>

					<p class="f4">Ye kho pana Vāseṭṭhā,||<br />
					tena samayena sattā methunaɱ dhammaɱ paṭisevanti,||<br />
					temāsampi dvemāsampi na labhanti gāmaɱ vā nigamaɱ vā pavisituɱ.|| ||</p>

					<p class="f4">Yato kho pana te Vāseṭṭhā,||<br />
					sattā tasmiɱ samaye asad'dhamme ati-velaɱ pātabyataɱ āpajjiɱsu,||<br />
					atha kho agārāni upakkamiɱsu kātuɱ,||<br />
					tass'eva asad'dhammassa paṭicchādanatthaɱ.</p>

					<p class="f4">Atha kho Vāseṭṭhā,||<br />
					aññatarassa sattassa alasajātikassa etad ahosi: "ambho kimevāhaɱ vihaññāmi sāliɱ āharanto sāyaɱ sāya-m-āsāya pāto pātarāsāya? Yan nūnāhaɱ sāliɱ āhareyyaɱ sakideva1 sāyapātarāsāyā" ti.|| ||</p>

					<p class="f4">Atha kho so Vāseṭṭhā,||<br />
					satto sāliɱ āhāsi sakideva sāyapātarāsāya.|| ||</p>

					<p class="f4">Atha kho Vāseṭṭhā,||<br />
					aññataro satto yena so satto ten'upasankami,||<br />
					upasankamitvā taɱ sattaɱ etad avoca: "ehi bho satta sālāhāraɱ gamissāmā" ti.|| ||</p>

					<p class="f4">"Alaɱ bho satta,||<br />
					āhaṭo2 me sāli sakideva sāyapātarāsāya" ti.|| ||</p>

					<p class="f4">Atha kho so Vāseṭṭhā,||<br />
					satto tassa sattassa diṭṭh'ānugatiɱ āpajjamāno sāliɱ āhāsi sakideva dvīhāya,||<br />
					'evam pi kira bho sādhū" ti.|| ||</p>

					<p class="f4">Atha kho Vāseṭṭhā,||<br />
					aññataro satto yena so satto ten'upasankami,||<br />
					upasankamitvā <a id="pg90"><span class="f2 g"><b>[90]</b></span></a> taɱ sattaɱ etad avoca: "ehi bho sālāhāraɱ gamissāyā" ti.|| ||</p>

					<p class="f4">"Alaɱ bho satta āhaṭo me sāli sakideva davīhāyā" ti.|| ||</p>

					<p class="f4">Atha kho so Vāseṭṭhā,||<br />
					satto tassa sattassa diṭṭh'ānugatiɱ āpajjamāno sāliɱ āhāsi sakideva catuhāya,||<br />
					'evampī kira bho sādhū' ti.|| ||</p>

					<p class="f4">Atha kho Vāseṭṭhā,||<br />
					aññataro satto yena so satto ten'upasankami,||<br />
					upasankamitvā taɱ sattaɱ etad avoca: "ehi bho sālāhāraɱ gamissāyā" ti.|| ||</p>

					<p class="f4">"Alaɱ bho satta āhaṭo me sāli sakideva catuhāyā" ti.|| ||</p>

					<p class="f4">Atha kho so Vāseṭṭhā,||<br />
					satto tassa sattassa diṭṭh'ānugatiɱ āpajjamāno sāliɱ āhāsi sakideva aṭṭhāhāya,||<br />
					'evam pi kira bho sādhū' ti.|| ||</p>

					<p class="f4">Yatho kho te Vāseṭṭhā,||<br />
					sattā sannidhikārakaɱ sāliɱ upakkamiɱsu paribhuñjituɱ,||<br />
					atha kaṇo pi taṇḍulaɱ pariyonaddhi,||<br />
					thuso pi taṇḍulaɱ pariyonaddhi,||<br />
					lūnampi nappaṭiviru'haɱ apadānaɱ paññāyittha,||<br />
					saṇḍasaṇḍā sālayo3 aṭṭhaɱsu.</p>

					<p class="f4">Sālivibhāgo</p>

					<p class="f4">Atha kho te Vāseṭṭhā,||<br />
					sattā sanni-patiɱsu,||<br />
					sanni-patitvā anutthuniɱsu,||<br />
					'pāpakā vata bho dhammā sattesu pātu-bhūtā,||<br />
					mayaɱ hi pubbe mano-mayā ahumha,||<br />
					pīti-bhakkhā sayampabhā antalikkhavarā subhaṭṭhāyino ciraɱ dīgham addhānaɱ aṭṭhamha4.|| ||</p>

					<p class="f4">Tesaɱ no amhākaɱ kadāci karahaci dīghassa addhuno accayena rasā paṭhavī udakasmiɱ samatānī.|| ||</p>

					<p class="f4">Sā ahosi vaṇṇa-sampannā gandha-sampannā rasa-sampannā.|| ||</p>

					<p class="f4">Te mayaɱ rasaɱ paṭhaviɱ hatthehi āluppakārakaɱ upakkamimha paribhuñjituɱ,||<br />
					tesaɱ no rasapaṭhaviɱ hatthehi āluppakārakaɱ upakkamataɱ paribhuñjituɱ sayampabhā antara-dhāyi.</p>

					<p class="f4">Tāya antara-hitāya candima-suriyā1 pātu-r-ahesuɱ.|| ||</p>

					<p class="f4">Candimasuriyesu pātubhutesu nakkhattāni <a id="pg91"><span class="f2 g"><b>[91]</b></span></a> tāraka-rūpāni pātu-r-ahesuɱ,||<br />
					nakkhattesu tārakarūpesu pātubhutesu rattin-divā paññāyiɱsu.|| ||</p>

					<p class="f4">Rattindivesu paññāyamānesu māsaddhamāsā paññāyiɱsu,||<br />
					māsaddhamāsesu paññāyamānesu utusaŋvaccharā paññāyiɱsu.|| ||</p>

					<p class="f4">Te mayaɱ rasaɱ paṭhaviɱ paribhuñjantā tambhakkhā tadāhārā ciraɱ dīgham addhānaɱ aṭṭhamha.|| ||</p>

					<p class="f4">Tesaɱ no pāpakānaɱ yeva akusalānaɱ dhammānaɱ pātu-bhāvā rasā paṭhavī antara-dhāyi.|| ||</p>

					<p class="f4">Rasāya paṭhaviyā antara-hitāya bhūmipappaṭako pātu-r-ahosi.|| ||</p>

					<p class="f4">So ahosi vaṇṇa-sampanno gandha-sampanno rasa-sampanno,||<br />
					te mayaɱ bhūmipappaṭakaɱ upakkamimha paribhuñjituɱ.|| ||</p>

					<p class="f4">Te mayaɱ taɱ paribhuñjantā tambhakkhā tadāhārā ciraɱ dīgham addhānaɱ aṭṭhamha.|| ||</p>

					<p class="f4">Tesaɱ no pāpakānaɱ yeva akusalānaɱ dhammānaɱ pātu-bhāvā bhūmipappaṭako antara-dhāyi.|| ||</p>

					<p class="f4">Bhūmipappaṭake antara-hite badālatā pātu-r-ahosi.|| ||</p>

					<p class="f4">Sā ahosi vaṇṇa-sampannā gandha-sampannā rasa-sampannā.|| ||</p>

					<p class="f4">Te mayaɱ badālataɱ upakkamimha paribhuñjituɱ.|| ||</p>

					<p class="f4">Te mayaɱ taɱ paribhuñjantā tambhakkhā tadāhārā ciraɱ dīgham addhānaɱ aṭṭhamha.|| ||</p>

					<p class="f4">Tesaɱ no pāpakānaɱ yeva akusalānaɱ dhammānaɱ pātu-bhāvā badālatā antara-dhāyi.|| ||</p>

					<p class="f4">Badālatāya antara-hitāya akaṭṭhapāko sāli pātu-r-ahosi,||<br />
					akaṇo athuso suddho sugandho taṇḍulaphalo.|| ||</p>

					<p class="f4">Yaɱ taɱ sāyaɱ sāya-m-āsāya āharāma,||<br />
					pāto taɱ hoti pakkaɱ paṭiviru'haɱ.|| ||</p>

					<p class="f4">Yaɱ taɱ pāto pātarāsāya ahārāma,||<br />
					sāyan taɱ hoti pakkaɱ paṭiviru'haɱ.|| ||</p>

					<p class="f4">Nāpadānaɱ paññāyittha.|| ||</p>

					<p class="f4">Te mayaɱ akaṭṭhapākaɱ sā'iɱ paribhuñjantā tambhakkhā tādāhārā ciraɱ dīgham addhānaɱ aṭṭhamha.|| ||</p>

					<p class="f4">Tesaɱ no pāpakānañc'eva akusalānaɱ dhammānaɱ pātu-bhāvā kaṇo pi taṇḍulaɱ pariyonaddhi,||<br />
					thuso pi taṇḍulaɱ pariyonaddhi,||<br />
					lūnampi nappaṭiviru'haɱ,||<br />
					apadānaɱ paññāyittha,||<br />
					saṇḍasaṇḍā <a id="pg92"><span class="f2 g"><b>[92]</b></span></a> sālayo ṭhitā.|| ||</p>

					<p class="f4">Yannūna mayaɱ sāliɱ vibhajeyyāma,||<br />
					mariyādaɱ ṭhapeyyāmā' ti.|| ||</p>

					<p class="f4">Atha kho te Vāseṭṭhā,||<br />
					sattā sāliɱ vibhajiɱsu,||<br />
					mariyādaɱ ṭhapesuɱ.</p>

					<p class="f4">11. Atha kho Vāseṭṭhā,||<br />
					aññataro satto lolajātiko sakaɱ bhāgaɱ parirakkhanto aññataraɱ bhāgaɱ adinnaɱ ādiyitvā paribhuñji.|| ||</p>

					<p class="f4">Tam enaɱ aggahesuɱ,||<br />
					gahetvā etad avocuɱ: 'pāpakaɱ vata bho satta karosi,||<br />
					yatra hi nāma sakaɱ bhāgaɱ parirakkhanto aññataraɱ bhāgaɱ adinnaɱ ādiyitvā paribhuñjissasi2.|| ||</p>

					<p class="f4">Māssu bho satta puna pi eva-rūpamakāsī' ti.</p>

					<p class="f4">'Evaɱ bho' ti kho Vāseṭṭhā,||<br />
					so satto tesaɱ sattānaɱ paccasesāsi.|| ||</p>

					<p class="f4">dutiyam pi kho Vāseṭṭhā so satto sakaɱ bhāgaɱ parirakkhanto aññataraɱ bhāgaɱ adinnaɱ ādiyitvā paribhuñji.|| ||</p>

					<p class="f4">Tam enaɱ aggahesuɱ,||<br />
					gahetvā etad avocuɱ: 'pāpakaɱ vata bho satta karosi,||<br />
					yatra hi nāma sakaɱ bhāgaɱ parirakkhanto aññataraɱ bhāgaɱ adinnaɱ ādiyitvā paribhuñjissasi.|| ||</p>

					<p class="f4">Māssu bho satta puna pi eva-rūpamakāsī' ti.|| ||</p>

					<p class="f4">Tatiyam pi kho vaseṭṭhā settā sakaɱ bhāgaɱ parirakkhanto aññataraɱ bhāgaɱ adinnaɱ ādiyitvā paribhuñji.|| ||</p>

					<p class="f4">Tam enaɱ aggahesuɱ,||<br />
					gahetvā etad avocuɱ: 'pāpakaɱ vata bho satta karosi,||<br />
					yatra hi nāma sakaɱ bhāgaɱ parirakkhanto aññataraɱ bhāgaɱ adinnaɱ ādiyitvā paribhuñjissasi.|| ||</p>

					<p class="f4">Māssū bho satta puna pi eva-rūpamakāsī' ti.|| ||</p>

					<p class="f4">Aññe pāṇinā pahariɱsu,||<br />
					aññe leḍḍunā1 pahariɱsu,||<br />
					aññe daṇḍena pahariɱsu.|| ||</p>

					<p class="f4">Tadagge kho pana Vāseṭṭhā adinn'ādānaɱ paññāyati,||<br />
					garahā paññāyati,||<br />
					musā-vādo paññāyati,||<br />
					daṇḍ'ādānaɱ paññāyati.</p>

					<p class="f4">Mahāsammatarājā.</p>

					<p class="f4">12. Atha kho te Vāseṭṭhā sattā sanni-patiɱsu,||<br />
					sanni-patitvā anutthuniɱsu "pāpakā vata bho dhammā sattesu pātu-bhūtā,||<br />
					yatra hi nāma adinn'ādānaɱ paññāyissati,||<br />
					garahā paññāyissati,||<br />
					musā-vādo paññāyissati,||<br />
					daṇḍ'ādānaɱ paññāyissati.|| ||</p>

					<p class="f4">Yannūna mayaɱ ekaɱ sattaɱ sammanneyyāma,||<br />
					yo2 no sammā khīyitabbaɱ khīyeyya,||<br />
					sammā gaharitabbaɱ garaheyya,||<br />
					sammā pabbājetabbaɱ pabbājeyya.|| ||</p>

					<p class="f4">Mayaɱ panassa sālīnaɱ bhāgaɱ anuppadassāmā" ti.|| ||</p>

					<p class="f4"><a id="pg93"><span class="f2 g"><b>[93]</b></span></a> Atha kho te Vāseṭṭhā sattā yo n'esaɱ satto abhirūpataro ca dassaniyataro ca pāsādikataro ca mahesakkhataro ca,||<br />
					taɱ sattaɱ upasankamitvā etad avocuɱ: ehi bho3 satta,||<br />
					sammā khīyitabbā khīyaɱ,||<br />
					sammā garahitabbaɱ garahaɱ,||<br />
					sammā pabbājetabbaɱ pabbājehi.|| ||</p>

					<p class="f4">Mayaɱ pana te sālīnaɱ bhāgaɱ anuppadassāmā" ti.|| ||</p>

					<p class="f4">'Evaɱ bho' ti kho Vāseṭṭhā so satto tesaɱ sattānaɱ paṭissunitvā,||<br />
					sammā khīyitabbaɱ khīyi,||<br />
					sammā gaharitabbaɱ garahi,||<br />
					sammā pabbājetabbaɱ pabbājesi.|| ||</p>

					<p class="f4">Te panassa sālīnaɱ bhāgaɱ anuppadaɱsu.|| ||</p>

					<p class="f4">Mahājanasammato' ti kho Vāseṭṭhā 'mahāsammato mahāsammato' tv'eva paṭhamaɱ akkharaɱ upanibbattaɱ.</p>

					<p class="f4">Khettānaɱ adhipa' ti.ti kho Vāseṭṭhā 'khattiyo khattiyo'tv'eva dutiyaɱ akkharaɱ upanibbattaɱ.|| ||</p>

					<p class="f4">Dhammena pare1 rañjatīti kho Vāseṭṭhā 'rājā rājā' tv'eva tatiyaɱ akkharaɱ upanibbattaɱ.|| ||</p>

					<p class="f4">Iti kho Vāseṭṭhā evametassa khattiyamaṇḍalassa porāṇena aggaññena akkharane abhinibbatti ahosi.|| ||</p>

					<p class="f4">Te saɱ yeva sattānaɱ anaññesaɱ,||<br />
					sadisānaɱ yeva no dasadisānaɱ,||<br />
					dhammen'eva no adhammena.|| ||</p>

					<p class="f4">Dhammo hi Vāseṭṭhā seṭṭho jane'tasmiɱ diṭṭhec'eva dhamme abhisamparāyeca.</p>

					<p class="f4">Brāhmaṇamaṇḍalaɱ</p>

					<p class="f4">13. Atha kho tesaɱ Vāseṭṭhā sattānaɱ yeva eka-c-cānaɱ etad ahosi: pāpakā vata bho dhammā sattesu pātu-bhūtā,||<br />
					yatra hi nāma adinn'ādānaɱ paññāyissati,||<br />
					garahā paññāyissati,||<br />
					musā-vādo paññāyissati,||<br />
					daṇḍ'ādānaɱ paññāyissati,||<br />
					pabbājanaɱ paññāyissati.|| ||</p>

					<p class="f4">Yannūna mayaɱ pāpake akusale dhamme vāheyyāmā" ti.|| ||</p>

					<p class="f4">Te pāpake akusale dhamme <a id="pg94"><span class="f2 g"><b>[94]</b></span></a> bāhesuɱ3.|| ||</p>

					<p class="f4">Pāpake akusale dhamme bāhentī' ti kho Vāseṭṭhā 'brāhmaṇā brāhmaṇā'tv'eva paṭhamaɱ akkharaɱ upanibbattaɱ.|| ||</p>

					<p class="f4">Te araññāyatane paṇṇa-kuṭiyo karitvā paṇṇakuṭīsu jhāyanti,||<br />
					vitaŋgārā vītadhūmā pannamūsalā sāyaɱ sāya-m-āsāya pāto pātarāsāya gāmani-gamarājadhāniyo osaranti ghāsamesānā te ghāsaɱ paṭilabhitvā punadve araññāyatane paṇṇakuṭīsu jhāyanti.|| ||</p>

					<p class="f4">Tam enaɱ manussā disvā evam āhaɱsu: 'ime kho bho sattā araññāyatane paṇṇa-kuṭiyo karitvā paṇṇakuṭīsu jhāyanti,||<br />
					vītaŋgārā vitadhūmā pannamūsalā sāyaɱ sāya-m-āsāya pāto pātarāsāya gāmani-gamarājadhāniyo osaranti ghāsamesānaɱ.|| ||</p>

					<p class="f4">Te ghāsaɱ paṭilabhitvā punadeva araññāyatane paṇṇakuṭīsu jhāyanti jhāyantī' ti kho pana Vāseṭṭhā 'jhāyakā jhāyakā'tv'eva dutiyaɱ akkharaɱ upanibbattaɱ.|| ||</p>

					<p class="f4">Tesaɱ yeva kho Vāseṭṭhā sattānaɱ ekacce sattā araññāyatane paṇṇakuṭīsu taɱ jhānaɱ anabhisambhuṇamānā gāmasāmantaɱ nigamasāmantaɱ osaritvā ganthe karontā acchanti.|| ||</p>

					<p class="f4">Tam enaɱ manussā disvā evam āhaɱsu: ime kho bho sattā araññāyatane paṇṇakuṭīsu taɱ jhānaɱ anabhisamabhuṇamānā gāmasāmantaɱ nigamasāmantaɱ osaritvā ganthe karontā acchanti! Na'dāni me jhāyanti,||<br />
					na'dāni me jhāyantī ti kho Vāseṭṭhā 'ajjhāyakā ajjhāyakā' tv'eva tatiyaɱ akkharaɱ upanibbattaɱ.</p>

					<p class="f4">Hīnasammataɱ kho pana Vāseṭṭhā yaɱ tena samayena hoti,||<br />
					tadetarahi seṭṭhasammataɱ.|| ||</p>

					<p class="f4">Iti kho Vāseṭṭhā evametassa brāhmaṇamaṇḍalassa porāṇena aggaññena akkharena abhinibbatti ahosi.|| ||</p>

					<p class="f4">Tesaɱ yeva <a id="pg95"><span class="f2 g"><b>[95]</b></span></a> sattānaɱ anaññesaɱ,||<br />
					sadisānaɱ yeva no asadisānaɱ,||<br />
					dhammen'eva no adhammena.|| ||</p>

					<p class="f4">Dhammo hi Vāseṭṭhā seṭṭho jane'tasmiɱ diṭṭhe c'eva dhamme abhisamparāyeca.</p>

					<p class="f4">Vessamaṇḍalaɱ.</p>

					<p class="f4">14. Tesaɱ yeva kho Vāseṭṭhā sattānaɱ ekacce sattā methunaɱ dhammaɱ samādāya vissutaɱ kammante1 payojesuɱ.|| ||</p>

					<p class="f4">Methunaɱ dhammaɱ samādāya visuɱ kammante payojentī' ti kho Vāseṭṭhā vessā vessātv'eva akkharaɱ upanibbattaɱ.|| ||</p>

					<p class="f4">Iti kho Vāseṭṭhā evametassa vessamaṇḍalassa porāṇena aggaññena akkharena abhinibbatti ahosi,||<br />
					tesaɱ yeva sattānaɱ anaññesaɱ sadisānaɱ yeva no asadisānaɱ dhammen'eva no adhammena.|| ||</p>

					<p class="f4">Dhammo hi Vāseṭṭhā seṭṭho jane'tasmiɱ diṭṭhe c'eva dhamme abhisamparāyeca.</p>

					<p class="f4">Suddamaṇḍalaɱ</p>

					<p class="f4">15.|| ||</p>

					<p class="f4">Tesaɱ yeva kho Vāseṭṭhā sattānaɱ ye te sattā avasesā te eddācārā khuddācārā ahesuɱ eddācārā khuddācārā ti kho Vāseṭṭhā suddā suddātv'eva akkharaɱ upanibbattaɱ.|| ||</p>

					<p class="f4">Iti kho Vāseṭṭhā evametassa suddamaṇḍalassa porāṇena aggaññena akkharena abhinibbatti ahosi.|| ||</p>

					<p class="f4">Tesaɱ yeva sattānaɱ anaññesaɱ,||<br />
					sadisānaɱ yeva no asadisānaɱ,||<br />
					dhammen'eva no adhammena.|| ||</p>

					<p class="f4">Dhammo hi Vāseṭṭhā seṭṭho jane'tasmiɱ diṭṭhe c'eva dhamme abhisamparāyeca.</p>

					<p class="f4">16. Ahu kho so Vāseṭṭhā samayo yaɱ khattiyo pi sakaɱ dhammaɱ garahamāno agārasmā anagāriyaɱ pabbajati,||<br />
					'samaṇo bhavissāmī' ti.|| ||</p>

					<p class="f4">Brāhmaṇo pi kho Vāseṭṭhā sakaɱ dhammaɱ garahamāno agārasmā anagāriyaɱ pabbajati 'samaṇo bhavissāmī' ti,||<br />
					vessopi kho Vāseṭṭhā sakaɱ dhammaɱ garahamāno <a id="pg96"><span class="f2 g"><b>[96]</b></span></a> agārasmā anagāriyaɱ pabbajati,||<br />
					'samaṇo bhavissāmī' ti.|| ||</p>

					<p class="f4">Suddo pi kho Vāseṭṭhā sakaɱ dhammaɱ garahamāno agārasmā anagāriyaɱ pabbajati 'samaṇo bhavissāmī' ti.|| ||</p>

					<p class="f4">Imehi kho Vāseṭṭhā catūhi maṇḍalehi samaṇamaṇḍalassa abhinibbatti ahosi.|| ||</p>

					<p class="f4">Tesaɱ yeva sattānaɱ anaññesaɱ,||<br />
					sadisānaɱ yeva no asadisānaɱ,||<br />
					dhammen'eva no adhammena.|| ||</p>

					<p class="f4">Dhammo hi Vāseṭṭhā seṭṭho jane'tasmiɱ diṭṭhe c'eva dhamme abhisamparāyeca.</p>

					<p class="f4">Du-c-caritādikathā</p>

					<p class="f4">Khattiyo pi kho Vāseṭṭhā kāyena du-c-caritaɱ caritvā,||<br />
					vācāya du-c-caritaɱ caritvā,||<br />
					manasā du-c-caritaɱ caritvā,||<br />
					micchā-diṭṭhiko,||<br />
					micchā-diṭṭhi-kamma-samādāno micchā-diṭṭhi-kamma-samādānahetu kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Brāhmaṇo pi kho Vāseṭṭhā kāyena du-c-caritaɱ caritvā,||<br />
					vācāya du-c-caritaɱ caritvā,||<br />
					manasā du-c-caritaɱ caritvā,||<br />
					micchā-diṭṭhiko,||<br />
					micchā-diṭṭhi-kamma-samādāno micchā-diṭṭhi-kamma-samādānahetu kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Vesso pi kho Vāseṭṭhā kāyena du-c-caritaɱ caritvā,||<br />
					vācāya du-c-caritaɱ caritvā,||<br />
					manasā du-c-caritaɱ caritvā,||<br />
					micchā-diṭṭhiko,||<br />
					micchā-diṭṭhi-kamma-samādāno micchā-diṭṭhi-kamma-samādānahetu kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Suddo pi kho Vāseṭṭhā kāyena du-c-caritaɱ caritvā,||<br />
					vācāya du-c-caritaɱ caritvā,||<br />
					manasā du-c-caritaɱ caritvā,||<br />
					micchā-diṭṭhiko,||<br />
					micchā-diṭṭhi-kamma-samādāno micchā-diṭṭhi-kamma-samādānahetu kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Samaṇo pi kho Vāseṭṭhā kāyena du-c-caritaɱ caritvā,||<br />
					vācāya du-c-caritaɱ caritvā,||<br />
					manasā du-c-caritaɱ caritvā,||<br />
					micchā-diṭṭhiko,||<br />
					micchā-diṭṭhi-kamma-samādāno micchā-diṭṭhi-kamma-samādānahetu kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.</p>

					<p class="f4">Khatitiyopi kho Vāseṭṭhā kāyena su-caritaɱ caritvā,||<br />
					vācāya su-caritaɱ caritvā,||<br />
					manasā su-caritaɱ caritvā,||<br />
					sammā-diṭṭhiko sammā-diṭṭhi-kamma-samādāno sammā-diṭṭhi-kamma-samādānahetu kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Brāhmaṇo kho Vāseṭṭhā kāyena su-caritaɱ caritvā,||<br />
					vācāya su-caritaɱ caritvā,||<br />
					manasā su-caritaɱ caritvā,||<br />
					sammā-diṭṭhiko sammā-diṭṭhi-kamma-samādāno sammā-diṭṭhi-kamma-samādānahetu kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Vesso kho Vāseṭṭhā kāyena su-caritaɱ caritvā,||<br />
					vācāya su-caritaɱ caritvā,||<br />
					manasā su-caritaɱ caritvā,||<br />
					sammā-diṭṭhiko sammā-diṭṭhi-kamma-samādāno sammā-diṭṭhi-kamma-samādānahetu kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Suddo kho Vāseṭṭhā kāyena su-caritaɱ caritvā,||<br />
					vācāya su-caritaɱ caritvā,||<br />
					manasā su-caritaɱ caritvā,||<br />
					sammā-diṭṭhiko sammā-diṭṭhi-kamma-samādāno sammā-diṭṭhi-kamma-samādānahetu kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Samaṇo kho Vāseṭṭhā kāyena su-caritaɱ caritvā,||<br />
					vācāya su-caritaɱ caritvā,||<br />
					manasā su-caritaɱ caritvā,||<br />
					sammā-diṭṭhiko sammā-diṭṭhi-kamma-samādāno sammā-diṭṭhi-kamma-samādānahetu kāyassa bhedā param maraṇā sugatiɱ saggaɱ lokaɱ uppajjati.</p>

					<p class="f4">Khattiyo pi kho Vāseṭṭhā kāyena dvaya-kārī,||<br />
					vācāya dvaya-kārī,||<br />
					manasā dvaya-kārī,||<br />
					vimissadiṭṭhiko vimissadiṭṭhi-kamma-samādāno vimissadiṭṭhi-kamma-samādānahetu kāyassa bhedā param maraṇā sukha-dukkha-paṭisaŋvedī1 hoti.|| ||</p>

					<p class="f4">Brāhmaṇo pi kho <a id="pg97"><span class="f2 g"><b>[97]</b></span></a> Vāseṭṭhā kāyena dvaya-kārī,||<br />
					vācāya dvaya-kārī,||<br />
					manasā dvaya-kārī,||<br />
					vimissadiṭṭhiko vimissadiṭṭhi-kamma-samādāno vimissadiṭṭhi-kamma-samādānahetu kāyassa bhedā param maraṇā sukha-dukkha-paṭisaŋvedī hoti.|| ||</p>

					<p class="f4">Vesso pi kho Vāseṭṭhā kāyena dvaya-kārī,||<br />
					vācāya dvaya-kārī,||<br />
					manasā dvaya-kārī,||<br />
					vimissadiṭṭhiko vimissadiṭṭhi-kamma-samādāno vimissadiṭṭhi-kamma-samādānahetu kāyassa bhedā param maraṇā sukha-dukkha-paṭisaŋvedī1 hoti.|| ||</p>

					<p class="f4">Suddo pi kho Vāseṭṭhā kāyena dvaya-kārī,||<br />
					vācāya dvaya-kārī,||<br />
					manasā dvaya-kārī,||<br />
					vimissadiṭṭhiko vimissadiṭṭhi-kamma-samādāno vimissadiṭṭhi-kamma-samādānahetu kāyassa bhedā param maraṇā sukha-dukkha-paṭisaŋvedī1 hoti.|| ||</p>

					<p class="f4">Samaṇo pi kho Vāseṭṭhā kāyena dvaya-kārī,||<br />
					vācāya dvaya-kārī,||<br />
					manasā dvaya-kārī,||<br />
					vimissadiṭṭhiko vimissadiṭṭhi-kamma-samādāno vimissadiṭṭhi-kamma-samādānahetu kāyassa bhedā param maraṇā sukha-dukkha-paṭisaŋvedī1 hoti.</p>

					<p class="f4">Bodhipakkhiyabhāvanā</p>

					<p class="f4">16.|| ||</p>

					<p class="f4">Khattiyo pi kho Vāseṭṭhā kāyena saɱvuto,||<br />
					vācāya saɱvuto,||<br />
					manasā saɱvuto,||<br />
					sattannaɱ bodhi-pakkhiyānaɱ dhammānaɱ bhāvanamanvāya,||<br />
					diṭṭhe'va dhamme parinibbāti2.</p>

					<p class="f4">Brāhmaṇo pi kho Vāseṭṭhā,||<br />
					vesso pi kho Vāseṭṭhā,||<br />
					suddopi kho Vāseṭṭhā,||<br />
					samaṇo pi kho Vāseṭṭhā kāyena saɱvuto,||<br />
					vācāya saɱvuto,||<br />
					manasā saɱvuto,||<br />
					sattannaɱ bodhi-pakkhiyānaɱ dhammānaɱ bhāvanamanvāya diṭṭhe'va dhamme parinibbāti.|| ||</p>

					<p class="f4">Imesaɱ hi Vāseṭṭhā catunnaɱ vaṇṇānaɱ yo hoti bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho parikkhīṇabhavasaɱ yojano samma-d-aññā-vimutto,||<br />
					so n'esaɱ aggam akkhāyati.|| ||</p>

					<p class="f4">Dhammen'eva no adhammena,||<br />
					dhammohi Vāseṭṭhā seṭṭho jane' tasmiɱ diṭṭhe c'eva dhamme abhisamparāyeca.|| ||</p>

					<p class="f4">Brahmunā pi Vāseṭṭhā sanaŋkumārena gāthā bhāsitā:</p>

					<p class="f4">17. "Khattiyo seṭṭho jane'tasmiɱ ye gottapaṭisārino,||<br />
					1</p>
					<p class="f4">Vijjā-caraṇasampaṇṇo so seṭṭho devamānuse" ti.</p>

					<p class="f4">Sā kho pan'esā Vāseṭṭhā gāthā brāhmunā sanaŋkumārena sugītā no duggītā,||<br />
					subhā-sitā no dubbhā-sitā,||<br />
					attha-saɱhitā no anattha-saɱhitā,||<br />
					anumatā mayā,||<br />
					aham pi Vāseṭṭhā evaɱ vadāmi:</p>

					<p class="f4"><a id="pg98"><span class="f2 g"><b>[98]</b></span></a> "khattiyo seṭṭho jane'tasmiɱ ye gottapaṭisārino,</p>
					<p class="f4">Vijjā-caraṇasampaṇṇo so seṭṭho devamānuse" ti.</p>

					<p class="f4">Idam avoca Bhagavā.|| ||</p>

					<p class="f4">Attamanā vāseṭṭhaBhāradvājā Bhagavato bhāsitaɱ abhinandunti.</p>

					<p class="f4">Aggaññasuttaɱ niṭṭhitaɱ catutthaɱ.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>