<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṇgiti Suttantam, Nines." />
<title>DN 33.9: Saṇgiti Suttanta: Navakam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṇgīti Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4">Atthi kho āvuso tena Bhagavatā jānatā passatā arahatā Sammā Sambuddhena nava dhammā sammad-akkhātā. Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<p class="f4">Katame nava?</p>

					<p class="f4"><span class="f3">[<a id="p9.01">9.01</a>][<a href="../../../dhamma-vinaya/pts/dn/dn.33.09.rhyt.pts.htm#p9.01">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.01">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.01">olds</a>]</span> Nava āghāta-vatthūni:<br />
					'Anatthaṃ me acarī' ti āghātaṃ bandhati.<br />
					'Anatthaṃ me caratī' ti āghātaṃ bandhati.<br />
					'Anatthaṃ me carissatī' ti āghātaṃ bandhati.<br />
					'Piyassa me manāpassa anatthaṃ acarī' ti āghātaṃ bandhati.<br />
					'Piyassa me manāpassa anatthaṃ caratī' ti āghātaṃ bandhati.<br />
					'Piyassa me manāpassa anatthaṃ carissatī' ti āghātaṃ bandhati.<br />'Appiyassa me amanāpassa atthaṃ acarī' ti āghātaṃ badhati.<br />
					'Appiyassa me amanāpassa atthaṃ caratī'ti āghātaṃ bandhati.<br />
					'Appiyassa me amanāpassa atthaṃ carissatī'ti āghātaṃ bandhati.</p>

					<p class="f4"><span class="f3">[<a id="p9.02">9.02</a>][<a href="../../../dhamma-vinaya/pts/dn/dn.33.09.rhyt.pts.htm#p9.02">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.02">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.02">olds</a>]</span> Nava āghāta-paṭivinayā:<br />
					'Anatthaṃ me acarī, taṃ kut'ettha labbhā' ti āghātaṃ paṭivineti.<br />
					'Anatthaṃ <span class="f3"><a id="pg263"><span class="f2 g"><b>[263]</b></span></a></span> me caratī, taṃ kut'ettha labbhā' ti āghātaṃ paṭivineti.<br />
					'Anātthaṃ me carissatī ti,' 'taṃ kut'ettha labbhā' ti āghātaṃ paṭivineti.<br />
					'Piyassa me manāpassa anatthaṃ acarī'ti taṃ kut'ettha labbhā'ti āghātaṃ paṭivineti.<br />
					'Piyassa me manāpassa anatthaṃ caratī'ti taṃ kut'ettha labbhā'ti āghātaṃ paṭivineti.<br />
					'Piyassa me manāpassa anatthaṃ carissatī ti,' 'taṃ kut'ettha labbhā' ti āghātaṃ paṭivineti.<br />
					'Appiyassa me amanāpassa atthaṃ acarī taṃ kut'ettha labbhā' ti āghātaṃ paṭivineti.<br />
					Appiyassa me amanāpassa atthaṃ caratī taṃ kut'ettha labbhā'ti āghātaṃ paṭivineti.<br />
					'Appiyassa me amanāpassa atthaṃ carissatī ti,' 'taṃ kut'etthe labbhā' ti āghātaṃ paṭivineti.</p>

					<p class="f4"><span class="f3">[<a id="p9.03">9.03</a>][<a href="../../../dhamma-vinaya/pts/dn/dn.33.09.rhyt.pts.htm#p9.03">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.03">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.03">olds</a>]</span> Nava sattāvāsā:<br />
					Sant'āvuso, sattā nānatta-kāyā nānatta saññino seyyathā pi manussā ekacce ca devā ekacce ca vinipātikā. Ayaṃ paṭhamo sattāvāso.<br />
					Sant'āvuso, sattā nānātta-kāyā ekatta-saññino seyyathā pi devā Brahma-kāyikā paṭham-ā-bhini-b-battā. Ayaṃ dutiyo sattāvāso.<br />
					Sant'āvuso, sattā ekatta-kāyā nānatta-saññino seyyathā pi devā Ābhassarā. Ayaṃ tatiyo sattāvāso.<br />
					Sant'āvuso, sattā ekatta-kāyā ekatta-saññino seyyathā pi devā Subha-kiṇhā. Ayaṃ catuttho sattāvāso,<br />
					Sant'āvuso, sattā asaññino appaṭisaṃvedino seyyathā pi devā Asañña-sattā. Ayaṃ pañcamo sattāvāso.<br />
					Sant'āvuso, sattā sabbaso rūpa-saññānaṃ samatikkamā paṭigha-saññānaṃ attha-gamā nānatta-saññānaṃ amanasikārā 'Ananto ākāso' ti Ākāsānañ-c'āyatanūpagā. Ayaṃ chaṭṭho sattāvāso.<br />
					Sattāvuso, sattā sabbaso akĀkāsanañ-c'āyatanaṃ samatikkamma 'Anantaṃ viññāṇaṇan' ti Viññāṇañ-c'āyatanūpagā. Ayaṃ sattamo sattāvāso.<br />
					Sant'āvuso, sattā sabbaso Viññāṇañ-c'āyatanaṃ samatikkamma 'N'atthi kiñcī'ti Ākiñ caññ'āyatanūpagā. Ayaṃ aṭṭhamo sattāvāso.<br />
					Sant'āvuso, sattā sabbaso Ākiñcaññ'āyatanaṃ samatikkamma n'evasaññā-nāsaññāyatanūpagā. Ayaṃ navamo sattāvāso.</p>

					<p class="f4"><span class="f3">[<a id="p9.04">9.04</a>][<a href="../../../dhamma-vinaya/pts/dn/dn.33.09.rhyt.pts.htm#p9.04">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.04">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.04">olds</a>]</span> Nava akkhaṇā asamayā Brahma-cariya-vāsāya:<br />
					<span class="f3"><a id="pg264"><span class="f2 g"><b>[264]</b></span></a></span> Idh'āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmī Sugata-p-pavedito; ayaṃ ca puggalo Nirayaṃ upapanno hoti. Ayaṃ paṭhamo akkhaṇo asamayo Brahma-cariya-vāsāya.<br />
					Puna ca paraṃ āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmi Sugata-p-pavedito; ayaṃ ca puggalo tiracchāna-yoniṃ upapanno hoti. Ayaṃ dutiyo akkhaṇo asamayo Brahma-cariya-vāsāya.<br />
					Puna ca paraṃ āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmī Sugata-p-pavedito; ayaṃ ca puggalo petti-visayaṃ upapanno hoti. Ayaṃ tatiyo akkhaṇo asamayo brahvacariya-vāsāya.<br />
					Puna ca paraṃ āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmī Sugata-p-pavedito, ayaṃ ca puggalo Asura-kāyaṃ upapanno hoti. Ayaṃ catuttho akkhaṇo asamayo Brahma-cariya-vāsāya.<br />
					Puna ca paraṃ āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmī Sugata-p-pavedito, ayaṃ ca puggalo aññataraṃ dīghā-yukaṃ deva-nikāyaṃ upapanno hoti. Ayaṃ pañcamo akkhaṇo asamayo Brahma-cariya-vāsāya.<br />
					Puna ca paraṃ āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmī Sugata-p-pavedito, ayaṃ ca puggalo paccan-timesu jana-padesu paccājāto hoti milakkhesu aviññātāresu, yattha n'atthi gati bhikkhūnaṃ bhikkhunīnaṃ upāsakānaṃ upāsikānaṃ. Ayaṃ chaṭṭho akkhaṇo asamayo Brahma-cariya-vāsāya.<br />
					Puna ca paraṃ āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmī Sugata-p-pavedito, ayaṃ ca puggalo majjhimesu jana-padesu paccājāto hoti, so ca hoti micchā-diṭṭhiko viparīta-dassano: 'N'atthi dinnaṃ, n'atthi yiṭṭhaṃ, n'atthi hutaṃ, n'atthi sukaṭa-dukkaṭānaṃ kammānaṃ phalaṃ vipāko, n'atthi ayaṃ loko, n'atthi paro-loko, <span class="f3"><a id="pg265"><span class="f2 g"><b>[265]</b></span></a></span> n'atthi mātā, n'atthi pitā, n'atthi sattā opapātikā, n'atthi loke Samaṇa-brāhmaṇā- samm'aggatā sammā-paṭipannā, ye imaṃ ca lokaṃ paraṃ ca lokaṃ sayaṃ abhiññā sacchi-katvā pavedentī' ti. Ayaṃ sattamo akkhaṇo asamayo Brahma-cariya-vāsāya.<br />
					Puna ca paraṃ āvuso, Tathāgato ca loke uppanno hoti arahaṃ Sammā-SamBuddho, Dhammo ca desīyati opasamiko pariNibbāniko sambodha-gāmī Sugata-p-pavedito, ayaṃ ca puggalo majjhimesu jana-padesu paccājāto hoti, so ca hoti duppañño jaḷo e'amugo na paṭibalo su-bhāsita-dubbhā-sitā-naṃ attham aññātuṃ. Ayaṃ aṭṭhamo akkhaṇo asamayo Brahma-cariya-vāsāya.<br />
					Puna ca paraṃ āvuso, Tathāgato ca loke anuppanno hoti arahaṃ Sammā-SamBuddho, Dhammo ca na desīyati opasamiko pariNibbāniko sambodha-gāmī Sugata-p-pavedito, ayaṃ ca puggalo majjhimesu jana-padesu paccājāto hoti so ca hoti paññavā ajaḷo anelamugo paṭibalo su-bhāsita-dubbhā-sitānaṃ attham aññātuṃ. Ayaṃ navamo akkhaṇo asamayo Brahma-cariya-vāsāya.</p>

					<p class="f4"><span class="f3">[<a id="p9.05">9.05</a>][<a href="../../../dhamma-vinaya/pts/dn/dn.33.09.rhyt.pts.htm#p9.05">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.05">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.05">olds</a>]</span> Nava anupubba-vihārā:<br />
					Idh'āvuso, bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.<br />
					Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.<br />
					Pītiyā ca virāgā upekkhako ca viharati sato ca sampajāno sukhaṃ ca kāyena paṭisaṃvedeti, yaṃ taṃ ariyā ācikkhanti: 'Upekkhako satimā sukha-vihārī'ti tativa-jjhānaṃ upasampajja viharati.<br />
					Sukhassa ca pahāṇā dukkhassa ca pahāṇā pubbe va somanassa-domanassānaṃ atthaṇgamā adukkha-ṃ-asukhaṃ upekkhā-sati-pārisuddhiṃ catuttha-jjhānaṃ upasampajja viharati.<br />
					Sabbaso rūpa-saññānaṃ samatikkamā paṭigha-saññānaṃ attha-gamā nānatta-saññānaṃ amanasikārā 'Ananto ākāso' ti Ākāsanañ-c'āyatanaṃ upasampajja viharati.<br />
					Sabbaso Ākāsanañ-c'āyatanaṃ samatik- <span class="f3"><a id="pg266"><span class="f2 g"><b>[266]</b></span></a></span> kamma 'Anantaṃ viññāṇan' ti Viññāṇañ-c'āyatanaṃ upasampajja viharati.<br />
					Sabbaso Viññāṇañ-c'āyatanaṃ samatikkamma 'N'atthi kiñcī' ti Ākiñcaññ'āyatanaṃ upasampajja viharati.<br />
					Sabbaso Ākiñcaññ'āyatanaṃ samatikkamma n'evasaññā-nāsaññāyatanaṃ upasampajja viharati.<br />
					Sabbaso n'evasaññānā-saññāyatanaṃ samatikkamma saññā-vedayita-nirodhaṃ upasampajja viharati.</p>

					<p class="f4"><span class="f3">[<a id="p9.06">9.06</a>][<a href="../../../dhamma-vinaya/pts/dn/dn.33.09.rhyt.pts.htm#p9.06">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.06">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.06">olds</a>]</span> Nava anupubba-nirodhā:<br />
					Paṭhama-j-jhānaṃ samāpannassa kāma-saññā niruddhā hoti.<br />
					Dutiya-j-jhānaṃ samāpannassa vitakka-vicārā nirāddhā honti.<br />
					Tatiyajjhānaṃ samāpannassa pīti niruddhā hoti.<br />
					Catutthajjhānaṃ samāpannassa assāsa-passāsā niruddhā honti.<br />
					Ākāsanañ-c'āyatanaṃ samāpannassa rūpa-saññā niruddhā hoti.<br />
					Viññāṇañ-c'āyatanaṃ samāpannassa Ākāsanañ-c'āyatana-saññā niruddhā hoti.<br />
					Akiñ caññāyatanaṃ samāpannassa Viññāṇañ-c'āyatana-saññā niruddhā hoti.<br />
					N'evasaññā-nāsaññāyatanaṃ samāpannassa Ākiñ caññ'āyatana-saññā niruddhā hoti.<br />
					Saññā-vedayita-nirodhaṃ samāpannassa saññā ca vedanā ca niruddhā honti.</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena nava dhammā sammad-akkhātā. Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ  assa cira-ṭ-ṭhitikaṃ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>