<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Sangiti Suttantam, Nines." />
<title>DN 33.9: Sangiti Suttanta: Navakam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saŋgīti Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4">Atthi kho āvuso tena Bhagavatā jānatā passatā arahatā Sammā-Sam-Buddhena nava dhammā sammad-akkhātā. Tattha sabbeh'eva saŋgāyitabbaɱ na vivaditabbaɱ, yatha-yidaɱ Brahma-cariyaɱ addhaniyaɱ assa cira-ṭṭhitikaɱ, tad assa bahu-jana-hitāya bahu-jana-sukhāya lokānukampāya atthāya hitāya sukhāya deva-manussānaɱ.</p>

					<p class="f4">Katame nava?</p>

					<p class="f4"><span class="f3">[<a id="p9.01">9.01</a>][<a href="../../../dhamma-vinaya/pts/dn/dn.33.09.rhyt.pts.htm#p9.01">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.01">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.01">olds</a>]</span> Nava āghāta-vatthūni:<br />
					'Anatthaɱ me acarī' ti āghātaɱ bandhati.<br />
					'Anatthaɱ me caratī' ti āghātaɱ bandhati.<br />
					'Anatthaɱ me carissatī' ti āghātaɱ bandhati.<br />
					'Piyassa me manāpassa anatthaɱ acarī' ti āghātaɱ bandhati.<br />
					'Piyassa me manāpassa anatthaɱ caratī' ti āghātaɱ bandhati.<br />
					'Piyassa me manāpassa anatthaɱ carissatī' ti āghātaɱ bandhati.<br />'Appiyassa me amanāpassa atthaɱ acarī' ti āghātaɱ badhati.<br />
					'Appiyassa me amanāpassa atthaɱ caratī'ti āghātaɱ bandhati.<br />
					'Appiyassa me amanāpassa atthaɱ carissatī'ti āghātaɱ bandhati.</p>

					<p class="f4"><span class="f3">[<a id="p9.02">9.02</a>][<a href="../../../dhamma-vinaya/pts/dn/dn.33.09.rhyt.pts.htm#p9.02">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.02">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.02">olds</a>]</span> Nava āghāta-paṭivinayā:<br />
					'Anatthaɱ me acarī, taɱ kut'ettha labbhā' ti āghātaɱ paṭivineti.<br />
					'Anatthaɱ <span class="f3"><a id="pg263"><span class="f2 g"><b>[263]</b></span></a></span> me caratī, taɱ kut'ettha labbhā' ti āghātaɱ paṭivineti.<br />
					'Anātthaɱ me carissatī ti,' 'taɱ kut'ettha labbhā' ti āghātaɱ paṭivineti.<br />
					'Piyassa me manāpassa anatthaɱ acarī'ti taɱ kut'ettha labbhā'ti āghātaɱ paṭivineti.<br />
					'Piyassa me manāpassa anatthaɱ caratī'ti taɱ kut'ettha labbhā'ti āghātaɱ paṭivineti.<br />
					'Piyassa me manāpassa anatthaɱ carissatī ti,' 'taɱ kut'ettha labbhā' ti āghātaɱ paṭivineti.<br />
					'Appiyassa me amanāpassa atthaɱ acarī taɱ kut'ettha labbhā' ti āghātaɱ paṭivineti.<br />
					Appiyassa me amanāpassa atthaɱ caratī taɱ kut'ettha labbhā'ti āghātaɱ paṭivineti.<br />
					'Appiyassa me amanāpassa atthaɱ carissatī ti,' 'taɱ kut'etthe labbhā' ti āghātaɱ paṭivineti.</p>

					<p class="f4"><span class="f3">[<a id="p9.03">9.03</a>][<a href="../../../dhamma-vinaya/pts/dn/dn.33.09.rhyt.pts.htm#p9.03">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.03">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.03">olds</a>]</span> Nava sattāvāsā:<br />
					Sant'āvuso, sattā nānatta-kāyā nānatta saññino seyyathā pi manussā ekacce ca devā ekacce ca vinipātikā. Ayaɱ paṭhamo sattāvāso.<br />
					Sant'āvuso, sattā nānātta-kāyā ekatta-saññino seyyathā pi devā Brahma-kāyikā paṭham-ā-bhini-b-battā. Ayaɱ dutiyo sattāvāso.<br />
					Sant'āvuso, sattā ekatta-kāyā nānatta-saññino seyyathā pi devā Ābhassarā. Ayaɱ tatiyo sattāvāso.<br />
					Sant'āvuso, sattā ekatta-kāyā ekatta-saññino seyyathā pi devā Subha-kiṇhā. Ayaɱ catuttho sattāvāso,<br />
					Sant'āvuso, sattā asaññino appaṭisaŋvedino seyyathā pi devā Asañña-sattā. Ayaɱ pañcamo sattāvāso.<br />
					Sant'āvuso, sattā sabbaso rūpa-saññānaɱ samati-k-kamā paṭigha-saññānaɱ attha-gamā nānatta-saññānaɱ amanasi-kārā 'Ananto ākāso' ti Ākāsānañ-c'āyatanūpagā. Ayaɱ chaṭṭho sattāvāso.<br />
					Sattāvuso, sattā sabbaso akĀkāsanañ-c'āyatanaɱ samati-k-kamma 'Anantaɱ viññānaṇan' ti Viññāṇañ-c'āyatanūpagā. Ayaɱ sattamo sattāvāso.<br />
					Sant'āvuso, sattā sabbaso Viññāṇañ-c'āyatanaɱ samati-k-kamma 'N'atthi kiñcī'ti Ākiñ caññ'āyatanūpagā. Ayaɱ aṭṭhamo sattāvāso.<br />
					Sant'āvuso, sattā sabbaso Ākiñ caññ'āyatanaɱ samati-k-kamma n'evasaññā-nāsaññāyatanūpagā. Ayaɱ navamo sattāvāso.</p>

					<p class="f4"><span class="f3">[<a id="p9.04">9.04</a>][<a href="../../../dhamma-vinaya/pts/dn/dn.33.09.rhyt.pts.htm#p9.04">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.04">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.04">olds</a>]</span> Nava akkhaṇā asamayā Brahma-cariya-vāsāya:<br />
					<span class="f3"><a id="pg264"><span class="f2 g"><b>[264]</b></span></a></span> Idh'āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmī Sugata-ppavedito; ayaɱ ca puggalo Nirayaɱ upapanno hoti. Ayaɱ paṭhamo akkhaṇo asamayo Brahma-cariya-vāsāya.<br />
					Puna ca paraɱ āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmi Sugata-ppavedito; ayaɱ ca puggalo tiracchāna-yoniɱ upapanno hoti. Ayaɱ dutiyo akkhaṇo asamayo Brahma-cariya-vāsāya.<br />
					Puna ca paraɱ āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmī Sugata-ppavedito; ayaɱ ca puggalo petti-visayaɱ upapanno hoti. Ayaɱ tatiyo akkhaṇo asamayo brahvacariya-vāsāya.<br />
					Puna ca paraɱ āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmī Sugata-ppavedito, ayaɱ ca puggalo Asura-kāyaɱ upapanno hoti. Ayaɱ catuttho akkhaṇo asamayo Brahma-cariya-vāsāya.<br />
					Puna ca paraɱ āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmī Sugata-ppavedito, ayaɱ ca puggalo aññataraɱ dīghā-yukaɱ deva-nikāyaɱ upapanno hoti. Ayaɱ pañcamo akkhaṇo asamayo Brahma-cariya-vāsāya.<br />
					Puna ca paraɱ āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmī Sugata-ppavedito, ayaɱ ca puggalo paccan-timesu jana-padesu paccājāto hoti milakkhesu aviññātāresu, yattha n'atthi gati bhikkhūnaɱ bhikkhunīnaɱ upāsakānaɱ upāsikānaɱ. Ayaɱ chaṭṭho akkhaṇo asamayo Brahma-cariya-vāsāya.<br />
					Puna ca paraɱ āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmī Sugata-ppavedito, ayaɱ ca puggalo majjhimesu jana-padesu paccājāto hoti, so ca hoti micchā-diṭṭhiko viparīta-dassano: 'N'atthi dinnaɱ, n'atthi yiṭṭhaɱ, n'atthi hutaɱ, n'atthi sukaṭa-dukkaṭānaɱ kammānaɱ phalaɱ vipāko, n'atthi ayaɱ loko, n'atthi paro-loko, <span class="f3"><a id="pg265"><span class="f2 g"><b>[265]</b></span></a></span> n'atthi mātā, n'atthi pitā, n'atthi sattā opapātikā, n'atthi loke Samaṇa-brāhmaṇā- sammaggatā sammā-paṭipannā, ye imaɱ ca lokaɱ paraɱ ca lokaɱ sayaɱ abhiññā sacchi-katvā pavedentī' ti. Ayaɱ sattamo akkhaṇo asamayo Brahma-cariya-vāsāya.<br />
					Puna ca paraɱ āvuso, Tathāgato ca loke uppanno hoti arahaɱ Sammā-SamBuddho, Dhammo ca desīyati opasamiko parinibbāniko sambodha-gāmī Sugata-ppavedito, ayaɱ ca puggalo majjhimesu jana-padesu paccājāto hoti, so ca hoti duppañño jaḷo e'amugo na paṭibalo su-bhāsita-dubbhā-sitā-naɱ attham aññātuɱ. Ayaɱ aṭṭhamo akkhaṇo asamayo Brahma-cariya-vāsāya.<br />
					Puna ca paraɱ āvuso, Tathāgato ca loke anuppanno hoti arahaɱ Sammā-SamBuddho, Dhammo ca na desīyati opasamiko parinibbāniko sambodha-gāmī Sugata-ppavedito, ayaɱ ca puggalo majjhimesu jana-padesu paccājāto hoti so ca hoti paññavā ajaḷo anelamugo paṭibalo su-bhāsita-dubbhā-sitānaɱ attham aññātuɱ. Ayaɱ navamo akkhaṇo asamayo Brahma-cariya-vāsāya.</p>

					<p class="f4"><span class="f3">[<a id="p9.05">9.05</a>][<a href="../../../dhamma-vinaya/pts/dn/dn.33.09.rhyt.pts.htm#p9.05">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.05">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.05">olds</a>]</span> Nava anupubba-vihārā:<br />
					Idh'āvuso, bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.<br />
					Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.<br />
					Pītiyā ca virāgā upekkhako ca viharati sato ca sampajāno sukhaɱ ca kāyena paṭisaŋvedeti, yaɱ taɱ ariyā ācikkhanti: 'Upekkhako satimā sukha-vihārī'ti tativa-jjhānaɱ upasampajja viharati.<br />
					Sukhassa ca pahāṇā dukkhassa ca pahāṇā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catuttha-jjhānaɱ upasampajja viharati.<br />
					Sabbaso rūpa-saññānaɱ samati-k-kamā paṭigha-saññānaɱ attha-gamā nānatta-saññānaɱ amanasi-kārā 'Ananto ākāso' ti Ākāsanañ-c'āyatanaɱ upasampajja viharati.<br />
					Sabbaso Ākāsanañ-c'āyatanaɱ samatik- <span class="f3"><a id="pg266"><span class="f2 g"><b>[266]</b></span></a></span> kamma 'Anantaɱ viññāṇan' ti Viññāṇañ-c'āyatanaɱ upasampajja viharati.<br />
					Sabbaso Viññāṇañ-c'āyatanaɱ samati-k-kamma 'N'atthi kiñcī' ti Ākiñ caññ'āyatanaɱ upasampajja viharati.<br />
					Sabbaso Ākiñ caññ'āyatanaɱ samati-k-kamma n'evasaññā-nāsaññāyatanaɱ upasampajja viharati.<br />
					Sabbaso n'evasaññānā-saññāyatanaɱ samati-k-kamma saññā-vedayita-nirodhaɱ upasampajja viharati.</p>

					<p class="f4"><span class="f3">[<a id="p9.06">9.06</a>][<a href="../../../dhamma-vinaya/pts/dn/dn.33.09.rhyt.pts.htm#p9.06">pts</a>][<a href="../../../dhamma-vinaya/wp/dn/dn.33.09.wlsh.wp.htm#p9.06">bodh</a>][<a href="../../../dhamma-vinaya/bd/dn/dn.33.09.olds.bd.htm#p9.06">olds</a>]</span> Nava anupubba-nirodhā:<br />
					Paṭhama-j-jhānaɱ samāpannassa kāma-saññā niruddhā hoti.<br />
					Dutiya-j-jhānaɱ samāpannassa vitakka-vicārā nirāddhā honti.<br />
					Tatiyajjhānaɱ samāpannassa pīti niruddhā hoti.<br />
					Catutthajjhānaɱ samāpannassa assāsa-passāsā niruddhā honti.<br />
					Ākāsanañ-c'āyatanaɱ samāpannassa rūpa-saññā niruddhā hoti.<br />
					Viññāṇañ-c'āyatanaɱ samāpannassa Ākāsanañ-c'āyatana-saññā niruddhā hoti.<br />
					Akiñ caññāyatanaɱ samāpannassa Viññāṇañ-c'āyatana-saññā niruddhā hoti.<br />
					N'evasaññā-nāsaññāyatanaɱ samāpannassa Ākiñ caññ'āyatana-saññā niruddhā hoti.<br />
					Saññā-vedayita-nirodhaɱ samāpannassa saññā ca vedanā ca niruddhā honti.</p>

					<p class="f4">Ime kho āvuso tena Bhagavatā jānatā passatā arahatā Sammā-Sam-Buddhena nava dhammā sammad-akkhātā. Tattha sabbeh'eva saŋgāyitabbaɱ na vivaditabbaɱ, yatha-yidaɱ Brahma-cariyaɱ addhaniyaɱ  assa cira-ṭṭhitikaɱ, tad assa bahu-jana-hitāya bahu-jana-sukhāya lokānukampāya atthāya hitāya sukhāya deva-manussānaɱ.</p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>