<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṇgiti Suttantam, Sevens." />
<title>DN 33.7: Saṇgiti Suttanta: Sattakam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṇgīti Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"><i>Atthi kho āvuso tena Bhagavatā jānatā passatā arahatā Sammā Sambuddhena satta-dhammā sammad-akkhāto. Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ assa cira-ṭ-ṭhitikaṃ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</i></p>

					<p class="f4">Katame satta?</p>

					<p class="f4"><span class="f3">[<a id="p7.01">7.01</a>][<a href="../../../dhamma-vinaya/pts/dn/dn.33.07.rhyt.pts.htm#p7.01">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.01">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.01">olds</a>]</span> Satta ariya-dhanāni:<br />
					Saddhā-dhanaṃ, sīla-dhanaṃ, hiri-dhanaṃ, ottappa-dhanaṃ, suta-dhanaṃ cāga-dhanaṃ, paññā-dhanaṃ.</p>

					<p class="f4"><span class="f3">[<a id="p7.02">7.02</a>][<a href="../../../dhamma-vinaya/pts/dn/dn.33.07.rhyt.pts.htm#p7.02">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.02">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.02">olds</a>]</span> Satta sabbojjh'aṇgā:<br />
					Sati-sambojjh'aṇgo, dhamma- <span class="f3"><a id="pg252"><span class="f2 g"><b>[252]</b></span></a></span> vicaya-sambojjh'aṇgo, viriya-sambojjh'aṇgo, pīti-sambojjh'aṇgo, passaddhi-sambojjh'aṇgo, samādhi-sambojjh'aṇgo, upekkhā-sambojjh'aṇgo.</p>

					<p class="f4"><span class="f3">[<a id="p7.03">7.03</a>][<a href="../../../dhamma-vinaya/pts/dn/dn.33.07.rhyt.pts.htm#p7.03">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.03">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.03">olds</a>]</span> Satta samādhi-parikkhārā:<br />
					Sammā-diṭṭhi, sammā-saṃkappo sammā-vācā sammā-kammanto, sammā-ājīvo, sammā-vāyāmo, sammā-sati.</p>

					<p class="f4"><span class="f3">[<a id="p7.04">7.04</a>][<a href="../../../dhamma-vinaya/pts/dn/dn.33.07.rhyt.pts.htm#p7.04">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.04">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.04">olds</a>]</span> Satta asad'dhammā:<br />
					Idh'āvuso bhikkhu assaddho hoti, ahiriko hoti, anottapī hoti, appassuto hoti, kusīto hoti, muṭṭha-ssatī hoti, duppañño hoti.</p>

					<p class="f4"><span class="f3">[<a id="p7.05">7.05</a>][<a href="../../../dhamma-vinaya/pts/dn/dn.33.07.rhyt.pts.htm#p7.05">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.05">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.05">olds</a>]</span> Satta Sad'Dhammā:<br />
					Idh'āvuso bhikkhu saddho hoti, hirīmā hoti, ottapī hoti, bahu-s-suto hoti, āraddha-viriyo hoti, upatthika-sati hoti, paññavā hoti.</p>

					<p class="f4"><span class="f3">[<a id="p7.06">7.06</a>][<a href="../../../dhamma-vinaya/pts/dn/dn.33.07.rhyt.pts.htm#p7.06">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.06">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.06">olds</a>]</span> Satta sappurisa-dhammā:<br />
					Idh'āvuso bhikkhu Dhamm'aññū ca hoti, atth'aññū ca, attaññū ca, matt'aññū ca, kāl'aññū ca, paris'aññū ca, puggalaññū ca.</p>

					<p class="f4"><span class="f3">[<a id="p7.07">7.07</a>][<a href="../../../dhamma-vinaya/pts/dn/dn.33.07.rhyt.pts.htm#p7.07">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.07">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.07">olds</a>]</span> Satata niddasa-vatthūni:<br />
					Idh'āvuso bhikkhu sikkhā-samādāne tibba-c-chando hoti āyatiñ ca sikkhā-samādāne avigata-pemo. Dhamma-nisantiyā tibbacchado hoti āyatiñ ca dhamma-nisantiyā avigata-pemo. Icchā-vinaye tibbacchado hoti āyatiñ ca icchā-vinaye avigat-pemo. Paṭisallāne tibba-c-chando hoti āyatiñ ca paṭisallāne avigata-pemo. Vīriyārambhe tibbavchando hoti āyatiñ ca viriy'ārambhe avigata-pemo. Sati-nepakke tibba-c-chando hoti āyatiñ ca sati-napakke avigata- <span class="f3"><a id="pg253"><span class="f2 g"><b>[253]</b></span></a></span> pemo. Diṭṭhi-paṭivedhe tibba-c-chando hoti āyatiñ ca diṭṭhi-paṭivedhe avigata-pemo.</p>

					<p class="f4"><span class="f3">[<a id="p7.08">7.08</a>][<a href="../../../dhamma-vinaya/pts/dn/dn.33.07.rhyt.pts.htm#p7.08">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.08">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.08">olds</a>]</span> Satta saññā:<br />
					Anicca-saññā, anatta-saññā, asubha-saññā, ādīnava-saññā, pahāna-saññā, virāga-saññā, nirodha-saññā.</p>

					<p class="f4"><span class="f3">[<a id="p7.09">7.09</a>][<a href="../../../dhamma-vinaya/pts/dn/dn.33.07.rhyt.pts.htm#p7.09">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.09">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.09">olds</a>]</span> Satta balāni:<br />
					Saddhā-balaṃ, viriya-balaṃ, hiri-balaṃ, ottappa-balaṃ, sati-balaṃ, samādhi-balaṃ, paññā-balaṃ.</p>

					<p class="f4"><span class="f3">[<a id="p7.10">7.10</a>][<a href="../../../dhamma-vinaya/pts/dn/dn.33.07.rhyt.pts.htm#p7.10">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.10">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.10">olds</a>]</span> Satta viññāṇa-ṭ-ṭhitiyo:<br />

					Sant'āvuso sattā nānatta-kāyā nānatta-saññino, seyyathā pi manussā ekacce ca devā ekacce ca vinipātikā. Ayaṃ paṭhamā viññāṇa-ṭ-ṭhiti.<br />

					Sant'āvuso sattā nānatta-kāyā ekatta-saññino seyyathā pi devā Brahma-kāyikā paṭham-ā-bhini-b-battā. Ayaṃ dutiyā viññāṇa-ṭ-ṭhiti.<br />

					Sant'āvuso sattā ekatta-kāyā nānatta-saññino, seyyathā pi devā Ābhassarā. Ayaṃ tatiyā viññāṇa-ṭ-ṭhiti.<br />

					Sant'āvuso sattā ekatta-kāyā ekatta-saññino, seyyathā pi devā Subhakiṇhā. Ayaṃ catutthi viññāṇa-ṭ-ṭhiti.<br />

					Sant'āvuso sattā sabbaso rūpa-saññānaṃ samatikkamā paṭigha-saññānaṃ attha-gamā nānatta-saññānaṃ amanasikārā 'Ananto ākāso' ti Ākāsānañ-c'āyatanūpagā. Ayaṃ pañcami viññāṇa-ṭ-ṭhiti.<br />

					Sant'āvuso sattā sabbaso Ākāsanañ-c'āyatanaṃ samatikkamma 'Anantaṃ viññāṇan' ti Viññāṇañ-c'āyatanūpagā. Ayaṃ chaṭṭhi viññāṇa-ṭ-ṭhiti.<br />

					Sant'āvuso sattā sabbaso Viññāṇañ-c'āyatanaṃ samatikkamma 'N'atthi kiñcī' ti Ākiñ caññ'āyatanūpagā. Ayaṃ sattamī viññāṇa-ṭ-ṭhiti.</p>

					<p class="f4"><span class="f3">[<a id="p7.11">7.11</a>][<a href="../../../dhamma-vinaya/pts/dn/dn.33.07.rhyt.pts.htm#p7.11">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.11">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.11">olds</a>]</span> Satta puggalā dakkhiṇeyyo:<br />
					Ubhato bhāga- <span class="f3"><a id="pg254"><span class="f2 g"><b>[254]</b></span></a></span> vimutto, paññā-vimutto, kāya-sakkhī, diṭṭhi-ppatto, saddhā-vimutto, dhamm'ānusārī, saddh'ānusārī.</p>

					<p class="f4"><span class="f3">[<a id="p7.12">7.12</a>][<a href="../../../dhamma-vinaya/pts/dn/dn.33.07.rhyt.pts.htm#p7.12">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.12">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.12">olds</a>]</span> Satta anusayā:<br />
					Kāmarāg-ā-nusayo, paṭigh-ā-nusayo, diṭṭh'ānusayo, vicikicch-ā-nusayo, mān-ā-nusayo, bhava-rāg-ā-nusayo, avijj-ā-nusayo.</p>

					<p class="f4"><span class="f3">[<a id="p7.13">7.13</a>][<a href="../../../dhamma-vinaya/pts/dn/dn.33.07.rhyt.pts.htm#p7.13">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.13">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.13">olds</a>]</span> Satta saṃyojanāni:<br />
					Anunaya-saṃyojanaṃ, paṭigha-saṃyojanaṃ, diṭṭhi-saṃyojanaṃ, vicikicchā-saṃyojanaṃ, māna-saṃyojanaṃ, bhava-rāga-saṃyojanaṃ, avijjā-saṃyojanaṃ.</p>

					<p class="f4"><span class="f3">[<a id="p7.14">7.14</a>][<a href="../../../dhamma-vinaya/pts/dn/dn.33.07.rhyt.pts.htm#p7.14">pts</a>][<a href="../../../dhamma-vinaya/wp/dn/dn.33.07.wlsh.wp.htm#p7.14">bodh</a>][<a href="../../../dhamma-vinaya/bd/dn/dn.33.07.olds.bd.htm#p7.14">olds</a>]</span> Satta adhikaraṇa-samathā uppannuppannānaṃ adhikaraṇānaṃ samathāya vūpasamāya:<br />
					Sammukhā-vinayo- dātabbo, sati-vinayo dātabbo, amūḷha-vinayo dātabbo, paṭiññāya kāretabbaṃ, yebhuyyasikā, tassa-pāpiyyasikā, tiṇavatthārako.</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena satta dhammā sammad-akkhātā. Tattha sabbeh'eva saṇgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ  assa cira-ṭ-ṭhitikaṃ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.</p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>