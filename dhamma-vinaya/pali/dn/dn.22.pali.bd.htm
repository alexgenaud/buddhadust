<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 22, The Maha Satipatthana Suttantam." />
<title>DN 22: Maha Satipatthana Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p22">Sutta 22</a></h4>

					<h1>Mahā-Satipaṭṭhāna Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="fp3"><a id="pg290"><span class="f2 g"><b>[290]</b></span></a></p>

					<p class="f4">Evaɱ me sutaɱ|| ||</p>

					<p class="f4"><span class="f3">[<a id="p1">1</a>][<a href="../../../dhamma-vinaya/wrrn/dn/dn.22.wrrn.htm#p1">wrrn</a>][<a href="../../../dhamma-vinaya/pts/dn/dn.22.rhyt.pts.htm#p1">pts</a>][<a href="../../../dhamma-vinaya/wp/dn/dn.22.wlsh.wp.htm#p1">bodh</a>][<a href="../../../dhamma-vinaya/ati/dn/dn.22.than.ati.htm#p1">than</a>][<a href="../../../dhamma-vinaya/bd/dn/dn.22.olds.bd.htm#p1">olds</a>][<a href="../../../dhamma-vinaya/misc/dn/dn.22.gnsg.misc.htm#p1">gnsg</a>]</span> Ekaɱ samayaɱ Bhagavā Kurūsu viharati|| ||</p>

					<p class="f4">Kammāssadhamman-nāma Kurūnaɱ nigamo.|| ||</p>

					<p class="f4">Tatra kho Bhagavā bhikkhū amantesi: 'Bhikkhavo' ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad-avoca:|| ||</p>

					<p class="f4">Ekāyano ayaɱ bhikkhave Maggo sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ attha-gamā ñāyassa adhigamāya Nibbānassa sacchi-kiriyāya,||<br />
					yad idaɱ cattāro sati-paṭṭhānā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ,||<br />
					vedanāsu vedan'ānupassī viharati ātāpī sampajāno satimā vineyya loke abhijjhā-domanassaɱ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaɱ,||<br />
					dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4"><span class="f3"><a id="pg291"><span class="f2 g"><b>[291]</b></span></a>[<a id="p2">2</a>][<a href="../../../dhamma-vinaya/wrrn/dn/dn.22.wrrn.htm#p2">wrrn</a>][<a href="../../../dhamma-vinaya/pts/dn/dn.22.rhyt.pts.htm#p2">pts</a>][<a href="../../../dhamma-vinaya/wp/dn/dn.22.wlsh.wp.htm#p2">bodh</a>][<a href="../../../dhamma-vinaya/ati/dn/dn.22.than.ati.htm#p2">than</a>][<a href="../../../dhamma-vinaya/bd/dn/dn.22.olds.bd.htm#p2">olds</a>]</span> Kathañ-ca bhikkhave bhikkhu <a id="body">kāya</a> kāy'ānupassī viharati?|| ||</p>

					<p class="f4">Idha, bhikkhave, bhikkhu arañña-gato vā rukkha-mūla-gato vā suññāgāra-gato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satim upaṭṭha-petvā, so sato va assa-sati, sato passa-sati.|| ||</p>

					<p class="f4">Dīghaɱ vā assa-santo: 'Dīghaɱ assasāmiti,' pajānāti,||<br />
					dīghaɱ vā passa-santo: 'Dīghaɱ passasāmiti,' pajānāti;||<br />
					rassaɱ vā assa-santo: 'Rassaɱ assasāmiti,' pajānāti,||<br />
					rassaɱ vā passa-santo: 'Rassaɱ passasāmiti,' pajānāti.|| ||</p>

					<p class="f4">'Sabba-kāya-paṭisaŋvedi assasissāmiti,' sikkhati;||<br />
					'Sabba-kayapatisaɱvedi passasissāniti,' sikkhati.|| ||</p>

					<p class="f4">'Passa-m-bhayaɱ kāya-sankhāraɱ assasissāmiti,' sikkhati,||<br />
					'Passa-m-bhayaɱ kāya-sankhāram passasissāmiti,' sikkhati.|| ||</p>

					<p class="f4">Seyyathā pi, bhikkhave, dakkho bhamakāro vā bhamakārantevāsī vā dīghaɱ vā añchanto: 'Digham añchāmiti,' pajānāti||<br />
					rassaɱ vā achanto: 'Rassaɱ añchāmiti,' pajānāti;||<br />
					Evam-eva kho bhikkhave bhikkhu dīghaɱ vā assa-santo: 'Dīghaɱ assasāmiti,' pajānāti,||<br />
					dīghaɱ vā passa-santo: 'Dīghaɱ passasāmiti,' pajānāti;||<br />
					rassaɱ vā assa-santo: 'Rassaɱ assasāmiti,' pajānāti,||<br />
					rassaɱ vā passa-santo: 'Rassaɱ passasāmiti,' pajānāti.|| ||</p>

					<p class="f4">'Sabba-kāya-paṭisaŋvedi assasissāmiti,' sikkhati;||<br />
					'Sabba-kaya-patisaɱvedi passasissāni' ti.sikkhati.|| ||</p>

					<p class="f4">'Passa-m-bhayaɱ kāya-sankhāraɱ assasissāmiti,' sikkhati;||<br />
					'Passa-m-bhayaɱ kāya-sankhāram passasissāmiti,' sikkhati.</p>

					<p>&nbsp;</p>

					<p class="fp4 in1"><a id="pg292"><span class="f2 g"><b>[292]</b></span></a> Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p3">3</a>][<a href="../../../dhamma-vinaya/wrrn/dn/dn.22.wrrn.htm#p3">wrrn</a>][<a href="../../../dhamma-vinaya/pts/dn/dn.22.rhyt.pts.htm#p3">pts</a>][<a href="../../../dhamma-vinaya/wp/dn/dn.22.wlsh.wp.htm#p3">bodh</a>][<a href="../../../dhamma-vinaya/ati/dn/dn.22.than.ati.htm#p3">than</a>][<a href="../../../dhamma-vinaya/bd/dn/dn.22.olds.bd.htm#p3">olds</a>]</span> Puna ca paraɱ bhikkhave bhikkhu gacchanto vā:||<br />
					'Gacchāmīti,' pajānāti;||<br />
					ṭhito vā: 'ṭhito'mhī' ti.pajānāti;||<br />
					nisinno vā: 'nisinno'mhī' ti.pajānāti;||<br />
					sayāno vā: 'sayāno'mhī' ti.pajānāti.|| ||</p>

					<p class="f4">Yathā yathā vā pan'assa kāyo paṇihito hoti,||<br />
					tathā tathā naɱ pajānāti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p4">4</a>][<a href="../../../dhamma-vinaya/wrrn/dn/dn.22.wrrn.htm#p4">wrrn</a>][<a href="../../../dhamma-vinaya/pts/dn/dn.22.rhyt.pts.htm#p4">pts</a>][<a href="../../../dhamma-vinaya/wp/dn/dn.22.wlsh.wp.htm#p4">bodh</a>][<a href="../../../dhamma-vinaya/ati/dn/dn.22.than.ati.htm#p4">than</a>][<a href="../../../dhamma-vinaya/bd/dn/dn.22.olds.bd.htm#p4">olds</a>]</span> Puna ca paraɱ bhikkhave bhikkhu abhikkante paṭikkante sampajāna-kārī hoti||<br />
					Ālokite vilokite sampajāna-kārī hoti,||<br />
					Samiñjite pasārite sampajāna-kārī hoti,||<br />
					Saŋghāṭi-patta-cīvara-dhāraṇe sampajāna-kārī hoti,||<br />
					Asite pīte khāyite sāyite sampajāna-kārī hoti,||<br />
					Uccāra-passāvakamme sampajāna-kārī hoti,||<br />
					Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p>&nbsp;</p>

					<p class="fp4 in1"><a id="pg293"><span class="f2 g"><b>[293]</b></span></a> Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../dhamma-vinaya/wrrn/dn/dn.22.wrrn.htm#p5">wrrn</a>][<a href="../../../dhamma-vinaya/pts/dn/dn.22.rhyt.pts.htm#p5">pts</a>][<a href="../../../dhamma-vinaya/wp/dn/dn.22.wlsh.wp.htm#p5">bodh</a>][<a href="../../../dhamma-vinaya/ati/dn/dn.22.than.ati.htm#p5">than</a>][<a href="../../../dhamma-vinaya/bd/dn/dn.22.olds.bd.htm#p5">olds</a>]</span> Puna ca paraɱ bhikkhave bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūran-nāna-p-pakārassa asucino pacc-a-vekkhati:||<br />
					'Atthi imasmiɱ kāye kesā lomā nakhā dantā taco maɱsaɱ nahāru aṭṭhī aṭṭhi-miñjā vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ anta-guṇaɱ udariyaɱ karīsaɱ, pittaɱ semhaɱ pubbo lohitaɱ sedo medo assu vasā khe'o siŋghāṇikā lasikā muttan,' ti.|| ||</p>

					<p class="f4">Seyyathā pi, bhikkhave, ubhato-mukhā muto'ī pūrā nānā-vihitassa dhaññassa,||<br />
					seyyath'idaɱ: sālīnaɱ vīhīnaɱ muggānaɱ māsānaɱ tilānaɱ taṇḍulānaɱ, tam enaɱ cakkhumā puriso muñcitvā pacc-a-vekkheyya:||<br />
					'Ime sālī, ime vīhī, ime muggā, ime māsā, ime tilā, ime taṇḍulā.' ti||<br />
					— evam eva kho, bhikkhave, bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūran-nāna-p-pakārassa asucino pacc-a-vekkhati:||<br />
					'Atthi imasmiɱ kāye kesā lomā nakhā dantā taco maɱsaɱ <a id="pg294"><span class="f2 g"><b>[294]</b></span></a> nahāru-atthī aṭṭhi-miñjā vakkaɱ hadayam yakanaɱ kilomakaɱ pihakaɱ pa-p-phāsaɱ antaɱ anta-guṇaɱ udariyaɱ karīsaɱ, pitttaɱ semahaɱ pubbo lohitaɱ sedo medo assu vasā khe'o siŋghāṇikā lasikā muttan,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p6">6</a>][<a href="../../../dhamma-vinaya/wrrn/dn/dn.22.wrrn.htm#p6">wrrn</a>][<a href="../../../dhamma-vinaya/pts/dn/dn.22.rhyt.pts.htm#p6">pts</a>][<a href="../../../dhamma-vinaya/wp/dn/dn.22.wlsh.wp.htm#p6">bodh</a>][<a href="../../../dhamma-vinaya/ati/dn/dn.22.than.ati.htm#p6">than</a>][<a href="../../../dhamma-vinaya/bd/dn/dn.22.olds.bd.htm#p6">olds</a>]</span> Puna ca paraɱ bhikkhave bhikkhu imam eva kāyaɱ yathā-ṭhitaɱ yathā-paṇihitaɱ dhātuso pacc-a-vekkhati:||<br />
					'Atthi imasmiɱ kāye paṭhavī-dhātu āpo-dhātu tejo-dhātu vāyo-dhātu,' ti.|| ||</p>

					<p class="f4">Seyyathā pi, bhikkhave, dakkho go-ghātako vā go-ghātak-antevāsī vā gāviɱ vadhitvā cātu-m-mahā-pathe bilaso paṭivibhajitvā nisinno assa,||<br />
					evam eva kho, bhikkhave, bhikkhu imam eva kāyaɱ yathā-ṭhitaɱ yathā-paṇihitaɱ dhātuso pacc-a-vekkhati:||<br />
					'Atthi imasmiɱ kāye paṭhavī-dhātu āpo-dhātu tejo-dhātu vāyo-dhātu,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ <a id="pg295"><span class="f2 g"><b>[295]</b></span></a> viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p7">7</a>][<a href="../../../dhamma-vinaya/wrrn/dn/dn.22.wrrn.htm#p7">wrrn</a>][<a href="../../../dhamma-vinaya/pts/dn/dn.22.rhyt.pts.htm#p7">pts</a>][<a href="../../../dhamma-vinaya/wp/dn/dn.22.wlsh.wp.htm#p7">bodh</a>][<a href="../../../dhamma-vinaya/ati/dn/dn.22.than.ati.htm#p7">than</a>][<a href="../../../dhamma-vinaya/bd/dn/dn.22.olds.bd.htm#p7">olds</a>]</span> Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ||<br />
					ekāhamataɱ vā dvīhanatam vā tīhamataɱ vā uddhumātakaɱ vinīlakaɱ vipubbaka-jātaɱ,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ dhammo evaɱ bhāvī etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p8">8</a>][<a href="../../../dhamma-vinaya/wrrn/dn/dn.22.wrrn.htm#p8">wrrn</a>][<a href="../../../dhamma-vinaya/pts/dn/dn.22.rhyt.pts.htm#p8">pts</a>][<a href="../../../dhamma-vinaya/wp/dn/dn.22.wlsh.wp.htm#p8">bodh</a>][<a href="../../../dhamma-vinaya/ati/dn/dn.22.than.ati.htm#p8">than</a>][<a href="../../../dhamma-vinaya/bd/dn/dn.22.olds.bd.htm#p8">olds</a>]</span> Puna ca paraɱ bhikkhave bikkhu seyyathā pi passeyya sarīraɱ sīvathikāya chaḍḍitaɱ||<br />
					kākehi vā khajja-mānaɱ kulalehi vā khajja-mānaɱ gijjhehi vā khajja-mānaɱ supāṇehi vā khajja-mānaɱ siggālehi vā khajja-mānaɱ vividehi vā pāṇaka-jātehi khajja-mānaɱ,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvī etaɱ anatīto,' ti.|| ||</p>

					<p>&nbsp;</p>

					<p class="fp4 in1"><a id="pg296"><span class="f2 g"><b>[296]</b></span></a> Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p9">9</a>][<a href="../../../dhamma-vinaya/wrrn/dn/dn.22.wrrn.htm#p9">wrrn</a>][<a href="../../../dhamma-vinaya/pts/dn/dn.22.rhyt.pts.htm#p9">pts</a>][<a href="../../../dhamma-vinaya/wp/dn/dn.22.wlsh.wp.htm#p9">bodh</a>][<a href="../../../dhamma-vinaya/bd/dn/dn.22.olds.bd.htm#p9">olds</a>]</span> Puna ca paraɱ bhikkhave bhikkhu seyyathā pi passeyya sarīraɱ sīvahikāya chaḍḍitaɱ,||<br />
					aṭṭhi-saŋkhalikaɱ sa-maɱsa-lohitaɱ nahāru-sambandhaɱ,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvi etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4">Puna ca paraɱ bhikkhave bhikkhu seyyathā pi passeyya sarīraɱ sīvahikāya chaḍḍitaɱ,||<br />
					aṭṭhi-sŋkhalikaɱ nimmaɱsa-lohita-makkhitaɱ nahāru-sambandhaɱ,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvi etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4">Puna ca paraɱ bhikkhave bhikkhu seyyathā pi passeyya sarīraɱ sīvahikāya chaḍḍitaɱ,||<br />
					aṭṭhi-saŋkhalikaɱ apagata-maɱsa-lohitaɱ nahāru-sambandhaɱ,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvi etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4">Puna ca paraɱ bhikkhave bhikkhu seyyathā pi passeyya sarīraɱ sīvahikāya chaḍḍitaɱ,||<br />
					aṭṭhikāni upagata-sambandhāni disā-vidisāsu vikkhittāni aññene hatthattikaɱ aññena pādaṭṭhikaɱ aññena jaŋghaṭṭhikaɱ aññena ūraṭṭhikaɱ aññena kaṭaṭṭhikaɱ <a id="pg297"><span class="f2 g"><b>[297]</b></span></a> aññena piṭṭhi-kaṇṭakaɱ aññena sīsa-kaṭāhaɱ,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvi etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4"><span class="f3">[<a id="p10">10</a>][<a href="../../../dhamma-vinaya/wrrn/dn/dn.22.wrrn.htm#p10">wrrn</a>][<a href="../../../dhamma-vinaya/pts/dn/dn.22.rhyt.pts.htm#p10">pts</a>][<a href="../../../dhamma-vinaya/wp/dn/dn.22.wlsh.wp.htm#p10">bodh</a>][<a href="../../../dhamma-vinaya/bd/dn/dn.22.olds.bd.htm#p10">olds</a>]</span> Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ,||<br />
					aṭṭhikāni setāni saŋkha-vaṇṇūpanibhāni,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvi etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4">Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ,||<br />
					aṭṭhikāni puñjakitāni tero-vassikāni,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvi etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<p class="f4">Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ,||<br />
					aṭṭhikāni pūtīni cuṇṇaka-jātāni,||<br />
					so imam eva kāyaɱ upasaŋharati:||<br />
					'Ayam pi kho kāyo evaɱ-dhammo evaɱ-bhāvi etaɱ anatīto,' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā kāye kāy'ānupassī viharati,||<br />
					bahiddhā vā kāye <a id="pg298"><span class="f2 g"><b>[298]</b></span></a> kāy'ānupassī viharati,||<br />
					ajjhatta-bahiddhā vā kāye kāy'ānupassī viharati.|| ||</p>

					<p class="fp4 in1">Samudaya-Dhamm'ānupassī vā kāyasmiɱ viharati,||<br />
					vaya-Dhamm'ānupassī vā kāyasmiɱ viharati,||<br />
					samudaya-vaya-Dhamm'ānupasī vā kāyasmiɱ viharati.|| ||</p>

					<p class="fp4 in1">'Atthi kāyo,' ti vā pan'assa sati pacc'upaṭṭhitā hoti yāvad-eva ñāṇa-mattāya patissati-mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evam-pi bhikkhave bhikkhu kāye kāy'ānupassī viharati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p11">11</a>][<a href="../../../dhamma-vinaya/wrrn/dn/dn.22.wrrn.htm#p11">wrrn</a>][<a href="../../../dhamma-vinaya/pts/dn/dn.22.rhyt.pts.htm#p11">pts</a>][<a href="../../../dhamma-vinaya/wp/dn/dn.22.wlsh.wp.htm#p11">bodh</a>][<a href="../../../dhamma-vinaya/ati/dn/dn.22.than.ati.htm#p11">than</a>][<a href="../../../dhamma-vinaya/bd/dn/dn.22.olds.bd.htm#p11">olds</a>]</span> Kathañ ca bhikkhave bhikkhu <a id="sensexperience">vedanāsu</a> vedan'ānupassī viharati?|| ||</p>

					<p class="f4">Idha, bhikkhave, bhikkhu sukhaɱ vedanaɱ vediya-māno:||<br />
					'Sukhaɱ vedanaɱ vediyāmī' ti.pajānati;||<br />
					dukkhaɱ vedanaɱ vediya-māno:||<br />
					'Dukkhaɱ vedanaɱ vediyāmī' ti.pajānati;||<br />
					adukkhamamasukhaɱ vedanaɱ vediya-māno:||<br />
					'Adukkhamamasukhaɱ vedanaɱ vediyāmī' ti.pajānati.|| ||</p>

					<p class="f4">Sāmisaɱ vā sukhaɱ vedanaɱ vediya-māno:||<br />
					'Sāmisaɱ sukhaɱ vedanaɱ vediyāmī' ti.pajānāti.|| ||</p>

					<p class="f4">Nirāmisaɱ vā sukhaɱ vedanaɱ vediya-māno:||<br />
					'Nirāmisaɱ sukhaɱ vedanaɱ vediyāmī' ti.pajānāti.|| ||</p>

					<p class="f4">Sāmisaɱ vā dukkhaɱ vedanaɱ vediya-māno:||<br />
					'Sāmisaɱ dukkhaɱ vedanaɱ vediyāmī' ti.pajānāti.|| ||</p>

					<p class="f4">Nirāmisaɱ vā dukkkhaɱ vedanaɱ vediya-māno:||<br />
					'Nirāmisaɱ dukkhaɱ vedanaɱ vediyāmī' ti.pajānāti.|| ||</p>

					<p class="f4">Sāmisaɱ vā adukkhamamasukhaɱ vedanaɱ vediya-māno:||<br />
					'Sāmisaɱ adukkhamamasukhaɱ vedanaɱ vediyāmī' ti.pajānāti.|| ||</p>

					<p class="f4">Nirāmisaɱ vā adukkhamamasukhaɱ vedanaɱ vediya-māno:||<br />
					'Nirāmisaɱ vā adukkhamamasukhaɱ vedanaɱ vediyāmī' ti.pajānāti.||</p>

					<p>&nbsp;</p>

					<p class="fp4 in1">Iti ajjhattaɱ vā vedanāsu vedan'ānupassī viharati;||<br />
					bahiddhā va vedanaɱ vediya-māno viharati,||<br />
					ajjhattabahiddna vā vedanaɱ vediya-māno viharati.|| ||</p>

					<p class="fp4 in1">Samudaya-Dhamm'ānupassī vā vedanāsu viharati,||<br />
					vaya- <a id="pg299"><span class="f2 g"><b>[299]</b></span></a> Dhamm'ānupassī vā vedanaɱ vediya-māno,||<br />
					samudayavaya Dhamm'ānupassī vā vedanaɱ vediya-māno.|| ||</p>

					<p class="fp4 in1">'Atthi vedanā' ti vā pan'assa sati pacc'upaṭṭhitā hoti yāvad-eva ñāṇamattāya patissati mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu vedanāsu vedan'ānupassī viharati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p12">12</a>][<a href="../../../dhamma-vinaya/wrrn/dn/dn.22.wrrn.htm#p12">wrrn</a>][<a href="../../../dhamma-vinaya/pts/dn/dn.22.rhyt.pts.htm#p12">pts</a>][<a href="../../../dhamma-vinaya/wp/dn/dn.22.wlsh.wp.htm#p12">bodh</a>][<a href="../../../dhamma-vinaya/ati/dn/dn.22.than.ati.htm#p12">than</a>][<a href="../../../dhamma-vinaya/bd/dn/dn.22.olds.bd.htm#p12">olds</a>]</span> Kathañ-ca bhikkhave bhikkhu citte citt'ānupassī viharati?|| ||</p>

					<p class="f4">Idha, bhikkhave, bhikkhu sarāgaɱ vā cittaɱ||<br />
					'Sarāgaɱ cittan' ti pajānāti;||<br />
					vīta-rāgaɱ vā cittaɱ||<br />
					'Vīta-rāgaɱ cittan' ti pajānāti;||<br />
					sadosaɱ vā cittaɱ||<br />
					'Sadosaɱ cittan' ti pajānāti;||<br />
					vīta-dosaɱ vā cittaɱ||<br />
					'Vīta-dosaɱ cittan' ti pajānāti;||<br />
					samohaɱ vā cittaɱ||<br />
					'Samohaɱ cittan' ti pajānāti;||<br />
					vīta-mohaɱ vā cittaɱ||<br />
					'Vīta-mohaɱ cittan' ti pajānāti;||<br />
					sankhittaɱ vā cittaɱ||<br />
					'Sankhittaɱ cittan' ti pajānāti;,||<br />
					vikkhittaɱ vā cittaɱ||<br />
					'Vikkhittaɱ cittan' ti pajānāti;||<br />
					mahaggataɱ vā cittaɱ||<br />
					'Mahaggataɱ cittaɱ' ti pajānāti;||<br />
					amahaggataɱ vā cittaɱ||<br />
					'Amahaggataɱ cittaɱ' ti pajānāti;||<br />
					sa-uttaraɱ vā cittaɱ||<br />
					'Sa-uttaraɱ cittaɱ' ti pajānāti;||<br />
					anuttaraɱ vā cittaɱ||<br />
					'Anuttaraɱ cittan' ti pajānāti;||<br />
					samāhitaɱ vā cittaɱ||<br />
					'Samāhitaɱ cittan' ti pajānāti;||<br />
					asamāhitaɱ vā cittaɱ||<br />
					'Asamāhitaɱ cittan' ti pajānāti;||<br />
					vimuttaɱ vā cittaɱ||<br />
					'Vimuttaɱ cittan' ti pajānāti;||<br />
					avimuttaɱ vā cittaɱ||<br />
					'Avimuttaɱ cittan' ti pajānāti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā citte citt'ānupassī viharati,||<br />
					bahiddhā vā citte citt'ānupassī viharati,||<br />
					ajjhattabahiddhā vā citte citt'ānupassī viharati.|| ||</p>

					<p class="fp4 in1">Samudaya-Dhamm'ānupassī vā cittasmiɱ viharati,||<br />
					vaya-Dhamm'ānupassī vā cittasmiɱ viharati,||<br />
					samudayavaya-Dhamm'ānupassī vā cittasmiɱ viharati.|| ||</p>

					<p class="fp4 in1">'Atthi cittan' ti vā pan'assa sati pacc'upaṭṭhitā <a id="pg300"><span class="f2 g"><b>[300]</b></span></a> hoti yāvad-eva ñāṇamattāya patissati mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu citte citt'ānupassī viharati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p13">13</a>][<a href="../../../dhamma-vinaya/wrrn/dn/dn.22.wrrn.htm#p13">wrrn</a>][<a href="../../../dhamma-vinaya/pts/dn/dn.22.rhyt.pts.htm#p13">pts</a>][<a href="../../../dhamma-vinaya/wp/dn/dn.22.wlsh.wp.htm#p13">bodh</a>][<a href="../../../dhamma-vinaya/ati/dn/dn.22.than.ati.htm#p13">than</a>][<a href="../../../dhamma-vinaya/bd/dn/dn.22.olds.bd.htm#p13">olds</a>]</span> Kathañ-ca bhikkhave bhikkhu dhammesu Dhamm'ānupassī viharati?|| ||</p>

					<p class="f4">Idha, bhikkhave, bhikkhu dhammesu Dhamm'ānupassī viharati pañcasu nīvaraṇesu.|| ||</p>

					<p class="f4">Kathañ-ca bhikkhave bhikkhu dhammesu Dhamm'ānupassī vhharati pañcasu nīvaraṇesu?|| ||</p>

					<p class="f4">Idha, bhikkhave, bhikkhu santaɱ vā ajjhattaɱ kāma-c-chandaɱ:||<br />
					'Atthi me ajjhattaɱ kāma-c-chando' ti pajānāti,||<br />
					asantaɱ vā ajjhattaɱ kāma-c-chandaɱ:||<br />
					'N'atthi me ajjhattaɱ kāma-c-chando' ti pajānāti.|| ||</p>

					<p class="f4">Yathā ca anuppannassa kāma-c-chandassa uppādo hoti tañ-ca pajānāti,||<br />
					yathā ca uppannassa kāma-c-chandassa pahānaɱ hoti tañ-ca pajānāti,||<br />
					yathhā ca pahīnassa kāma-c-chandassa āyatiɱ anuppādo hoti tañ-ca pajānāti.|| ||</p>

					<p class="f4">Santaɱ vā ajjhattaɱ vyāpādaɱ:||<br />
					'Atthi me ajjhattaɱ vyāpādo' ti pajānāti,||<br />
					asantaɱ vā ajjhattaɱ vyāpādo:||<br />
					'N'atthi me ajjhattaɱ vyāpādo' ti pajānāti.|| ||</p>

					<p class="f4">Yathā ca anuppannāya vyāpādaassa uppādo hoti tañ-ca pajānāti,||<br />
					yathā ca uppannāya vyāpādaassa pahānaɱ hoti tañ-ca pajānati,||<br />
					yathā ca pahīnāya vyāpādaassa āyatiɱ anuppādo hoti tañ-ca pajānāti.|| ||</p>

					<p class="f4">Santaɱ vā ajjhattaɱ thīna-middhaɱ:||<br />
					'Atthi me ajjhattaɱ thīna-middhan' ti pajānāti,||<br />
					asantaɱ vā ajjhattaɱ thīna-middhan:||<br />
					'N'atthi me ajjhattaɱ thīna-middhan' ti pajānāti.|| ||</p>

					<p class="f4">Yathā ca anuppannāya thīna-middhassa uppādo hoti tañ-ca pajānāti,||<br />
					yathā ca uppannāya thīna-middhassa pahānaɱ hoti tañ-ca pajānati,||<br />
					yathā ca pahīnāya thīna-middhassa āyatiɱ anuppādo hoti tañ-ca pajānāti.|| ||</p>

					<p class="f4">Santaɱ vā ajjhattaɱ uddhacca-kukkuccaɱ:||<br />
					'Atthi me <a id="pg301"><span class="f2 g"><b>[301]</b></span></a> ajjhattaɱ uddhacca-kukkuccan' ti pajānāti,||<br />
					asantaɱ vā ajjhattaɱ uddhacca-kukkuccan:||<br />
					'N'atthi me ajjhattaɱ uddhacca-kukkuccan' ti pajānāti.|| ||</p>

					<p class="f4">Yathā ca anuppannāya uddhacca-kukkuccassa uppādo hoti tañ-ca pajānāti,||<br />
					yathā ca uppannāya uddhacca-kukkuccassa pahānaɱ hoti tañ-ca pajānati,||<br />
					yathā ca pahīnāya uddhacca-kukkuccassa āyatiɱ anuppādo hoti tañ-ca pajānāti.|| ||</p>

					<p class="f4">Santaɱ vā ajjhattaɱ vici-kicchaɱ:||<br />
					'Atthi me ajjhattaɱ vicikicchā' ti pajānāti,||<br />
					asantaɱ vā ajjhattaɱ vici-kicchaɱ:||<br />
					'N'atthi me ajjhattaɱ vicikicchā' ti pajānāti.|| ||</p>

					<p class="f4">Yathā ca anuppannāya vicikicchāya uppādo hoti tañ-ca pajānāti,||<br />
					yathā ca uppannāya vicikicchāya pahānaɱ hoti tañ-ca pajānati,||<br />
					yathā ca pahīnāya vicikicchāya āyatiɱ anuppādo hoti tañ-ca pajānāti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā dhammesu Dhamm'ānupassī viharati,||<br />
					bahiddhā vā dhammesu Dhamm'ānupassī viharati,||<br />
					ajjhattabahiddhā vā dhammesu Dhamm'ānupassī viharati.|| ||</p>

					<p class="fp4 in1">Samudaya-Dhamm'ānupassī vā dhammesu viharati,||<br />
					vayDhamm'ānupassī vā dhammesu viharati,||<br />
					samudaya-vaya-Dhamm'ānupassī vā dhammesu viharati.|| ||</p>

					<p class="fp4 in1">'Atthi dhammā' ti vā pan'assa sati pacc'upaṭṭhitā hoti yāvad-eva ñāṇamattāya patissati mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu dhammesu Dhamm'ānupassī viharati pañcasu nīvaraṇesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p14">14</a>][<a href="../../../dhamma-vinaya/wrrn/dn/dn.22.wrrn.htm#p14">wrrn</a>][<a href="../../../dhamma-vinaya/pts/dn/dn.22.rhyt.pts.htm#p14">pts</a>][<a href="../../../dhamma-vinaya/wp/dn/dn.22.wlsh.wp.htm#p14">bodh</a>][<a href="../../../dhamma-vinaya/ati/dn/dn.22.than.ati.htm#p14">than</a>][<a href="../../../dhamma-vinaya/bd/dn/dn.22.olds.bd.htm#p14">olds</a>]</span> Puna ca paraɱ bhikkhave bhikkhu dhammesu Dhamm'ānupassī viharati pañcas'upādāna-k-khandhesu.|| ||</p>

					<p class="f4">Kathañ-ca bhikkhave bhikkhu dhammesu Dhamm'ānupassī viharati pañcas'upādāna-k-khandesu?|| ||</p>

					<p class="f4">Idha, bhikkhave, bhikkhu:||<br />
					'Iti rūpaɱ, iti rūpassa samudayo, iti rūpassa atthagamo;||<br />
					iti vedanā, iti vedanāya samudayo; iti vedanāya atthagamo;||<br />
					iti saññā, iti saññāya samudayo, iti saññāya atthagamo;||<br />
					iti sankhārā, <a id="pg302"><span class="f2 g"><b>[302]</b></span></a> iti sankhārāṇaɱ samudayo, iti sankhārāṇaɱ atthagamo;||<br />
					iti viññāṇaɱ, iti viññāṇassa samudayo, iti viññāṇassa atthagamo' ti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā dhammesu Dhamm'ānupassī viharati,||<br />
					bahiddhā vā dhammesu Dhamm'ānupassī viharati,||<br />
					ajjhattabahiddhā vā dhammesu Dhamm'ānupassī viharati.|| ||</p>

					<p class="fp4 in1">Samudaya-Dhamm'ānupassī vā dhammesu viharati,||<br />
					vayDhamm'ānupassī vā dhammesu viharati,||<br />
					samudaya-vaya-Dhamm'ānupassī vā dhammesu viharati.|| ||</p>

					<p class="fp4 in1">'Atthi dhammā' ti vā pan'assa sati pacc'upaṭṭhitā hoti yāvad-eva ñāṇamattāya patissati mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu dhammesu Dhamm'ānupassī viharati pañcas'upādāna-k-khandhesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p15">15</a>][<a href="../../../dhamma-vinaya/wrrn/dn/dn.22.wrrn.htm#p15">wrrn</a>][<a href="../../../dhamma-vinaya/pts/dn/dn.22.rhyt.pts.htm#p15">pts</a>][<a href="../../../dhamma-vinaya/wp/dn/dn.22.wlsh.wp.htm#p15">bodh</a>][<a href="../../../dhamma-vinaya/ati/dn/dn.22.than.ati.htm#p15">than</a>][<a href="../../../dhamma-vinaya/bd/dn/dn.22.olds.bd.htm#p15">olds</a>]</span> Puna ca paraɱ bhikkhave bhikkhu dhammesu Dhamm'ānupassī viharati chasu ajjhattikabāhiresu āyatanesu.|| ||</p>

					<p class="f4">Kathañ-ca bhikkhave bhikkhu dhammesu Dhamm'ānupassī viharati chasu ajjhattikabāhiresu āyatanesu?|| ||</p>

					<p class="f4">Ihha bhikkhave bhikkhu cakkhuñ-ca pajānāti rūpe ca pajānāti,||<br />
					yañ-ca tad-ubhayaɱ paṭicca uppajjati saŋyojanam tañ-ca pajānāti,||<br />
					yathā ca anuppannassa saŋyojanassa uppādo hoti tañ-ca pajānāti,||<br />
					yathā ca uppannassa saŋyojanassa pahānaɱ hoti tañ-ca pajāāti,||<br />
					yathā ca pahīnassa saŋyojanassa āyatiɱ anuppādo hoti tañ-ca pajānāti|| ||</p>

					<p class="f4">Sotañ-ca pajānāti sadde ca pajānāti||<br />
					yañ-ca tad-ubhayaɱ paṭicca uppajjati saŋyojanam tañ-ca pajānāti,||<br />
					yathā ca anuppannassa saŋyojanassa uppādo hoti tañ-ca pajānāti,||<br />
					yathā ca uppannassa saŋyojanassa pahānaɱ hoti tañ-ca pajāāti,||<br />
					yathā ca pahīnassa saŋyojanassa āyatiɱ anuppādo hoti tañ-ca pajānāti.|| ||</p>

					<p class="f4">Ghānañ-ca pajānāti gandhe ca pajānāti||<br />
					yañ-ca tad-ubhayaɱ paṭicca uppajjati saŋyojanam tañ-ca pajānāti,||<br />
					yathā ca anuppannassa saŋyojanassa uppādo hoti tañ-ca pajānāti,||<br />
					yathā ca uppannassa saŋyojanassa pahānaɱ hoti tañ-ca pajāāti,||<br />
					yathā ca pahīnassa saŋyojanassa āyatiɱ anuppādo hoti tañ-ca pajānāti.|| ||</p>

					<p class="f4">Jivhañ-ca pajānāti rase ca pajāti||<br />
					yañ-ca tad-ubhayaɱ paṭicca uppajjati saŋyojanam tañ-ca pajānāti,||<br />
					yathā ca anuppannassa saŋyojanassa uppādo hoti tañ-ca pajānāti,||<br />
					yathā ca uppannassa saŋyojanassa pahānaɱ hoti tañ-ca pajāāti,||<br />
					yathā ca pahīnassa saŋyojanassa āyatiɱ anuppādo hoti tañ-ca pajānāti.|| ||</p>

					<p class="f4">Kāyañ-ca pajānāti phoṭṭhabbe ca pajāāti||<br />
					yañ-ca tad-ubhayaɱ paṭicca uppajjati saŋyojanam tañ-ca pajānāti,||<br />
					yathā ca anuppannassa saŋyojanassa uppādo hoti tañ-ca pajānāti,||<br />
					yathā ca uppannassa saŋyojanassa pahānaɱ hoti tañ-ca pajāāti,||<br />
					yathā ca pahīnassa saŋyojanassa āyatiɱ anuppādo hoti tañ-ca pajānāti.|| ||</p>

					<p class="f4">Manañ-ca pajānāti dhamme ca pajānāti,||<br />
					yañ-ca tad <a id="pg303"><span class="f2 g"><b>[303]</b></span></a> ubhayaɱ paṭicca uppajjati saŋyojanaɱ tañ-ca pajānāti,||<br />
					yathā ca anuppannassa saŋyojanassa uppādo hoti tañ-ca pajānāti,||<br />
					yathā ca uppannassa saŋyojanassa pahānaɱ hoti tañ-ca pajānāti,||<br />
					yathā ca pahīnassa saɱyohanassa  āyatiɱ anuppādo hoti tañ-ca pajānāti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā dhammesu Dhamm'ānupassī viharati,||<br />
					bahiddhā vā dhammesu Dhamm'ānupassī viharati,||<br />
					ajjhattabahiddhā vā dhammesu Dhamm'ānupassī viharati.|| ||</p>

					<p class="fp4 in1">Samudaya-Dhamm'ānupassī vā dhammesu viharati,||<br />
					vayDhamm'ānupassī vā dhammesu viharati,||<br />
					samudaya-vaya-Dhamm'ānupassī vā dhammesu viharati.|| ||</p>

					<p class="fp4 in1">'Atthi dhammā' ti vā pan'assa sati pacc'upaṭṭhitā hoti yāvad-eva ñāṇamattāya patissatimattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu dhammesu Dhamm'ānupassī viharati chasu ajjhattikabāhiresu āayatanesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p16">16</a>][<a href="../../../dhamma-vinaya/wrrn/dn/dn.22.wrrn.htm#p16">wrrn</a>][<a href="../../../dhamma-vinaya/pts/dn/dn.22.rhyt.pts.htm#p16">pts</a>][<a href="../../../dhamma-vinaya/wp/dn/dn.22.wlsh.wp.htm#p16">bodh</a>][<a href="../../../dhamma-vinaya/ati/dn/dn.22.than.ati.htm#p16">than</a>][<a href="../../../dhamma-vinaya/bd/dn/dn.22.olds.bd.htm#p16">olds</a>]</span> Puna ca paraɱ bhikkhave bhikkhu dhammesu Dhamm'ānupassī viharati sattasu bojjhaŋgesu.|| ||</p>

					<p class="f4">Kathañ-ca bhikkhave bhikkhu dhammesu Dhamm'ānupassī viharati sattasu bojjhaŋgesu?|| ||</p>

					<p class="f4">Idha, bhikkhave, bhikkhu santaɱ vā ajjhattaɱ sati-sambojjh-a-ŋgaɱ:||<br />
					'Atthi me ajjhattaɱ sati-sambojjhaŋgo' ti pajānāti.|| ||</p>

					<p class="f4">Asantaɱ vā ajjhattaɱ sati-sambojjh-a-ŋgaɱ:||<br />
					'N'atthi me ajjhattaɱ sati-sambojjhaŋgo' ti pajānāti.|| ||</p>

					<p class="f4">Yathā ca anuppannassa sati-sambojjh-a-ŋgassa uppādo hoti tañ-ca pajānāti,||<br />
					yathā ca uppannassa sati-sambojjh-a-ŋgassa bhāvanāpāripūrī hoti tañ-ca pajānāti.|| ||</p>

					<p>&nbsp;</p>

					<p class="f4">Santaɱ vā ajjhattaɱ dhamma-vicaya-sambojjh-a-ŋgaɱ:||<br />
					'Atthi me ajjhattaɱ dhamma-vicaya-sambojjhaŋgo' ti pajānāti.|| ||</p>

					<p class="f4">Asantaɱ vā ajjhattaɱ dhamma-vicaya-sambojjh-a-ŋgaɱ:||<br />
					'N'atthi me ajjhattaɱ dhamma-vicaya-sambojjhaŋgo' ti pajānāti.|| ||</p>

					<p class="f4">Yathā ca anuppannassa dhamma-vicaya-sambojjh-a-ŋgassa uppādo hoti tañ-ca pajānāti,||<br />
					yathā ca uppannassa dhamma-vicaya-sambojjh-a-ŋgassa bhāvanāpāripūrī hoti tañ-ca pajānāti.|| ||</p>

					<p>&nbsp;</p>

					<p class="f4">Santaɱ vā ajjhattaɱ viriya-sambojjh-a-ŋgaɱ:||<br />
					'Atthi me ajjhattaɱ viriya-sambojjhaŋgo' ti pajānāti.|| ||</p>

					<p class="f4">Asantaɱ vā ajjhattaɱ viriya-sambojjh-a-ŋgaɱ:||<br />
					'N'atthi me ajjhattaɱ viriya-sambojjhaŋgo' ti pajānāti.|| ||</p>

					<p class="f4">Yathā ca anuppannassa viriya-sambojjh-a-ŋgassa uppādo hoti tañ-ca pajānāti,||<br />
					yathā ca uppannassa viriya-sambojjh-a-ŋgassa bhāvanāpāripūrī hoti tañ-ca pajānāti.|| ||</p>

					<p>&nbsp;</p>

					<p class="f4">Santaɱ vā ajjhattaɱ  pīti-sambojjh-a-ŋgaɱ:||<br />
					'Atthi me ajjhattaɱ pīti-sambojjhaŋgo' ti pajānāti.|| ||</p>

					<p class="f4">Asantaɱ vā ajjhattaɱ pīti-sambojjh-a-ŋgaɱ:||<br />
					'N'atthi me ajjhattaɱ pīti-sambojjhaŋgo' ti pajānāti.|| ||</p>

					<p class="f4">Yathā ca anuppannassa pīti-sambojjh-a-ŋgassa uppādo hoti tañ-ca pajānāti,||<br />
					yathā ca uppannassa pīti-sambojjh-a-ŋgassa bhāvanāpāripūrī hoti tañ-ca pajānāti.|| ||</p>

					<p>&nbsp;</p>

					<p class="f4"><a id="pg304"><span class="f2 g"><b>[304]</b></span></a> Santam vā ajjhattaɱ passaddhi-sambojjh-a-ŋgaɱ:||<br />
					'Atthi me ajjhattaɱ passaddhi-sambojjhaŋgo' ti pajānāti.|| ||</p>

					<p class="f4">Asantaɱ vā ajjhattaɱ passaddhi-sambojjh-a-ŋgaɱ:||<br />
					'N'atthi me ajjhattaɱ passaddhi-sambojjhaŋgo' ti pajānāti.|| ||</p>

					<p class="f4">Yathā ca anuppannassa passaddhi-sambojjh-a-ŋgassa uppādo hoti tañ-ca pajānāti,||<br />
					yathā ca uppannassa passaddhi-sambojjh-a-ŋgassa bhāvanāpāripūrī hoti tañ-ca pajānāti.|| ||</p>

					<p>&nbsp;</p>

					<p class="f4">Santaɱ vā ajjhattaɱ samādhi-sambojjh-a-ŋgaɱ:||<br />
					'Atthi me ajjhattaɱ samādhi-sambojjhaŋgo' ti pajānāti.|| ||</p>

					<p class="f4">Asantaɱ vā ajjhattaɱ samādhi-sambojjh-a-ŋgaɱ:||<br />
					'N'atthi me ajjhattaɱ samādhi-sambojjhaŋgo' ti pajānāti.|| ||</p>

					<p class="f4">Yathā ca anuppannassa samādhi-sambojjh-a-ŋgassa uppādo hoti tañ-ca pajānāti,||<br />
					yathā ca uppannassa samādhi-sambojjh-a-ŋgassa bhāvanāpāripūrī hoti tañ-ca pajānāti.|| ||</p>

					<p>&nbsp;</p>

					<p class="f4">Santaɱ vā ajjhattaɱ upekhā-sambojjh-a-ŋgaɱ:||<br />
					'Atthi me ajjhattaɱ upekhā-sambojjh-a-ŋgaɱ:|| ||</p>

					<p class="f4">Asantaɱ vā ajjhattaɱ upekhā-sambojjh-a-ŋgaɱ:||<br />
					'N'atthi me ajjhattaɱ upekhā-sambojjhaŋgo ti pajānāti.|| ||</p>

					<p class="f4">Yatha ca anuppannassa upekhā-sambojjh-a-ŋgassa uppādo hoti tañ-ca pajānāti,||<br />
					yathā ca uppannassa upekhā-sambojjh-a-ŋgassa bhāvanāpāripūrī hoti tañ-ca pajānāti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā dhammesu Dhamm'ānupassī viharati,||<br />
					bahiddhā vā dhammesu Dhamm'ānupassī viharati,||<br />
					ajjhattabahiddhā vā dhammesu Dhamm'ānupassī viharati.|| ||</p>

					<p class="fp4 in1">Samudaya-Dhamm'ānupassī vā dhammesu viharati,||<br />
					vayDhamm'ānupassī vā dhammesu viharati,||<br />
					samudaya-vaya-Dhamm'ānupassī vā dhammesu viharati.|| ||</p>

					<p class="fp4 in1">'Atthi dhammā' ti vā pan'assa sati pacc'upaṭṭhitā hoti yāvad-eva ñāṇamattāya patissati mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu dhammesu Dhamm'ānupassī viharati sattasu bojjhaŋgesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p17">17</a>][<a href="../../../dhamma-vinaya/wrrn/dn/dn.22.wrrn.htm#p17">wrrn</a>][<a href="../../../dhamma-vinaya/pts/dn/dn.22.rhyt.pts.htm#p17">pts</a>][<a href="../../../dhamma-vinaya/wp/dn/dn.22.wlsh.wp.htm#p17">bodh</a>][<a href="../../../dhamma-vinaya/ati/dn/dn.22.than.ati.htm#p17">than</a>][<a href="../../../dhamma-vinaya/bd/dn/dn.22.olds.bd.htm#p17">olds</a>]</span> Puna ca paraɱ bhikkhave bhikkhu dhammesu Dhamm'ānupassī viharati catusu ariya-saccesu.|| ||</p>

					<p class="f4">Kathañ-ca bhikkhave bhikkhu dhammesu Dhamm'ānupassī viharati catusu ariya-saccesu?|| ||</p>

					<p class="f4">Idha, bhikkhave, bhikkhu:||<br />
					'Idaɱ dukkhan' ti yathā-bhūtaɱ pajānāti,||<br />
					'Ayaɱ dukkha-samudayo' ti yathā-bhūtaɱ pajānāti,||<br />
					'Ayaɱ dukkha-nirodho' ti yathā-bhūtaɱ pajānāti,||<br />
					'Ayaɱ dukkha-nirodha-gāminī paṭipadā' ti yathā-bhūtaɱ pajāāti.|| ||</p>

					<p>&nbsp;</p>

					<p class="fp4 in1">Iti ajjhattaɱ vā dhammesu Dhamm'ānupassī viharati,||<br />
					bahiddhā vā dhammesu Dhamm'ānupassī viharati,||<br />
					ajjhattabahiddhā vā dhammesu Dhamm'ānupassī viharati.|| ||</p>

					<p class="fp4 in1">Samudaya-Dhamm'ānupassī vā dhammesu viharati,||<br />
					vayDhamm'ānupassī vā dhammesu viharati,||<br />
					samudaya-vaya-Dhamm'ānupassī vā dhammesu viharati.|| ||</p>

					<p class="fp4 in1">'Atthi dhammā' ti vā pan'assa sati pacc'upaṭṭhitā hoti yāvad-eva ñāṇamattāya patissati mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu dhammesu Dhamm'ānupassī viharati catusu ariya-saccesu.|| ||</p>

					<p>&nbsp;</p>

					<p class="f4"><span class="f3"><a id="pg305"><span class="f2 g"><b>[305]</b></span></a> [<a id="p18">18</a>][<a href="../../../dhamma-vinaya/wrrn/dn/dn.22.wrrn.htm#p18">wrrn</a>][<a href="../../../dhamma-vinaya/pts/dn/dn.22.rhyt.pts.htm#p18">pts</a>][<a href="../../../dhamma-vinaya/wp/dn/dn.22.wlsh.wp.htm#p18">bodh</a>][<a href="../../../dhamma-vinaya/ati/dn/dn.22.than.ati.htm#p18">than</a>][<a href="../../../dhamma-vinaya/bd/dn/dn.22.olds.bd.htm#p18">olds</a>]</span> Katamañ ca bhikkhave dukkhaɱ ariya-saccaɱ?|| ||</p>

					<p class="f4">Jāti pi dukkhā, jarā pi dukkhā, [vyādhi pi dukkhā], maraṇam pi dukkhaɱ, soka-parideva-dukkha-domanass'-upāyāsā pi dukkhā, yam p'icchaɱ na labhati tam pi dukkhaɱ, saɱkhittena pañc'upādāna-k-khandhā dukkhā.</p>

					<p class="f4">Katamā ca bhikkhave jāti?|| ||</p>

					<p class="f4">Yā tesaɱ tesaɱ sattānaɱ tamhi tamhi satta-nikāye jāti sañjāti okkanti abhinibbatti khandānaɱ pātu-bhāvo āyatanānaɱ paṭilābho,||<br />
					ayaɱ vuccati bhikhave jāti.|| ||</p>

					<p class="f4">Katamā ca bhikkhave jarā?|| ||</p>

					<p class="f4">Yā tesaɱ tesaɱ sattānam tamhi tamhi satta-nikāye jarā jīraṇatā khaṇḍiccaɱ pāliccaɱ valittacatā āyuno saɱhāni indriyānaɱ paripāko,||<br />
					ayaɱ vuccati bhikkhave jarā.|| ||</p>

					<p class="f4">Katamañ ca bhikkhave maraṇaɱ?|| ||</p>

					<p class="f4">Yam tesaɱ tesaɱ sattānaɱ tamhā tamhā satta-nikāyā cuti cavanatā bhedo antara-dhānaɱ maccu maraṇaɱ kāla-kiriyā khandhānaɱ bhedo ka'ebarassa nikkhepo,||<br />
					idaɱ vuccati bhikkhave maraṇaɱ.|| ||</p>

					<p class="f4">Katamo ca bhikkhave soko?|| ||</p>

					<p class="f4">Yo kho bhikkhave aññataraññatarena vyasanena samannāgatassa aññatar- <a id="pg306"><span class="f2 g"><b>[306]</b></span></a> aññatarena dukkha-dhammena phuṭṭhassa soko socanā socitattaɱ anto-soko anto-parisoko,||<br />
					ayaɱ vuccati bhikkhave soko.|| ||</p>

					<p class="f4">Katamo ca bhikkhave paridevo?|| ||</p>

					<p class="f4">Yo kho bhikkhave aññataraññatarena vyasanena sammannāgatassa aññataraññatarena dukkha-dhammena phuṭṭhassa ādevo paridevo ādevanā paridevanā ādevitattaɱ paridevitattaɱ,||<br />
					ayaɱ vucati bhikkhave paridevo.|| ||</p>

					<p class="f4">Katamañ ca bhikkhave dukkhaɱ?|| ||</p>

					<p class="f4">Yaɱ kho bhikkhave kāyikaɱ dukkhaɱ kāyikaɱ asātaɱ kāya-samphassajaɱ dukkhaɱ asātaɱ vedayitaɱ,||<br />
					idaɱ vuccati bhikkhave dukkhaɱ.|| ||</p>

					<p class="f4">Katamañ ca bhikkhave domanassaɱ?|| ||</p>

					<p class="f4">Yaɱ kho bhikkhave ceta-sikaɱ dukkhaɱ ceta-sikaɱ asātaɱ manosammphassajaɱ dukkhaɱ asātaɱ vedayitaɱ,||<br />
					idaɱ vuccati bhikkhave domanassaɱ.|| ||</p>

					<p class="f4">Katamo ca bhikkhave upāyāso?|| ||</p>

					<p class="f4">Yo kho bhikkhave aññataraññatarena vyasanenna sammannāgatassa aññataraññatarenna dukkha-dhammena phuṭṭhassa āyāso upāyāso āyāsitattaɱ upāyāsitattaɱ,||<br />
					ayaɱ vuccati bhikkhave upāyāso.|| ||</p>

					<p class="f4"><a id="pg307"><span class="f2 g"><b>[307]</b></span></a> Katamañ ca bhikkhave yam p'icchaɱ na labhati tam pi dukkhaɱ?|| ||</p>

					<p class="f4">Jāti-dhammānaɱ bhikkhave sattānaɱ evaɱ icchā uppajjati:||<br />
					Aho vata mayaɱ na jāti-dhammā assāma,||<br />
					na ca vata no jāti āgaccheyyāti.|| ||</p>

					<p class="f4">Na kho pan'etaɱ icchāya pattabbaɱ.|| ||</p>

					<p class="f4">Idam pi yam p'icchaɱ na labhati tam pi dukkhaɱ.|| ||</p>

					<p>&nbsp;</p>

					<p class="f4">Jarā-dhammānaɱ bhikkhave sattānaɱ evaɱ icchā uppajjati:||<br />
					Aho vata mayaɱ na jarā-dhammā assāma,||<br />
					na ca vata no jarā āgaccheyyāti.|| ||</p>

					<p class="f4">Na kho pan'etaɱ icchāya pattabbaɱ.|| ||</p>

					<p class="f4">Idam pi yam p'icchaɱ na labhati tam pi dukkhaɱ.|| ||</p>

					<p>&nbsp;</p>

					<p class="f4">Vyādhi-dhammānaɱ bhikkhave sattānaɱ evaɱ icchā uppajjati:||<br />
					Aho vata mayaɱ na vyādhi-dhammā assāma,||<br />
					na ca vata no vyādhi āgaccheyyāti.|| ||</p>

					<p class="f4">Na kho pan'etaɱ icchāya pattabbaɱ.|| ||</p>

					<p class="f4">Idam pi yam p'icchaɱ na labhati tam pi dukkhaɱ.|| ||</p>

					<p>&nbsp;</p>

					<p class="f4">Maraṇa-dhammānaɱ bhikkhave sattānam evaɱ icchā uppajjati:||<br />
					Aho vata mayaɱ na maraṇa-dhammā assāma,||<br />
					na ca vata no maraṇa āgaccheyyāti.|| ||</p>

					<p class="f4">Na kho pan'etaɱ icchāya pattabbaɱ.|| ||</p>

					<p class="f4">Idam pi yam p'icchaɱ na labhati tam pi dukkhaɱ.|| ||</p>

					<p>&nbsp;</p>

					<p class="f4">Soka-parideva-dukkha-domanass-upāyāsa-dhammānaɱ bhikkhave sattānaɱ evaɱ icchā uppajjati:||<br />
					Aho vata mayaɱ na soka-parideva-dukkha-domanassa-upāyāsa-dhammā assāma,||<br />
					na ca vata no soka-parideva-dukkha-domanassa-upāyāsā āgaccheyyun ti|| ||</p>

					<p class="f4">Na kho pan' etaɱ icchāya pattabbaɱ.|| ||</p>

					<p class="f4">Idam pi yam p'icchaɱ na labhati tam pi dukkhaɱ.|| ||</p>

					<p>&nbsp;</p>

					<p class="f4">Katame ca bhikkhave saɱkhittena pañc'upādāna-k-khandā dukkhā?|| ||</p>

					<p class="f4">Seyyath'īdaɱ rūp'ūpādāna-k-khandho vedan'ūpādāna-k-khandho saññ'ūpādāna-k-khandho saɱkhārūpādāna-k-khandho viññāṇūpapādānakkhando, ime vuccanti bhikkhave saɱkhittena pañc'upādāna-k-khandhā dukkhā.|| ||</p>

					<p class="f4">Idaɱ vuccati bhikkhave dukkhaɱ ariya-saccaɱ.|| ||</p>

					<p>&nbsp;</p>

					<p class="f4 ctr c">§§</p>

					<p>&nbsp;</p>

					 <p class="f4"><span class="f3"><a id="pg308"><span class="f2 g"><b>[308]</b></span></a> [<a id="p19">19</a>][<a href="../../../dhamma-vinaya/wrrn/dn/dn.22.wrrn.htm#p19">wrrn</a>][<a href="../../../dhamma-vinaya/pts/dn/dn.22.rhyt.pts.htm#p19">pts</a>][<a href="../../../dhamma-vinaya/wp/dn/dn.22.wlsh.wp.htm#p19">bodh</a>][<a href="../../../dhamma-vinaya/ati/dn/dn.22.than.ati.htm#p19">than</a>][<a href="../../../dhamma-vinaya/bd/dn/dn.22.olds.bd.htm#p19">olds</a>]</span> Katamañ ca bhikkhave dukkha-samudayaɱ ariya-saccaɱ?|| ||</p>

					<p class="f4">Yāyaɱ taṇhā pono-bhavikā nandi-rāga-sahagatā tatra tatrābhinandinī,||<br />
					seyyath'īdaɱ kāma-taṇhā bhava-taṇhā vibhava-taṇhā.|| ||</p>

					<p class="f4">Sā kho pan'esā bhikkhave taṇhā kattha uppajjamānā uppajjati,||<br />
					kattha nivisamānā nivisati?|| ||</p>

					<p class="f4">Yaɱ loke piya-rūpaɱ sāta-rūpaɱ,||<br />
					etth'esā taṇhā uppajjamāā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Kiñci loke piya-rūpaɱ sāta-rūpaɱ?|| ||</p>

					<p class="f4">Cakkhuɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sotaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Ghānaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Jivhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Kāyo loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Mano loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Rūpā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Saddā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Gandhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Rasā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Phoṭṭhabbā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Dhammā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Cakkhu-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sota-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Ghāna-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Jivhā-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Kāya-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Mano-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Cakkhu-samphasso loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sota-samphasso loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Ghāna-samphasso loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Jivhā-samphasso loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Kāya-samphasso piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Mano-samphasso loke piya-rūpaɱ sāta-rūpaɱ,||<br />
					etth'essā taṇhā uppajjamānā uppajjati,||<br />
					ettha nivisamānā nivisati.</p>

					<p>&nbsp;</p>

					<p class="f4">Cakkhu-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sota-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Ghāna-camphassajā vedanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4"><a id="pg309"><span class="f2 g"><b>[309]</b></span></a> Jivhā-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Kāya-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Mano-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Rūpa-saññā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sadda-saññā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Gandha-saññā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Rasa-saññā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Phoṭṭhabba-sañña loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Dhamma-saññā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Rūpa-sañcetanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sadda-sañcetanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Gandha-sañcetanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Rasa-sañcetanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Phoṭṭhabba-sañcentnā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Dhamma-sañcetanā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Rūpa-taṇhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sadda-taṇhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Gandha-taṇhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Rasa-taṇhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Phoṭṭhabba-taṇhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Dhamma-taṇhā loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Rūpa-vitakko loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sadda-vitakko loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Gandha-vitakko loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Rasa-vitakko loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Phoṭṭhabba-vitakko loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Dhamma-vitakko loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Rūpa-vicāro loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Sadda-vicāro loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Gandha-vicāro loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Rassa-vicāro loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Phoṭṭhabba-vicāro loke piya-rūpaɱ sāta-rūpaɱ,||<br />
					etth'esā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Dhamma-vicāro loke piya-rūpaɱ sāta-rūpaɱ,||<br />
					etth'esā <a id="pg310"><span class="f2 g"><b>[310]</b></span></a> taṇhā uppajamānā uppajjati,||<br />
					ettha nivisamānā nivisati.|| ||</p>

					<p class="f4">Idaɱ vuccati bhikkhave dukkha-samudayaɱ ariya-saccaɱ.|| ||</p>

					<p>&nbsp;</p>

					<p class="f4 ctr c">§§</p>

					<p>&nbsp;</p>

					<p class="f4"><span class="f3">[<a id="p20">20</a>][<a href="../../../dhamma-vinaya/wrrn/dn/dn.22.wrrn.htm#p20">wrrn</a>][<a href="../../../dhamma-vinaya/pts/dn/dn.22.rhyt.pts.htm#p20">pts</a>][<a href="../../../dhamma-vinaya/wp/dn/dn.22.wlsh.wp.htm#p20">bodh</a>][<a href="../../../dhamma-vinaya/ati/dn/dn.22.than.ati.htm#p20">than</a>][<a href="../../../dhamma-vinaya/bd/dn/dn.22.olds.bd.htm#p20">olds</a>]</span> Katamañ ca bhikkhave dukkha-nirodhaɱ ariya-saccaɱ?|| ||</p>

					<p class="f4">Yo tassā yeva taṇhāya asesa-virāga-nirodho cāgo paṭinissaggo mutti anālayo.|| ||</p>

					<p class="f4">Sā kho pan'esā bhikkhave taṇhā kattha pahīyamānā pahīyati,||<br />
					kattha nirujjhamānā nirujjhati?|| ||</p>

					<p class="f4">Yaɱ loke piya-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Kiñci loke piya-rūpaɱ sāta-rūpaɱ?|| ||</p>

					<p class="f4">Cakkhuɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sotaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Ghānaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Jivhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Kāyo loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Mano loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4">Rūpā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Saddā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Gandhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Rasā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Phoṭṭhabbā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Dhammā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Cakkhu-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sota-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Ghāna-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Jivhā-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Kāya-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Mano-viññāṇaɱ loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Cakkhu-samphasso loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sota-samphasso loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Ghāna-samphasso loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Jivhā-samphasso loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Kāya-samphasso piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Mano-samphasso loke <a id="pg311"><span class="f2 g"><b>[311]</b></span></a> piya-rūpaɱ sāta-rūpaɱ,||<br />
					etth'essā taṇhā pahīyamānā pahīyati,||<br />
					ettha nirujjhamānā nirujjhati.</p>

					<p>&nbsp;</p>

					<p class="f4">Cakkhu-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sota-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Ghāna-camphassajā vedanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Jivhā-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Kāya-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Mano-samphassajā vedanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Rūpa-saññā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sadda-saññā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Gandha-saññā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Rasa-saññā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Phoṭṭhabba-sañña loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Dhamma-saññā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Rūpa-sañcetanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sadda-sañcetanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Gandha-sañcetanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Rasa-sañcetanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Phoṭṭhabba-sañcentnā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Dhamma-sañcetanā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Rūpa-taṇhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sadda-taṇhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Gandha-taṇhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Rasa-taṇhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Phoṭṭhabba-taṇhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Dhamma-taṇhā loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Rūpa-vitakko loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sadda-vitakko loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Gandha-vitakko loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Rasa-vitakko loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Phoṭṭhabba-vitakko loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Dhamma-vitakko loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p>&nbsp;</p>

					<p class="f4">Rūpa-vicāro loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Sadda-vicāro loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Gandha-vicāro loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Rassa-vicāro loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Phoṭṭhabba-vicāro loke piya-rūpaɱ sāta-rūpaɱ,||<br />
					etth'esā taṇhā pahīyamānā pahīyati,||<br />
					ettha nirujjhamānā nirujjhati.|| ||</p>

					<p class="f4">Dhamma-vicāro loke piya-rūpaɱ sāta-rūpaɱ,||<br />
					etth'esā taṇhā uppajamānā uppajjati,||<br />
					ettha nivisamānā nivisati.|| ||</p>

					<p class="f4">Idaɱ vuccati bhikkhave dukkha-nirodhaɱ ariya-saccaɱ.|| ||</p>

					<p>&nbsp;</p>

					<p class="f4 ctr c">§§</p>

					<p>&nbsp;</p>

					<p class="f4"><span class="f3">[<a id="p21">21</a>][<a href="../../../dhamma-vinaya/wrrn/dn/dn.22.wrrn.htm#p21">wrrn</a>][<a href="../../../dhamma-vinaya/pts/dn/dn.22.rhyt.pts.htm#p21">pts</a>][<a href="../../../dhamma-vinaya/wp/dn/dn.22.wlsh.wp.htm#p21">bodh</a>][<a href="../../../dhamma-vinaya/ati/dn/dn.22.than.ati.htm#p21">than</a>][<a href="../../../dhamma-vinaya/bd/dn/dn.22.olds.bd.htm#p21">olds</a>]</span> Katamañ ca bhikkhave dukkha-nirodha-gāminī paṭipadā ariya-saccaɱ?|| ||</p>

					<p class="f4">Ayam eva Ariyo Aṭṭhañgiko Maggo,||<br />
					seyyath'īdaɱ sammā-diṭṭhi, sammā-saɱkappo, sammā-vācā, sammā kammanto, sammā-ājīvo, sammā-vāyāmo, sammā-sati, sammā-samādhi.|| ||</p>

					<p>&nbsp;</p>

					<p class="f4">Katamā ca bhikkhave sammā-diṭṭhi?|| ||</p>

					<p class="f4"><a id="pg312"><span class="f2 g"><b>[312]</b></span></a> Yaɱ kho bhikhave dukkhe ñāṇaɱ dukkha-samudaye ñāṇaɱ dukkha-nirodhe ñāṇaɱ dukkha-nirodha-gāminiyā paṭipadāya ñāṇaɱ,||<br />
					ayaɱ vuccati bhikkhave sammā-diṭṭhi.|| ||</p>

					<p>&nbsp;</p>

					<p class="f4">Katamo ca bhikkhave sammā-saɱkappo?|| ||</p>

					<p class="f4">Nekkhamma-saɱkappo, avyāpāda-saɱkappo, avihiɱsā-saɱkappo,||<br />
					ayaɱ vuccati bhikkhave sammā-saɱkappo.|| ||</p>

					<p>&nbsp;</p>

					<p class="f4">Katamā ca bhikkhave sammā-vācā?|| ||</p>

					<p class="f4">Musā-vādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī,||<br />
					ayaɱ vuccati bhikkhave sammā-vācā.|| ||</p>

					<p>&nbsp;</p>

					<p class="f4">Katamo ca bhikkhave sammā-kammanto?|| ||</p>

					<p class="f4">Pāṇāti-pātā veramaṇī, adinn'ādānā veramaṇī, kāmesu micchā-cārā veramaṇī,||<br />
					ayaɱ vuccati bhikkhave sammā-kammanto.|| ||</p>

					<p>&nbsp;</p>

					<p class="f4">Katamo ca bhikkhave sammā-ājīvo?|| ||</p>

					<p class="f4">Idha, bhikkhave, ariya-sāvako micchā-ājīvaɱ pahāya sammā-ājīvena jīvikaɱ kappeti,||<br />
					ayaɱ vuccati bhikkhave sammā-ājīvo.|| ||</p>

					<p>&nbsp;</p>

					<p class="f4">Katamo ca bhikkhave sammā-vāyāmo?|| ||</p>

					<p class="f4">Idha, bhikkhave, bhikkhu anupannānaɱ pāpakānaɱ akusalānaɱ dhammānaɱ anuppādāya chandaɱ janeti vāyamati,||<br />
					viriyaɱ ārabhati, cittaɱ paggaṇhāti padahati.|| ||</p>

					<p class="f4">Uppannānaɱ pāpakānaɱ akusalānaɱ dhammānaɱ pahānāya chandaɱ janeti vāyamati,||<br />
					viriyaɱ ārabhati, cittaɱ paggaṇhāti padahati.|| ||</p>

					<p class="f4">Anuppannānaɱ kusalānaɱ dhammānaɱ uppādāya chandaɱ janeti vāyamati,||<br />
					viriyaɱ ārabhati, cittaɱ paggaṇhāti padahati.|| ||</p>

					<p class="f4">Uppannānaɱ kusalānaɱ dhammānaɱ ṭhitiyā asammosāya bhiyyo- <a id="pg313"><span class="f2 g"><b>[313]</b></span></a> bhāvāya vepullāya bhāvanāya pāripūriyā chandaɱ janeti vāyamati,||<br />
					viriyaɱ ārabhati, cittaɱ paggaṇhāti padahati.|| ||</p>

					<p class="f4">Ayaɱ vuccati bhikkhave sammā-vāyāmo.|| ||</p>

					<p>&nbsp;</p>

					<p class="f4">Katamā ca bhikkhave sammā-sati?|| ||</p>

					<p class="f4">Idha, bhikkhave, bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ,||<br />
					vedanāsu vedan'ānupassī viharati ātāpī sampajāno satimā vineyya loke abhijjhā-domanassaɱ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaɱ,||<br />
					dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ayaɱ vuccati bhikkhave sammā-sati.</p>

					<p>&nbsp;</p>

					<p class="f4">Katamo ca bhikkhave sammā-samādhi?</p>

					<p class="f4">Idha, bhikkhave, bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā ajjhattaɱ sampasādhijaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Pītiyā ca virāgā upekhako viharati sato ca sampajāno,||<br />
					sukhañ ca kāyena patisaɱvedeti yan taɱ ariyā ācikkhanti:||<br />
					'Upekhako satimā sukha-vihārī.' ti, tatiya-jjhānaɱ upasampajja viharati.|| ||</p>

					<p class="f4">Sukhassa ca pahāā dukkhassa ca pahānā pubb'eva somanassa-domanassānaɱ attha-gamā adukkha-ɱ-asukhaɱ upekhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Ayaɱ vuccati bhikkhave sammā-samādhi.</p>

					<p class="f4">Idaɱ vuccati bhikkhave dukkha-nirodha-gāminī-paṭipadā ariya-saccaɱ.</p>

					<p>&nbsp;</p>

					<p class="fp4 in1">Iti ajjhattaɱ vā dhammesu Dhamm'ānupassī viharati,||<br />
					<a id="pg314"><span class="f2 g"><b>[314]</b></span></a> bahiddhā vā dhammesu Dhamm'ānupassī viharati,||<br />
					ajjhattabahiddhā vā dhammesu Dhamm'ānupassī viharati.|| ||</p>

					<p class="fp4 in1">Samudaya-Dhamm'ānupassī vā dhammesu viharati,||<br />
					vayDhamm'ānupassī vā dhammesu viharati,||<br />
					samudaya-vaya-Dhamm'ānupassī vā dhammesu viharati.|| ||</p>

					<p class="fp4 in1">'Atthi dhammā' ti vā pan'assa sati pacc'upaṭṭhitā hoti yāvad-eva ñāṇamattāya patissati mattāya.|| ||</p>

					<p class="fp4 in1">Anissito ca viharati na ca kiñci loke upādiyati.|| ||</p>

					<p class="fp4 in1">Evaɱ kho bhikkhave bhikkhu dhammesu Dhamm'ānupassī viharati catusu ariya-saccesu.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p22">22</a>][<a href="../../../dhamma-vinaya/wrrn/dn/dn.22.wrrn.htm#p22">wrrn</a>][<a href="../../../dhamma-vinaya/pts/dn/dn.22.rhyt.pts.htm#p22">pts</a>][<a href="../../../dhamma-vinaya/wp/dn/dn.22.wlsh.wp.htm#p22">bodh</a>][<a href="../../../dhamma-vinaya/ati/dn/dn.22.than.ati.htm#p22">than</a>][<a href="../../../dhamma-vinaya/bd/dn/dn.22.olds.bd.htm#p22">olds</a>]</span> Yo hi koci bhikkhave ime cattāro sati-paṭṭhāne evaɱ bhāveyya satta vassāni,||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave satta vassāni,||<br />
					yo hi koci bhikkhave ime cattāro sati-paṭṭhāne evaɱ bhāveyya cha vassāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave cha vassāni,||<br />
					yo hi koci bhikkhave ime cattāro sati-paṭṭhāne evaɱ bhāveyya pañca vassāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave pañca vassāni,||<br />
					yo hi koci bhikkhave ime cattāro sati-paṭṭhāne evaɱ bhāveyya cattāri vassāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave cattāri vassāni,||<br />
					yo hi koci bhikkhave ime cattāro sati-paṭṭhāne evaɱ bhāveyya tīṇi vassāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave tīṇi vassāni,||<br />
					yo hi koci bhikkhave ime cattāro sati-paṭṭhāne evaɱ bhāveyya dve vassāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave dve vassāni,||<br />
					yo hi koci bhikkhave ime cattāro sati-paṭṭhāne evaɱ bhāveyya ekaɱ vassaɱ||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave ekaɱ vassaɱ,||<br />
					yo hi koci bhikkhave ime cattāro sati-paṭṭhāne evaɱ bhāveyya satta māsāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave satta māsāni,||<br />
					yo hi koci bhikkhave ime cattāro sati-paṭṭhāne evaɱ bhāveyya cha māsāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave cha māsāni,||<br />
					yo hi koci bhikkhave ime cattāro sati-paṭṭhāne evaɱ bhāveyya pañca māsāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave pañca māsāni,||<br />
					yo hi koci bhikkhave ime cattāro sati-paṭṭhāne evaɱ bhāveyya cattāri māsāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave cattāri māsāni,||<br />
					yo hi koci bhikkhave ime cattāro sati-paṭṭhāne evaɱ bhāveyya tīṇi māsāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave tīṇi māsāni,||<br />
					yo hi koci bhikkhave ime cattāro sati-paṭṭhāne evaɱ bhāveyya dve māsāni||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave dve māsāni,||<br />
					<a id="pg315"><span class="f2 g"><b>[315]</b></span></a> yo hi koci bhikkhave ime cattāro sati-paṭṭhāne evaɱ bhāveyya ekaɱ māsaɱ||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave ekaɱ māsaɱ,||<br />
					yo hi koci bhikkhave ime cattāro sati-paṭṭhāne evaɱ bhāveyya addha māsaɱ||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave ekaɱ māsaɱ,||<br />
					yo hi koci bhikkhave ime cattāro sati-paṭṭhāne evaɱ bhāveyya addha māsaɱ||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave addha māsaɱ,||<br />
					yo hi koci bhikkhave ime cattāro sati-paṭṭhāne evaɱ bhāveyya sattāham||<br />
					tassa dvinnaɱ phalānaɱ aññataraɱ phalaɱ pāṭikaŋkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Ekāyano ayaɱ bhikkhave Maggo sattānaɱ visuddhiyā soka-pariddhavānaɱ samati-k-kamāya dukkha-domanassānaɱ attha-gamāya ñāyassa adhigamāya Nibbānassa sacchi-kiriyāya,||<br />
					yad idaɱ cattāro sati-paṭṭhānā ti,||<br />
					iti yan-taɱ vuttaɱ idam-etaɱ paṭicca vuttan-ti.</p>

					<p class="f4">Idam-avoca Bhagavā. Attamanā te bhikkhū Bhagavato bhāsitaɱ abhinadun-ti.</p>

					<p class="f4 ctr">S<span class="fp3">ATIPAṬṬHĀNA</span> S<span class="fp3">UTTA</span></p>

					<p>&nbsp;</p>

					<hr />

					<p>&nbsp;</p>

					<p class="ctr"><a href="../../../backmatter/indexes/idx_satipatthana_resources.htm">More <span class="mozp">Satipaṭṭhāna</span> Resources</a></p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>