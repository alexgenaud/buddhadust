<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 3, The Ambattha Suttantam." />
<title>DN 3: Ambaṭṭha Suttaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p3">Sutta 3</a></h4>

					<h1>Ambaṭṭha Suttaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg87"><span class="f2 g"><b>[87]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.03.rhyt.pts.htm#p1">pts</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Kosalesu cārikaṃ caramāno mahatā bhikkhu-saṇghena||<br />
					saddhiṃ pañca-mattehi bhikkhu-satehi||<br />
					yena Icchānaṇgalaṃ nāma kosalānaṃ brāhmaṇa-gāmo tad avasari.|| ||</p>

					<p class="f4">Tatra sudaṃ Bhagavā Icchānaṇgale viharati Icchānaṇgalavana-saṇḍe.|| ||</p>

					<p class="f4">2. Tena kho pana samayena brāhmaṇo Pokkharasātī Ukkaṭṭhaṃ ajjhā-vasati sattussadaṃ satiṇakaṭṭhodakaṃ sadhaññaṃ rāja-bhoggaṃ raññā Pasenadinā kosalena dinnaṃ rāja-dāyaṃ brahmadeyyaṃ.|| ||</p>

					<p class="f4">Assosi kho brāhmaṇo Pokkharasātī:|| ||</p>

					<p class="f4">"Samaṇo khalu bho Gotamo Sakya-putto Sakya-kulā pabba-jito Kosalesu cārikaṃ caramāno mahatā bhikkhu-saṇghena saddhiṃ pañca-mattehi bhikkhu-satehi Icchānaṇgalaṃ anuppatto Icchānaṇgale viharati Icchānaṇgalavana-saṇḍe.|| ||</p>

					<p class="f4">Taṃ kho pana Bhagavantaṃ Gotamaṃ||<br />
					evaṃ kalyāṇo kitti-saddo abbhu-g-gato:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ||<br />
					pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi||<br />
					kalyāṇaṃ majjhe||<br />
					kalyāṇaṃ pariyosāna||<br />
					kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ <a id="pg88"><span class="f2 g"><b>[88]</b></span></a> Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4">3. Tena kho pana samayena brāhmaṇassa Pokkharasātīssa Ambaṭṭho nāma māṇavo antevāsī hoti ajjhāyako manta-dharo tiṇṇaṃ vedānaṃ pāragū sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ padako veyyākaraṇo lokāyatamahā-purisa-lakkhaṇesu anavayo anuññātapaṭiññāto sake ācariyake tevijjake pāvacane yam ahaṃ jānāmi taṃ tvaṃ jānāsi,||<br />
					yaṃ tvaṃ jānāsi tam ahaṃ jānāmīti.|| ||</p>

					<p class="f4">4. Atha kho brāhmaṇo Pokkharasātī Ambaṭṭhaṃ māṇavaṃ āmantesi:|| ||</p>

					<p class="f4">"Ayaṃ tāta Ambaṭṭha Samaṇo Gotamo Sakya-putto Sakya-kulā pabba-jito Kosalesu cārikaṃ caramāno mahatā bhikkhu-saṇghena saddhiṃ pañca-mattehi bhikkhu-satehi Icchānaṇgalaṃ anuppatto Icchānaṇgale viharati Icchānaṇgalavana-saṇḍe.|| ||</p>

					<p class="f4">Taṃ kho pana bhavantaṃ Gotamaṃ evaṃ kalyāṇo kitti-saddo abbhu-g-gato:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4">Ehi tvaṃ tāta Ambaṭṭha yena Samaṇo Gotamo ten'upasaṇkama.|| ||</p>

					<p class="f4">Upasaṇkamitvā samaṇaṃ Gotamaṃ jānāhi||<br />
					yadi vā taṃ bhavantaṃ Gotamaṃ tathāsantaṃ||<br />
					yeva saddo abbhu-g-gato,||<br />
					yadi vā no tathā,||<br />
					yadi vā so bhavaṃ Gotamo tādiso,||<br />
					yadi vā na tādiso,||<br />
					tathā mayaṃ taṃ bhavantaṃ Gotamaṃ vedissāmāti.|| ||</p>

					<p class="f4">5. "Yathā kathaṃ panāhaṃ bho taṃ bhavantaṃ Gotamaṃ jānissāmi||<br />
					yadi vā taṃ bhavantaṃ Gotamaṃ tathāsantaṃ||<br />
					yeva saddo abbhu-g-gato,||<br />
					yadi vā no tathā,||<br />
					yadi vā so bhavaṃ Gotamo tādiso||<br />
					yadi vā na tādiso" ti.|| ||</p>

					<p class="f4">6. "Āgatāni kho tāta Ambaṭṭha amhākaṃ mantesu dvattiṃsamahā-purisa-lakkhaṇāni yehi samannāgatassa mahā-purisassa dveva gatiyo bhavanti anaññā.|| ||</p>

					<p class="f4">Sace agāraṃ ajjhā-vasati rājā hoti cakka-vatti dhammiko Dhamma-rājā cāturanto vijitāvī jana-padatthāvariya-p-patto satta-ratana-samannāgato.|| ||</p>

					<p class="f4"><a id="pg89"><span class="f2 g"><b>[89]</b></span></a> Tassi māni sattaratanāni bhavanti.|| ||</p>

					<p class="f4">Seyyath'īdaṃ:||<br />
					cakka-ratanaṃ||<br />
					hatthi-ratanaṃ||<br />
					assa-ratanaṃ||<br />
					maṇi-ratanaṃ||<br />
					itthi-ratanaṃ||<br />
					gahapati-ratanaṃ||<br />
					parināyaka-ratanam'eva sattamaṃ.|| ||</p>

					<p class="f4">Parosahassaṃ kho panassa puttā bhavanti sūrā vīraṇgarūpā parasena-p-pamaddanā.|| ||</p>

					<p class="f4">So imaṃ paṭhaviṃ sāgarapariyan taṃ adaṇḍena asatthena dhammena abhivijiya ajjhā-vasati.|| ||</p>

					<p class="f4">Sace kho pana agārasmā anagāriyaṃ pabbajati arahaṃ hoti Sammā Sambuddho loke vivatta-c-chado.|| ||</p>

					<p class="f4">Ahaṃ kho pana tāta Ambaṭṭha mantānaṃ dātā tvaṃ mantānaṃ paṭiggahetā" ti.|| ||</p>

					<p class="f4">"Evaṃ bho" ti kho Ambaṭṭho māṇavo brāhmaṇassa Pokkharasātīssa paṭi-s-sutvā uṭṭhāy āsanā brāhmaṇaṃ Pokkharasātīṃ abhivādetvā padakkhiṇaṃ katvā vaḷavārathamāruyha sambahulehi māṇavehi saddhiṃ yena Icchānaṇgalavana-saṇḍo tena pāyāsi.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattiko'va ārāmaṃ pāvisi.|| ||</p>

					<p class="f4">7. Tena kho pana samayena sambahulā bhikkhū abbhokāse caṇkamanti.|| ||</p>

					<p class="f4">Atha kho Ambaṭṭho māṇavo yena te bhikkhū ten'upasaṇkami.|| ||</p>

					<p class="f4">Upasaṇkamitvā te bhikkhū etad avoca:|| ||</p>

					<p class="f4">"Kahannu kho bho etarahi so bhavaṃ Gotamo viharati?|| ||</p>

					<p class="f4">Taṃ hi mayaṃ bhavantaṃ Gotamaṃ dassanāya idhūpasaṇkantā" ti.|| ||</p>

					<p class="f4">8. Atha kho tesaṃ bhikkhūnaṃ etad ahosi:|| ||</p>

					<p class="f4">"Ayaṃ kho Ambaṭṭho māṇavo abhiññāta-kolañño c'eva abhiññātassa ca brāhmaṇassa Pokkharasātīssa antevāsī.|| ||</p>

					<p class="f4">Agaru kho pana Bhagavato eva-rūpehi kula-puttehi saddhiṃ kathā-sallāpo hotī" ti.|| ||</p>

					<p class="f4">Te Ambaṭṭhaṃ māṇavaṃ etad avocuṃ:|| ||</p>

					<p class="f4">"Eso Ambaṭṭha vihāro saṃvutadvāro.|| ||</p>

					<p class="f4">Tena appasaddo upasaṇkamitvā ataramāno ālindaṃ pavisitvā ukkāsitvā agga'aṃ ākoṭehi.|| ||</p>

					<p class="f4">Vivarissati te Bhagavā dvāran" ti.|| ||</p>

					<p class="f4">9. Atha kho Ambaṭṭho māṇavo yena so vihāro saṃvutadvāro tena appasaddo upasaṇkamitvā ataramāno ālindaṃ pavisitvā ukkāsitvā agga'aṃ ākoṭesi.|| ||</p>

					<p class="f4">Vivari Bhagavā dvāraṃ.|| ||</p>

					<p class="f4">Pāvisi Ambaṭṭho māṇavo.|| ||</p>

					<p class="f4">Māṇavakā pi pavisitvā Bhagavatā saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Ambaṭṭho pana māṇavo caṇkamanto pi nisinnena Bhagavatā <a id="pg90"><span class="f2 g"><b>[90]</b></span></a> kañci kañci kathaṃ sārāṇīyaṃ vītisāreti.|| ||</p>

					<p class="f4">Ṭhito pi nisinnena Bhagavatā kañci kañci kathaṃ sārāṇīyaṃ vītisāreti.|| ||</p>

					<p class="f4">10. Atha kho Bhagavā Ambaṭṭhaṃ māṇavaṃ etad avoca:|| ||</p>

					<p class="f4">"Evan nu kho te Ambaṭṭha brāhmaṇehi||<br />
					vuddhehi||<br />
					mahallakehi||<br />
					ācariya-pācariyehi||<br />
					saddhiṃ kathā-sallāpo hoti||<br />
					yatha-yidaṃ caraṃ tiṭṭhaṃ nisinnena mayā kañci kañci kathaṃ sārāṇīyaṃ vītisāresī" ti?|| ||</p>

					<p class="f4">"Noh'idaṃ bho Gotama.|| ||</p>

					<p class="f4">Gacchanto vā hi bho Gotama gacchantena brāhmaṇo brāhmaṇena saddhiṃ sallapitumarahati.|| ||</p>

					<p class="f4">Ṭhito vā hi bho Gotama||<br />
					ṭhitena brāhmaṇo brāhmaṇena saddhiṃ sallapitumarahati.|| ||</p>

					<p class="f4">Nisinno vā hi bho Gotama||<br />
					nisinnena brāhmaṇo buhmaṇena saddhiṃ sallapitumarahati.|| ||</p>

					<p class="f4">Sayāno vā hi bho Gotama||<br />
					sayānena brāhmaṇo brāhmaṇena saddhiṃ sallapitumarahati.|| ||</p>

					<p class="f4">Ye ca kho te bho Gotama||<br />
					muṇḍakā samaṇakā ibbhā kaṇhā bandhu-pād'āpaccā,||<br />
					tehi pi me saddhiṃ||<br />
					evaṃ kathā-sallāpo hoti||<br />
					yathariva bhotā Gotamenā" ti.|| ||</p>

					<p class="f4">11. "Atthikavato kho pana te Ambaṭṭha idhāgamanaṃ ahosi.|| ||</p>

					<p class="f4">Yāyeva kho panatthāya āgaccheyyātho||<br />
					tam eva atthaṃ sādhukaṃ manasi kareyyātho.|| ||</p>

					<p class="f4">Avusitavā yeva kho pana bho ayaṃ Ambaṭṭho māṇavo,||<br />
					vusitamānī kimaññatra avusitattā" ti.|| ||</p>

					<p class="f4">12. Atha kho Ambaṭṭho māṇavo Bhagavatā avusitavādena vuccamāno kupito anatta-mano Bhagavantaṃ||<br />
					yeva khuṃsento Bhagavantaṃ||<br />
					yeva vambhento Bhagavantaṃ||<br />
					yeva upavadamāno samaṇo ca me bho Gotamo pāpito bhavissatīti Bhagavantaṃ etad avoca:|| ||</p>

					<p class="f4">"Caṇḍā bho Gotama Sakyajāti,||<br />
					pharusā bho Gotama Sakyajāti,||<br />
					lahusā <a id="pg91"><span class="f2 g"><b>[91]</b></span></a> bho Gotama Sakyajāti,||<br />
					rabhasā bho Gotama Sakkājāti.|| ||</p>

					<p class="f4">Ibbhā santā ibbhā samānā na brāhmaṇe sakkaronti||<br />
					na brāhmaṇe garu-karonti||<br />
					na brāhmaṇe mānenti||<br />
					na brāhmaṇe pūjenti||<br />
					na brāhmaṇe apacāyanti.|| ||</p>

					<p class="f4">Ta-y-idaṃ bho Gotama nacchannaṃ tayidaṃ nappaṭirūpaṃ yadime Sakkā ibbhā santā ibbhā samānā||<br />
					na brāhmaṇe sakkaronti||<br />
					na brāhmaṇe garu karonti||<br />
					na brāhmaṇe mānenti||<br />
					na brāhmaṇe pūjenti||<br />
					na brāhmaṇe apacāyantī" ti.|| ||</p>

					<p class="f4">Iti ha Ambaṭṭho māṇavo idaṃ paṭhamaṃ Sakkesu ibbhavādaṃ nipātesi.|| ||</p>

					<p class="f4">13. "Kim pana te Ambaṭṭha Sakkā aparaddhun" ti?|| ||</p>

					<p class="f4">"Eka midāhaṃ bho Gotama samayaṃ ācariyassa brāhmaṇassa Pokkharasātīssa kenavideva karaṇīyena Kapilavatthuṃ agamāsiṃ.|| ||</p>

					<p class="f4">Yena Sakkānaṃ santhāgāraṃ ten'upasaṇkamiṃ.|| ||</p>

					<p class="f4">Tena kho pana samayena sambahulā Sakkā c'eva Sakyakumārā ca santhāgāre uccesu āsanesu nisinnā honti añña-maññaṃ aṇgulipatodakehi sañjagghantā saṃkīḷantā aññadatthu mamañ ñeva maññe anujagghantā.|| ||</p>

					<p class="f4">Na maṃ koci āsanena pi nimantesi.|| ||</p>

					<p class="f4">Ta-y-idaṃ bho Gotama nacchannaṃ,||<br />
					tayidaṃ nappaṭirūpaṃ,||<br />
					yadime Sakkā ibbhā santā ibbhā samānā||<br />
					na brāhmaṇe sakkaronti||<br />
					na brāhmaṇe garu-karonti||<br />
					na brāhmaṇe mānenti||<br />
					na brāhmaṇe pūjenti||<br />
					na brāhmaṇe apacāyantī" ti.|| ||</p>

					<p class="f4">Iti ha Ambaṭṭho māṇavo idaṃ dutiyaṃ Sakkesu ibbhavādaṃ nipātesi.|| ||</p>

					<p class="f4">14. "Laṭukikā pi kho Ambaṭṭha sakuṇikā sake kulāvake kāmalāpinī hoti.|| ||</p>

					<p class="f4">Sakaṃ kho pan'etaṃ Ambaṭṭha Sakkānaṃ||<br />
					yad idaṃ Kapilavatthu.|| ||</p>

					<p class="f4">Na arahatāyasmā Ambaṭṭho imāya appamattāya abhisajjituntī."|| ||</p>

					<p class="f4">15. "Cattāro'me bho Gotama vaṇṇā:||<br />
					khattiyā||<br />
					brāhmaṇā||<br />
					vessā||<br />
					suddā.|| ||</p>

					<p class="f4">Imesaṃ hi bho Gotama catunnaṃ vaṇṇānaṃ||<br />
					tayo vaṇṇā||<br />
					khattiyā ca||<br />
					vessā ca||<br />
					suddā ca||<br />
					aññadatthu brāhmaṇasseva paricārikā sampajjanti.|| ||</p>

					<p class="f4">Ta-y-idaṃ bho <a id="pg92"><span class="f2 g"><b>[92]</b></span></a> Gotama nacchannaṃ tayidaṃ nappaṭirūpaṃ yadi me Sakkā ibbhā santā ibbhā samānā||<br />
					na brāhmaṇe sakkaronti||<br />
					na brāhmaṇe karukaronti||<br />
					na brāhmaṇe mānenti||<br />
					na brāhmaṇe pūjenti||<br />
					na brāhmaṇe apacāyantī" ti.|| ||</p>

					<p class="f4">Iti ha Ambaṭṭho māṇavo idaṃ tatiyaṃ Sakkesu ibbhavādaṃ nipātesi.|| ||</p>

					<p class="f4">16. Atha kho Bhagavato etad ahosi:|| ||</p>

					<p class="f4">"Atibāḷhaṃ kho ayaṃ Ambaṭṭho māṇavo Sakkesu ibbhavādena nimmāneti.|| ||</p>

					<p class="f4">Yan nūn-ā-haṃ gottaṃ puccheyyn" ti.|| ||</p>

					<p class="f4">Atha kho Bhagavā Ambaṭṭhaṃ māṇavaṃ etad avoca:|| ||</p>

					<p class="f4">"Kathaṃ gottosi ambaṭṭhā?" ti'|| ||</p>

					<p class="f4">"Kaṇhāyano'hamasmi bho gotamā" ti.|| ||</p>

					<p class="f4">17. "Porāṇaṃ kho pana te Ambaṭṭha mātāpettikaṃ nāmagottaṃ anussarato ayyaputtā Sakkā bhavanti,||<br />
					dāsiputto tvam asi Sakkānaṃ.|| ||</p>

					<p class="f4">Sakyā kho pana Ambaṭṭha rājānaṃ okkākaṃ pitāmahaṃ dahanti.|| ||</p>

					<p class="f4">Bhūta-pubbaṃ Ambaṭṭha rājā Okkāko yā sā mahesī piyā manāpā tassā puttassa rajjaṃ pariṇāmetukāmo jeṭṭha-kumāre raṭṭhasmā pabbājesi ukkā-mukhaṃ karakaṇḍaṃ hatthinikaṃ nipuraṃ.|| ||</p>

					<p class="f4">Te raṭṭhasmā pabbājitā himavantapasse pokkharaṇiyā tīre mahāsākasaṇḍo tattha vāsaṃ kappesuṃ.|| ||</p>

					<p class="f4">Te jātisambhedabhayā sakāhi bhaganīhi saddhiṃ saṃvāsaṃ kappesuṃ.|| ||</p>

					<p class="f4">Atha kho Ambaṭṭha rājā Okkāko amacce pārisajje āmantesi:</p>

					<p class="f4">"Kahannu kho bho etarahi kumārā sammantī" ti?|| ||</p>

					<p class="f4">"Atthi deva himavantapasse pokkharaṇiyā tīre mahāsākasaṇḍo tatthetarahi kumārā sammanti.|| ||</p>

					<p class="f4">Te jātisambhedabhayā sakāhi bhaganīhi saddhiṃ saṃvāsaṃ kappenti" ti.|| ||</p>

					<p class="f4">Atha kho Ambaṭṭha rājā Okkāko udānaṃ udānesi: <a id="pg93"><span class="f2 g"><b>[93]</b></span></a>|| ||</p>

					<p class="f4">"Sakkā vata bho kumārā paramasakkā vata bho kumārā" ti.|| ||</p>

					<p class="f4">"Tadagge kho pana Ambaṭṭha Sakkā paññāyanti.|| ||</p>

					<p class="f4">So'va n'esaṃ pubba-puriso.|| ||</p>

					<p class="f4">Rañño ca kho pana Ambaṭṭha okkākassa disā nāma dāsī ahosi.|| ||</p>

					<p class="f4">Sā kaṇhaṃ nāma janesi.|| ||</p>

					<p class="f4">Jāto kaṇho pabyāhāsi:|| ||</p>

					<p class="f4">"Dhovatha maṃ amma,||<br />
					nahāpetha maṃ amma,||<br />
					imasmā maṃ amma asucismā parimocetha,||<br />
					atthāya vo bhavissāmī" ti.|| ||</p>

					<p class="f4">Yathā kho pana Ambaṭṭha etarahi manussā pisāce disvā "pisācā" ti sañjānanti.|| ||</p>

					<p class="f4">Evam eva kho Ambaṭṭha tena samayena manussā pisāce "kaṇhā" ti sañjānanti.|| ||</p>

					<p class="f4">Te evam āhaṃsu: ayaṃ jāto pabyāhāsi:|| ||</p>

					<p class="f4">"Kaṇho jāto pisāco jāto" ti.|| ||</p>

					<p class="f4">"Tadagge kho pana Ambaṭṭha Kaṇhāyanā paññāyanti.|| ||</p>

					<p class="f4">So ca Kaṇhāyanānaṃ pubba-puriso.|| ||</p>

					<p class="f4">Iti kho te Ambaṭṭha porāṇaṃ mātāpettikaṃ nāmagottaṃ anussarato ayyaputtā Sakkā bhavanti.|| ||</p>

					<p class="f4">Dāsiputto tvam asi Sakkānanti.|| ||</p>

					<p class="f4">18. Evaṃ vutte te māṇavakā Bhagavantaṃ etad avocuṃ:|| ||</p>

					<p class="f4">"Mā bhavaṃ Gotamo Ambaṭṭhaṃ māṇavaṃ atibāḷhaṃ dāsi-putta-vādena nimmānesi.|| ||</p>

					<p class="f4">Sujāto ca bho Gotama Ambaṭṭho māṇavo kula-putto ca||<br />
					Ambaṭṭho māṇavo bahu-s-suto ca||<br />
					Ambaṭṭho māṇavo kalyāṇa-vākkaraṇo ca||<br />
					Ambaṭṭho māṇavo paṇḍito ca Ambaṭṭho māṇavo.|| ||</p>

					<p class="f4">Pahoti ca Ambaṭṭho māṇavo bhotā Gotamena saddhiṃ asmiṃ vacane paṭimantetun" ti.|| ||</p>

					<p class="f4">19. Atha kho Bhagavā te māṇavake etad avoca:|| ||</p>

					<p class="f4">"Sace kho tumhākaṃ māṇavakā evaṃ hoti||<br />
					'dujjāto ca Ambaṭṭho māṇavo,||<br />
					akula-putto ca Ambaṭṭho māṇavo,||<br />
					appassuto <a id="pg94"><span class="f2 g"><b>[94]</b></span></a> ca Ambaṭṭho māṇavo,||<br />
					akalyāṇa-vākkaraṇo ca Ambaṭṭho māṇavo,||<br />
					duppañño ca Ambaṭṭho māṇavo,||<br />
					na ca pahoti Ambaṭṭho māṇavo||<br />
					samaṇena Gotamena saddhiṃ asmiṃ vacane paṭimantetunti,||<br />
					tiṭṭhatu Ambaṭṭho māṇavo,||<br />
					tumhe mayā saddiṃ mantayavho asmiṃ vacane.|| ||</p>

					<p class="f4">Sace pana tumhākaṃ māṇavakā evaṃ hoti:|| ||</p>

					<p class="f4">Sujāto ca Ambaṭṭho māṇavo,||<br />
					kula-putto ca Ambaṭṭho māṇavo,||<br />
					bahu-s-suto ca Ambaṭṭho māṇavo,||<br />
					kalyāṇa-vākkaraṇo va Ambaṭṭho māṇavo,||<br />
					paṇḍito ca Ambaṭṭho māṇavo,||<br />
					pahoti ca Ambaṭṭho māṇavo||<br />
					samaṇena Gotamena saddhiṃ asmiṃ vacane paṭimantetunti,||<br />
					tiṭṭhatha tumhe,||<br />
					Ambaṭṭho māṇavo mayā saddhiṃ paṭimantetu" ti.|| ||</p>

					<p class="f4">20. "Sujāto ca bho Gotama Ambaṭṭho māṇavo,||<br />
					kula-putto ca Ambaṭṭho māṇavo,||<br />
					bahu-s-suto ca Ambaṭṭho māṇavo,||<br />
					kalyāṇa-vākkaraṇo va Ambaṭṭho māṇavo,||<br />
					paṇḍito ca Ambaṭṭho māṇavo,||<br />
					pahoti ca Ambaṭṭho māṇavo bhotā Gotamena saddhiṃ asmiṃ vacane paṭimantetuṃ.|| ||</p>

					<p class="f4">Tuṇhī mayaṃ bhavissāma.|| ||</p>

					<p class="f4">Ambaṭṭho māṇavo bhotā Gotamena saddhiṃ asmiṃ vacane paṭimantetū" ti.|| ||</p>

					<p class="f4">21. Atha kho Bhagavā Ambaṭṭhaṃ māṇavaṃ etad avoca:|| ||</p>

					<p class="f4">"Ayaṃ kho pana te Ambaṭṭha saha-dhammiko pañho āgacchati.|| ||</p>

					<p class="f4">Akāmā pi vyākātabbo.|| ||</p>

					<p class="f4">Sace tvaṃ na vyākarissasi aññena vā aññaṃ paṭicarissasi,||<br />
					tuṇhī vā bhavissasi,||<br />
					pakkamissasi vā,||<br />
					ettheva te sattadhā muddhā phalissati.|| ||</p>

					<p class="f4">Taṃ kiṃ maññasi Ambaṭṭha?|| ||</p>

					<p class="f4">Kinti te sutaṃ brāhmaṇānaṃ vuḍḍhānaṃ mahallakānaṃ ācariya-pācariyānaṃ kutopabhūtikā Kaṇhāyanā?|| ||</p>

					<p class="f4">Ko ca Kaṇhāyanānaṃ pubba-puriso" ti?|| ||</p>

					<p class="f4">Evaṃ vutte Ambaṭṭho māṇavo tuṇhī ahosi.|| ||</p>

					<p class="f4">Dutiyam pi kho Bhagavā Ambaṭṭhaṃ māṇavaṃ etad avoca:|| ||</p>

					<p class="f4">"Taṃ kim maññasi Ambaṭṭha?|| ||</p>

					<p class="f4">Kinti te sutaṃ brāhmaṇānaṃ vuḍḍhānaṃ mahallakānaṃ ācariya-pācariyānaṃ kukopabhūtikā Kaṇhāyanā?|| ||</p>

					<p class="f4">Ko ca Kaṇhāyanānaṃ <a id="pg95"><span class="f2 g"><b>[95]</b></span></a> pubba-puriso" ti?|| ||</p>

					<p class="f4">Dutiyam pi kho Ambaṭṭho māṇavo tuṇhī ahosi.|| ||</p>

					<p class="f4">Atha kho Bhagavā Ambaṭṭhaṃ māṇavaṃ etad avoca:|| ||</p>

					<p class="f4">"Vyākarohi 'dāni Ambaṭṭha,||<br />
					na 'dāni te tuṇhī-bhāvassa kālo.|| ||</p>

					<p class="f4">Yo kho Ambaṭṭha Tathāgatena yāvatatiyakaṃ saha-dhammikaṃ pañhaṃ puṭṭho||<br />
					na vyākaroti etthev'assa sattadhā muddhā phalissati.|| ||</p>

					<p class="f4">22. Tena kho pana samayena vajirapāṇi yakkho mahantaṃ ayokūṭaṃ ādāya ādittaṃ sampajjalitaṃ sa-joti-bhūtaṃ Ambaṭṭhassa māṇavassa upari-vehāsaṃ ṭhito hoti:|| ||</p>

					<p class="f4">Sac'āyaṃ Ambaṭṭho māṇavo Bhagavatā yāvatatiyakaṃ saha-dhammikaṃ pañhaṃ puṭṭho na vyākarissati etthev'assa sattadhā muddhaṃ phālessāmīti.|| ||</p>

					<p class="f4">Taṃ kho pana vajirapāṇiṃ yakkhaṃ Bhagavā c'eva passati Ambaṭṭho ca māṇavo.|| ||</p>

					<p class="f4">23. Atha kho Ambaṭṭho māṇavo bhīto saṃviggo loma-haṭṭha-jāto Bhagavantaṃ yeva tāṇagavesī Bhagavantaṃ yeva leṇagavesī Bhagavantaṃ yeva saraṇagavesi upanisīditvā Bhagavantaṃ etad avoca:|| ||</p>

					<p class="f4">"Kiṃ me taṃ bhavaṃ Gotamo āha?|| ||</p>

					<p class="f4">Puna bhavaṃ Gotamo bravītū" ti.|| ||</p>

					<p class="f4">"Taṃ kim maññasī Ambaṭṭha?|| ||</p>

					<p class="f4">Kinti te sutaṃ brāhmaṇānaṃ vuḍḍhānaṃ mahallākānaṃ ācariya-pācariyānaṃ bhāsa-mānānaṃ,||<br />
					kuto-p-pabhūtikā Kaṇhāyanā?|| ||</p>

					<p class="f4">Ko ca Kaṇhāyanānaṃ pubba-puriso" ti?|| ||</p>

					<p class="f4">"Evam eva me bho Gotama sutaṃ,||<br />
					yath'eva bhavaṃ Gotamo āha.|| ||</p>

					<p class="f4">Tato-p-pabhūtikā Kaṇhāyanā.|| ||</p>

					<p class="f4">So ca Kaṇhāyanānaṃ pubba-puriso" ti.|| ||</p>

					<p class="f4">24. Evaṃ vutte te māṇavakā unnādino uccā-saddamahā-saddā ahesuṃ:|| ||</p>

					<p class="f4">"Dujjāto kira bho Ambaṭṭho māṇavo,||<br />
					akula-putto kira bho Ambaṭṭho māṇavo,||<br />
					dāsiputto kira bho Ambaṭṭho māṇavo Sakkānaṃ,||<br />
					ayyaputtā kira bho Ambaṭṭhassa māṇavassa Sakkā bhavanti.|| ||</p>

					<p class="f4">Dhammavādiṃ yeva kira mayaṃ samaṇaṃ Gotamaṃ apasādetabbaṃ amaññimhā" ti.|| ||</p>

					<p class="f4">25. Atha kho Bhagavato etad ahosi:|| ||</p>

					<p class="f4">"Atibāḷhaṃ kho <a id="pg96"><span class="f2 g"><b>[96]</b></span></a> ime māṇavakā Ambaṭṭhaṃ māṇavaṃ dāsi-putta-vādena nimmānenti.|| ||</p>

					<p class="f4">Yan nūn-ā-haṃ parimoceyyan" ti.|| ||</p>

					<p class="f4">Atha kho Bhagavā te māṇavake etad avoca:|| ||</p>

					<p class="f4">"Mā kho tumhe māṇavakā Ambaṭṭhaṃ māṇavaṃ atibāḷhaṃ dāsi-putta-vādena nimmānetha.|| ||</p>

					<p class="f4">Uḷāro so kaṇho isi ahosi.|| ||</p>

					<p class="f4">So dakkhiṇaṃ jana-padaṃ gantvā brahme mante adhīyitvā rājānaṃ Okkānaṃ upasaṇkamitvā maṭṭha-rūpiṃ dhītaraṃ yāci.|| ||</p>

					<p class="f4">Tassa rājā Okkāko:|| ||</p>

					<p class="f4">'Ko n'eva re ayaṃ mayhaṃ dāsiputto samāno maṭṭha-rūpiṃ dhītaraṃ yā catī' ti</p>

					<p class="f4">Kupito anatta-mano khurappaṃ sannayhi.|| ||</p>

					<p class="f4">So taṃ khurappaṃ n'eva asakkhi muñcituṃ,||<br />
					no paṭisaṃharituṃ.|| ||</p>

					<p class="f4">Atha kho māṇavakā amaccā pārisajjā kaṇhaṃ isiṃ upasaṇkamitvā etad avocuṃ:|| ||</p>

					<p class="f4">"Sotthi bhadante hotu rañño,||<br />
					sotthi bhadante hotu rañño" ti.|| ||</p>

					<p class="f4">"Sotthi bhavissati rañño,||<br />
					api ca rājā yadi adho khurappaṃ muñcissati yāvatā rañño vijitaṃ ettāvatā paṭhavī udrīyissatī" ti.|| ||</p>

					<p class="f4">"Sotthi bhadante hotu rañño,||<br />
					sotthi jana-padassā" ti.|| ||</p>

					<p class="f4">"Sotthi bhavissati rañño,||<br />
					sotthi jana-padassa.|| ||</p>

					<p class="f4">Api ca rājā yadi uddhaṃ khurappaṃ muñcissati yāvatā rañño vijitaṃ ettāvatā satta-vassāni devo na vassissatī" ti.|| ||</p>

					<p class="f4">"Sotthi bhadante hotu rañño,||<br />
					sotthi jana-padassa,||<br />
					devo ca vassatū" ti.|| ||</p>

					<p class="f4">"Sotthi bhavissati rañño,||<br />
					sotthi jana-padassa,||<br />
					devo ca vassissati.|| ||</p>

					<p class="f4">Api ca rājā jeṭṭha-kumāre khurappaṃ patiṭṭhāpetu,||<br />
					sotthi kumāro,||<br />
					pallomo bhavissatī" ti.|| ||</p>

					<p class="f4">Atha kho māṇavakā,||<br />
					amaccā okkākassa ārocesuṃ:|| ||</p>

					<p class="f4">"Devo jeṭṭha-kumāre khurappaṃ patiṭṭhāpetu,||<br />
					sotthi kumāro pallomo bhavissatī" ti.|| ||</p>

					<p class="f4">Atha kho rājā Okkāko jeṭṭha-kumāre khurappaṃ pati-ṭ-ṭhāpesi.|| ||</p>

					<p class="f4">Sotthi kumāro pallomo bhavi.|| ||</p>

					<p class="f4">Atha kho tassa rājā Okkāko bhīto saṃviggo loma-haṭṭha-jāto brahma-daṇḍena <a id="pg97"><span class="f2 g"><b>[97]</b></span></a> tajjito maṭṭha-rūpiṃ dhītaraṃ adāsi.|| ||</p>

					<p class="f4">Mā kho tumhe māṇavakā Ambaṭṭhaṃ māṇavaṃ atibāḷhaṃ dāsi-putta-vādena nimmānetha.|| ||</p>

					<p class="f4">Uḷāro so kaṇho isi ahosi.|| ||</p>

					<p class="f4">26. Atha kho Bhagavā Ambaṭṭhaṃ māṇavaṃ āmantesi:|| ||</p>

					<p class="f4"> "Taṃ kim maññasi Ambaṭṭha?|| ||</p>

					<p class="f4">Idha khattiya-kumāro brāhmaṇa-kaññāya saddhiṃ saṃvāsaṃ kappeyya,||<br />
					tesaṃ saṃvāsamanvāya putto jāyetha,||<br />
					yo so khattiya-kumārena brāhmaṇa-kaññāya putto uppanno,||<br />
					api nu so labhetha brāhmaṇesu āsanaṃ vā udakaṃ vā' ti?|| ||</p>

					<p class="f4">"Labhetha bho Gotama".|| ||</p>

					<p class="f4">"Api nu naṃ brāhmaṇā bhojeyyuṃ saddhe vā||<br />
					thālipāke vā||<br />
					yaññe vā||<br />
					pāhune vā" ti?|| ||</p>

					<p class="f4">"Bhojeyyuṃ bho Gotama."|| ||</p>

					<p class="f4">"Api nu naṃ brāhmaṇā mante vāceyyuṃ vā no vā" ti?|| ||</p>

					<p class="f4">"Vāceyyuṃ bho Gotama."|| ||</p>

					<p class="f4">"Apinu'ssa itthisu āvaṭaṃ vā assa anāvaṭaṃ vā" ti?|| ||</p>

					<p class="f4">"Anāvaṭaṃ hi'ssa bho Gotama".|| ||</p>

					<p class="f4">"Api nu naṃ khattiyā khattiyābhisekena abhisiñceyyunti?"|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Taṃ kissa hetu?"|| ||</p>

					<p class="f4">"Mātito hi bho Gotama anuppanno" ti.|| ||</p>

					<p class="f4">27. "Taṃ kim maññasi Ambaṭṭha?|| ||</p>

					<p class="f4">Idha brāhmaṇa-kumāro khattiya-kaññāya saddhiṃ saṃvāsaṃ kappeyya,||<br />
					tesaṃ saṃvāsamanvāya putto jāyetha,||<br />
					yo so brāhmaṇa-kumārena khattiya-kaññāya putto uppanno,||<br />
					api nu so labhetha brāhmaṇesu āsanaṃ vā udakaṃ vā" ti?|| ||</p>

					<p class="f4">"Labhetha bho Gotama."|| ||</p>

					<p class="f4">"Api nu naṃ brāhmaṇā bhojeyyuṃ saddhe vā thālipāke vā yaññe vā pāhune vā" ti?|| ||</p>

					<p class="f4">"Bhojeyyuṃ bho Gotama."|| ||</p>

					<p class="f4">"Api nu naṃ brāhmaṇā mante vāceyyuṃ vā no vā" ti?|| ||</p>

					<p class="f4">"Vāceyyuṃ bho Gotama."|| ||</p>

					<p class="f4"><a id="pg98"><span class="f2 g"><b>[98]</b></span></a> "apinu'ssa itthisu āvaṭaṃ vā assa anāvaṭaṃ vā" ti?|| ||</p>

					<p class="f4">"Anāvaṭaṃ hi'ssa bho Gotama."|| ||</p>

					<p class="f4">"Api nu naṃ khattiyā khattiyābhisekena abhisiñceyyunti?"|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Taṃ kissa hetu?"|| ||</p>

					<p class="f4">"Pitito hi bho Gotama anuppanno" ti.|| ||</p>

					<p class="f4">28. "Iti kho Ambaṭṭha itthiyā vā itthiṃ karitvā purisena vā purisaṃ karitvā khattiyā 'va seṭṭhā,||<br />
					hīnā brāhmaṇā.|| ||</p>

					<p class="f4">Taṃ kim maññasi Ambaṭṭha?|| ||</p>

					<p class="f4">Idha brāhmaṇā brāhmaṇaṃ kismicideva pakaraṇe khura-muṇḍaṃ karitvā assapuṭena vadhitvā raṭṭhā vā nagarā vā pabbājeyyuṃ,||<br />
					api nu so labhetha brāhmaṇesu āsanaṃ vā udakaṃ vā" ti?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Api nu naṃ brāhmaṇā bhojeyyuṃ saddhe vā thālipāke vā yaññe vā pāhune vā" ti?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Api nu naṃ brāhmaṇā mante vāceyyuṃ vā no vā" ti?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Api nu'ssa itthīsu āvaṭaṃ vā assa anāvaṭaṃ vā" ti?|| ||</p>

					<p class="f4">"Āvaṭaṃ hi'ssa bho Gotama."|| ||</p>

					<p class="f4">29. "Taṃ kim maññasi Ambaṭṭha?|| ||</p>

					<p class="f4">Idha khattiyā khattiyaṃ kismicideva pakaraṇe khura-muṇḍaṃ karitvā assapuṭena vadhitvā raṭṭhā vā nagarā vā pabbājeyyuṃ,||<br />
					api nu so labhetha brāhmaṇesu āsanaṃ vā udakaṃ vā" ti?|| ||</p>

					<p class="f4">"Labhetha bho Gotama"|| ||</p>

					<p class="f4">"Api nu naṃ brāhmaṇā bhojeyyuṃ saddhe vā thālipāke vā yaññe vā pāhune vā" ti?|| ||</p>

					<p class="f4">"Bhojeyyuṃ bho Gotama."|| ||</p>

					<p class="f4">"Api nu naṃ brāhmaṇā mante vāceyyuṃ vā no vā" ti?|| ||</p>

					<p class="f4">"Vāceyyuṃ bho Gotama."|| ||</p>

					<p class="f4">"Api nu'ssa ithīsu āvaṭaṃ vā assa anāvaṭaṃ vā" ti?|| ||</p>

					<p class="f4">"Anāvaṭaṃ hi'ssa bho Gotama."|| ||</p>

					<p class="f4">"Ettāvatā kho Ambaṭṭha khattiyo paramanihīnataṃ <a id="pg99"><span class="f2 g"><b>[99]</b></span></a> patto hoti,||<br />
					yad eva naṃ khattiyā khura-muṇḍaṃ karitvā assapuṭena vadhitvā raṭṭhā vā nagarā vā pabbā-jenti.|| ||</p>

					<p class="f4">Iti kho Ambaṭṭha yadā khattiyo paramanihīnataṃ patto hoti,||<br />
					tadāpi khattiyā'va seṭṭhā hīnā brāhmaṇā.|| ||</p>

					<p class="f4">30. Brahmunā'pi Ambaṭṭha sanaṇkumārena gāthā bhāsitā:|| ||</p>

					<p class="f4">'Khattiyo seṭṭho janetasmiṃ||<br />
					Ye gottapaṭisārino,||<br />
					vijjā-caraṇa-sampanno||<br />
					So seṭṭho devamānuse' ti|| ||</p>

					<p class="f4">Sā kho pan'esā Ambaṭṭha brahmunā sanaṇkumārena gāthā sugītā no duggītā,||<br />
					subhā-sitā no dubbhā-sitā,||<br />
					attha-saṃhitā no anattha-saṃhitā,||<br />
					anumatā mayā.|| ||</p>

					<p class="f4">Aham pi Ambaṭṭha evaṃ vadāmi:|| ||</p>

					<p class="f4">'Khattiyo seṭṭho janetasmiṃ||<br />
					Ye gottapaṭisārino,||<br />
					vijjā-caraṇa-sampanno||<br />
					So seṭṭho devamānuse' ti.|| ||</p>

					<p class="f4">Bhāṇāvāro paṭhamo.|| ||</p>

					<p class="f4">31. "Katamaṃ pana taṃ bho Gotama caraṇaṃ,||<br />
					katamā ca pana sā vijjā" ti?|| ||</p>

					<p class="f4">"Na kho Ambaṭṭha anuttarāya vijjā-caraṇa-sampadāya jātivādo vā vuccati gottavādo vā vuccati mānavādo vā vuccati: 'arahasi vā maṃ tvaṃ na vā maṃ tvaṃ arahasī'ti.|| ||</p>

					<p class="f4">Yattha kho Ambaṭṭha āvāho vā hoti,||<br />
					vivāho vā hoti,||<br />
					āvāhavivāho vā hoti,||<br />
					etth'etaṃ vuccati jātivādo vā iti pi,||<br />
					gottavādo vā iti pi,||<br />
					mānavādo vā iti pi:|| ||</p>

					<p class="f4">'Arahasi vā maṃ tvaṃ na vā maṃ tvaṃ arahasī' ti.|| ||</p>

					<p class="f4">Ye hi keci Ambaṭṭha jātivādavinibaddhā vā gottavādavinibaddhā vā mānavādavinibaddhā vā āvāhavivāhavinibaddhā vā,||<br />
					ārakā te anuttarāya vijjā-caraṇa-sampadāya.|| ||</p>

					<p class="f4">Pahāya kho Ambaṭṭha jātivāda-vinibaddhañ ca||<br />
					gotta-vāda-vinibaddhañ ca||<br />
					māna-vāda-vinibaddhañ ca||<br />
					āvāha-vivāda-vinibaddhañ ca||<br />
					<a id="pg100"><span class="f2 g"><b>[100]</b></span></a> anuttarāya vijjā-caraṇa-sampadāya sacchi-kiriyā hotī" ti.|| ||</p>

					<p class="f4">32. "Katamaṃ pana taṃ bho Gotama caraṇaṃ?|| ||</p>

					<p class="f4">Katamā ca sā vijjā" ti?|| ||</p>

					<p class="f4">"Idha Ambaṭṭha Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">33. Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvāso rajopatho abbhokāso pabbajjā.|| ||</p>

					<p class="f4">Na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṇkha-likhitaṃ Brahma-cariyaṃ carituṃ.|| ||</p>

					<p class="f4">Yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya,||<br />
					appaṃ vā ñāti-parivaṭṭaṃ pahāya mahantaṃ vā ñāti-parivaṭṭaṃ pahāya,||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno Pātimokkha-saṃvara-saṃvuto viharati ācāra-gocara-sampanno aṇumattesu vajjesu bhaya-dassāvī.|| ||</p>

					<p class="f4">Samādāya sikkhati sikkhā-padesu kāya-kamma-vacī-kammena samannāgato kusalena.|| ||</p>

					<p class="f4">Parisuddhā-jīvo sīla-sampanno indriyesu gutta-dvāro bhojane matt'aññū sati-sampajaññena samannāgato santuṭṭho.|| ||</p>

					<p class="f4">34. Kathañ ca Ambaṭṭha bhikkhu sīla-sampanno hoti?|| ||</p>

					<p class="f4">Idha Ambaṭṭha bhikkhu pāṇ-ā-tipātaṃ pahāya pāṇ-ā-tipātā paṭivirato hoti nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Adinn'ādānaṃ pahāya adinn'ādānā paṭivirato hoti.|| ||</p>

					<p class="f4">Dinnādāyī dinna-pāṭikaṇkhī athenena suci-bhūtena attanā viharati.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Abrahma-cariyaṃ pahāya brahma-cārī hoti ārā-cārī virato methunā gāma-dhammā.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Musā-vādaṃ pahāya musā-vādā paṭivirato hoti sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Pisuṇaṃ vācaṃ pahāya pisuṇāya vācāya paṭivirato hoti,||<br />
					ito sutvā na amutra akkhātā imesaṃ bhedāya.|| ||</p>

					<p class="f4">Amutra vā sutvā na imesaṃ akkhātā amūsaṃ bhedāya.|| ||</p>

					<p class="f4">Iti bhinnānaṃ vā sandhātā,||<br />
					sahitānaṃ vā anuppadātā samagg'ārāmo samagga-rato samagga-nandī samagga-karaṇiṃ vācaṃ bhāsitā.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Pharusaṃ vācaṃ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa-sukhā pemanīyā hadayaṃ-gamā porī bahu-jana-kantā bahujāna-manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">Sampha-p-palāpaṃ pahāya sampha-p-palāpā paṭivirato hoti kāla-vādī bhūta-vādī attha-vādī dhamma-vādī vinaya-vādī,||<br />
					nidhāna-vatiṃ vācaṃ bhāsitā kālena sāpadesaṃ pariyanta-vatiṃ attha-sañhitaṃ.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">35. Bīja-gāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato paṭivirato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhūsana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maṃsa-paṭi-g-gahaṇā paṭivirato hoti.|| ||</p>

					<p class="f4">Itthi-kumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthi-gavāssa-vaḷava-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-pahiṇa-gaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsa-kūṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p46">46.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ bījagāma-bhūta-gāma-samārambhaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Mūla-bījaṃ,||<br />
					khandha-bījaṃ,||<br />
					phalu-bījaṃ,||<br />
					agga-bījaṃ,||<br />
					bija-bījam eva pañcamaṃ.|| ||</p>

					<p class="f4">Iti eva-rūpā bījagāma-bhūta-gāma-samārambhā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">37. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ sannidhi-kāra-paribhogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Anna-sannidhiṃ,||<br />
					pāna-sannidhiṃ,||<br />
					vattha-sannidhiṃ,||<br />
					yāna-sannidhiṃ,||<br />
					sayana-sannidhiṃ,||<br />
					gandha-sannidhiṃ,||<br />
					āmisa-sannidhiṃ.|| ||</p>

					<p class="f4">Iti vā iti eva-rūpā sannidhi-kāra-paribhogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">38. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ visukadassanaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Naccaṃ,||<br />
					gītaṃ,||<br />
					vāditaṃ,||<br />
					pekkhaṃ,||<br />
					akkhātaṃ,||<br />
					pāṇissaraṃ,||<br />
					vetālaṃ,||<br />
					kumbha-thūnaṃ,||<br />
					Sobha-nagarakaṃ,||<br />
					caṇḍālaṃ,||<br />
					vaṃsaṃ,||<br />
					dhopanaṃ,||<br />
					hatthi-yuddhaṃ,||<br />
					assa-yuddhaṃ,||<br />
					mahisa-yuddhaṃ,||<br />
					usabha-yuddhaṃ,||<br />
					aja-yuddhaṃ,||<br />
					meṇḍa-yuddhaṃ,||<br />
					kukkuṭa-yuddhaṃ,||<br />
					vaṭṭaka-yuddhaṃ,||<br />
					daṇḍa-yuddhaṃ,||<br />
					muṭṭhi-yuddhaṃ,||<br />
					nibbuddhaṃ uyyodhikaṃ balaggaṃ senā-byūhaṃ aṇīka-dassanaṃ.|| ||</p>

					<p class="f4">Iti vā iti eva-rūpā visūka-dassanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">39. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ jūta-ppamāda-ṭ-ṭhān'ānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Aṭṭha-padaṃ||<br />
					dasa-padaṃ||<br />
					ākāsaṃ parihāra-pathaṃ||<br />
					sannikaṃ||<br />
					khalikaṃ||<br />
					ghaṭikaṃ||<br />
					salāka-hatthaṃ||<br />
					akkhaṃ||<br />
					paṇgacīraṃ||<br />
					vaṇkakaṃ||<br />
					mokkha-cikaṃ||<br />
					ciṇgulikaṃ||<br />
					pattāḷhakaṃ||<br />
					rathakaṃ||<br />
					dhanukaṃ||<br />
					akkharikaṃ||<br />
					manesikaṃ||<br />
					yathā-vajjaṃ.|| ||</p>

					<p class="f4">Iti vā iti eva-rūpā jūta-ppamāda-ṭ-ṭhān'ānuyogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">40. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ uccā-sayana-mahā-sayanaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Āsandiṃ pallaṇkaṃ||<br />
					gonakaṃ||<br />
					cittakaṃ||<br />
					paṭikaṃ||<br />
					paṭalikaṃ||<br />
					tūlikaṃ||<br />
					vikatikaṃ||<br />
					udda-lomiṃ||<br />
					ekanta-lomiṃ||<br />
					kaṭṭhissaṃ||<br />
					koseyyaṃ||<br />
					kuttakaṃ||<br />
					hatth'attharaṃ||<br />
					ass'attharaṃ||<br />
					rath'attharaṃ||<br />
					ajina-p-paveṇiṃ||<br />
					kādali-miga-pavara-paccattharaṇaṃ||<br />
					sa-uttara-c-chadaṃ ubhato-lohita-kūpadhānaṃ.|| ||</p>

					<p class="f4">iti vā iti eva-rūpā uccā-sayana-mahā-sayanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">41. Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ maṇḍana-vibhusana-ṭ-ṭhān'ānuyogaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Ucchādanaṃ||<br />
					parimaddanaṃ||<br />
					nahāpanaṃ||<br />
					sambāhanaṃ||<br />
					ādāsaṃ||<br />
					añjanaṃ||<br />
					mālā-vilepanaṃ||<br />
					mukkha-cuṇṇakaṃ||<br />
					mukhale-panaṃ||<br />
					hattha-bandhaṃ||<br />
					sikhā-bandhaṃ||<br />
					daṇḍakaṃ||<br />
					nāḷikaṃ||<br />
					khaggaṃ||<br />
					chattaṃ||<br />
					citrūpāhanaṃ||<br />
					uṇahīsaṃ||<br />
					maṇiṃ||<br />
					vāla-vījaniṃ||<br />
					odātāni vatthāni dīgha-dasāni.|| ||</p>

					<p class="f4">Iti vā iti eva-rūpā maṇḍana-vibhusana-ṭ-ṭhān'ānuyogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">42. Yathā vā pan'eke bhonto samaṇa-brāhmaṇā saddhā-deyyāti bhojanāni bhuñjitvā te eva-rūpaṃ tiracchāna-kathaṃ anuyuttā viharanti,||<br />
					seyyath'īdaṃ:|| ||</p>

					<p class="f4">Rāja-kathaṃ||<br />
					cora-kathaṃ||<br />
					mahāmatta-kathaṃ||<br />
					senā-kathaṃ||<br />
					bhaya-kathaṃ||<br />
					yuddha-kathaṃ||<br />
					anna-kathaṃ||<br />
					pāna-kathaṃ||<br />
					vattha-kathaṃ||<br />
					sayana-kathaṃ||<br />
					mālā-kathaṃ||<br />
					gandha-kathaṃ||<br />
					ñāti-kathaṃ||<br />
					yāna-kathaṃ||<br />
					gāma-kathaṃ||<br />
					nigama-kathaṃ||<br />
					nagara-kathaṃ||<br />
					jana-pada-kathaṃ||<br />
					itthi-kathaṃ||<br />
					purisa-kathaṃ||<br />
					kumāra-kathaṃ||<br />
					kumāri-kathaṃ||<br />
					sūra-kathaṃ||<br />
					visikhā-kathaṃ||<br />
					kumbha-ṭ-ṭhāna-kathaṃ||<br />
					pubba-peta-kathaṃ||<br />
					nānatta-kathaṃ||<br />
					lok'akkhāyikaṃ samudda-khāyikaṃ iti-bhav-ā-bhava-kathaṃ.|| ||</p>

					<p class="f4">Iti vā iti eva-rūpāya tiracchāna-kathāya paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">43. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpā viggāhika-kathaṃ anuyuttā viharanti,||<br />
					seyyath'īdaṃ:|| ||</p>

					<p class="f4">"Na tvaṃ imaṃ Dhamma-Vinayaṃ ājānāsi.|| ||</p>

					<p class="f4">Ahaṃ imaṃ Dhamma-Vinayaṃ ājānāmi.|| ||</p>

					<p class="f4">Kiṃ tvaṃ imaṃ Dhamma-Vinayaṃ ājānissasi?|| ||</p>

					<p class="f4">Micchā-paṭipanno tvam asi.|| ||</p>

					<p class="f4">Aham asmi sammā-paṭipanno||<br />
					— Sahitaṃ me, asahitaṃ te —||<br />
					pure vacanīyaṃ pacchā avaca.|| ||</p>

					<p class="f4">Aviciṇṇan te viparāvattaṃ — āropito te vādo.|| ||</p>

					<p class="f4">Niggahīto tvam asi —||<br />
					cara vāda-p-pamokkhāya.|| ||</p>

					<p class="f4">Nibbeṭhehi vā sace pahosī" ti.|| ||</p>

					<p class="f4">Iti vā iti eva-rūpāya viggāhika-kathāya paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">44. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpaṃ dūteyya-pahiṇa-gamanānuyogamanuyuttā viharanti,||<br />
					seyyath'īdaṃ:|| ||</p>

					<p class="f4">Raññaṃ rāja-mahāmantānaṃ khattiyānaṃ brāhmaṇānaṃ gahapatikānaṃ kumārānaṃ|| ||</p>

					<p class="f4">"Idha gaccha.||<br />
					Amutrāgaccha.||<br />
					Idaṃ hara.||<br />
					Amutra idaṃ āharā" ti.|| ||</p>

					<p class="f4">Iti vā eva-rūpā dūteyya-pahiṇa-gaman-ā-nuyogā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">45. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te kuhakā ca||<br />
					honti lapakā ca||<br />
					nemittikā ca||<br />
					nippesikā ca||<br />
					lābhena ca lābhaṃ nijigiṃsitāro.|| ||</p>

					<p class="f4">Iti vā iti eva-rūpā kuhanalapanā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">46. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:|| ||</p>

					<p class="f4">Aṇgaṃ||<br />
					nimittaṃ||<br />
					uppātaṃ||<br />
					supiṇaṃ||<br />
					lakkhaṇaṃ||<br />
					mūsikacchinnaṃ||<br />
					aggi-homaṃ||<br />
					dabbi-homaṃ||<br />
					thusa-homaṃ||<br />
					kaṇa-homaṃ||<br />
					taṇḍula-homaṃ||<br />
					sappi-homaṃ||<br />
					tela-homaṃ||<br />
					mukha-homaṃ||<br />
					lohita-homaṃ||<br />
					aṇga-vijjā||<br />
					vatthu-vijjā||<br />
					khatta-vijjā||<br />
					siva-vijjā||<br />
					bhūta-vijjā||<br />
					bhuri-vijjā||<br />
					ahi-vijjā||<br />
					visa-vijjā||<br />
					vicchika-vijjā||<br />
					mūsika-vijjā||<br />
					sakuṇa-vijjā||<br />
					vāyasa-vijjā||<br />
					pakkajjhānaṃ||<br />
					sara-parittānaṃ||<br />
					miga-cakkaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">47. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:|| ||</p>

					<p class="f4">Maṇi-lakkhaṇaṃ||<br />
					vattha-lakkhaṇaṃ||<br />
					daṇḍa-lakkhaṇaṃ||<br />
					asi-lakkhaṇaṃ||<br />
					usu-lakkhaṇaṃ||<br />
					dhanu-lakkhaṇaṃ||<br />
					āvudha-lakkhaṇaṃ||<br />
					itthi-lakkhaṇaṃ||<br />
					purisa-lakkhaṇaṃ||<br />
					kumāra-lakkhaṇaṃ||<br />
					kumāri-lakkhaṇaṃ||<br />
					dāsa-lakkhaṇaṃ||<br />
					dāsi-lakkhaṇaṃ||<br />
					hatthi-lakkhaṇaṃ||<br />
					assa-lakkhaṇaṃ||<br />
					mahisa-lakkhaṇaṃ||<br />
					usabha-lakkhaṇaṃ||<br />
					go-lakkhaṇaṃ||<br />
					aja-lakkhaṇaṃ||<br />
					meṇḍa-lakkhaṇaṃ||<br />
					kukkuṭa-lakkhaṇaṃ||<br />
					vaṭṭaka-lakkhaṇaṃ||<br />
					godhā-lakkhaṇaṃ||<br />
					kaṇṇikā-lakkhaṇaṃ||<br />
					kacchapa-lakkhaṇaṃ||<br />
					miga-lakkhaṇaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">48. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti seyyath'īdaṃ:|| ||</p>

					<p class="f4">Raññaṃ niyyānaṃ bhavissati,||<br />
					raññaṃ aniyyānaṃ bhavissati —||<br />
					abbhantarānaṃ raññaṃ upayānaṃ bhavissati,||<br />
					bāhirānaṃ raññaṃ apayānaṃ bhavissati —||<br />
					bāhirānaṃ raññaṃ upayānaṃ bhavissati,||<br />
					abbhantarānaṃ raññaṃ apayānaṃ bhavissati—||<br />
					abbhantarānaṃ raññaṃ jayo bhavissati,||<br />
					bāhirānaṃ raññaṃ parājayo bhavissati—||<br />
					bāhirānaṃ raññaṃ jayo bhavissati,||<br />
					abbhantarānaṃ raññaṃ parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">49. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti,||<br />
					seyyath'īdaṃ:|| ||</p>

					<p class="f4">Raññaṃ niyyānaṃ bhavissati,||<br />
					raññaṃ aniyyānaṃ bhavissati —||<br />
					abbhantarānaṃ raññaṃ upayānaṃ bhavissati,||<br />
					bāhirānaṃ raññaṃ apayānaṃ bhavissati —||<br />
					bāhirānaṃ raññaṃ upayānaṃ bhavissati,||<br />
					abbhantarānaṃ raññaṃ apayānaṃ bhavissati—||<br />
					abbhantarānaṃ raññaṃ jayo bhavissati,||<br />
					bāhirānaṃ raññaṃ parājayo bhavissati—||<br />
					bāhirānaṃ raññaṃ jayo bhavissati,||<br />
					abbhantarānaṃ raññaṃ parājayo bhavissati.|| ||</p>

					<p class="f4">Iti imassa jayo bhavissati||<br />
					imassa parājayo bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4"><span class="f3">[<a id="p59">59.</a>]</span> Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti.|| ||</p>

					<p class="f4">Seyyath'īdaṃ:|| ||</p>

					<p class="f4">Canda-g-gāho bhavissati,||<br />
					suriya-g-gāho bhavissati,||<br />
					nakkhatta-g-gāho bhavissati,||<br />
					candima-suriyānaṃ patha-gamanaṃ bhavissati.|| ||</p>

					<p class="f4">Candima-suriyānaṃ patha-gamanaṃ bhavissati,||<br />
					candima-suriyānaṃ uppatha-gamanaṃ bhavissati,||<br />
					nakkhattāṇaṃ patha-gamanaṃ bhavissati,||<br />
					nakkhattāṇaṃ uppatha-gamanaṃ bhavissati.|| ||</p>

					<p class="f4">Ukkā-pāto bhavissati,||<br />
					dīsā-ḍāho bhavissati,||<br />
					bhūmi-cālo bhavissati,||<br />
					deva-dundūbhi bhavissati.|| ||</p>

					<p class="f4">Candima-suriya-nakkhattāṇaṃ uggamanaṃ ogamanaṃ saṇkilesaṃ vodānaṃ bhavissati.|| ||</p>

					<p class="f4">Evaṃ-vipāko canda-g-gāho bhavissati,||<br />
					evaṃ-vipāko suriya-g -gāho bhavissati,||<br />
					evaṃ-vipāko nakkhatta-g-gāho bhavissati.,||<br />
					evaṃ-vipākaṃ candima-suriyānaṃ patha-gamanaṃ bhavissati,||<br />
					evaṃ-vipākaṃ candima-suriyānaṃ uppatha-gamanaṃ bhavissati,||<br />
					evaṃ-vipākaṃ nakkhattāṇaṃ patha-gamanaṃ bhavissati,||<br />
					evaṃ-vipākaṃ nakkhattāṇaṃ uppatha-gamanaṃ bhavissati,||<br />
					evaṃ-vipāko ukkā-pāto bhavissati,||<br />
					evaṃ-vipāko disā-ḍāho bhavissati,||<br />
					evaṃ-vipāko bhumivālo bhavissati,||<br />
					evaṃ-vipāko deva-dundūbhi bhavissati,||<br />
					evaṃ-vipāko candima-suriya-nakkhattāṇaṃ uggamanaṃ ogamanaṃ saṇkilesaṃ vodānaṃ bhavissati.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">50. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti seyyath'īdaṃ:|| ||</p>

					<p class="f4">Su-b-buṭṭhikā bhavissati,||<br />
					du-b-buṭṭhikā bhavissati,||<br />
					subhikkhaṃ bhavissati,||<br />
					dubbhikkhaṃ bhavissati,||<br />
					khemaṃ bhavissati,||<br />
					bhayaṃ bhavissati,||<br />
					rogo bhavissati,||<br />
					ārogyaṃ bhavissati,||<br />
					muddā, gaṇanā, saṃkhānaṃ, kāveyyaṃ, lokāyataṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">51. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti seyyath'īdaṃ:|| ||</p>

					<p class="f4">Āvāhanaṃ vivāhanaṃ||<br />
					saṃvadanaṃ vivadanaṃ||<br />
					saṃkiraṇaṃ vikiraṇaṃ||<br />
					subhaga-karaṇaṃ||<br />
					dubbhaga-karaṇaṃ||<br />
					viruddha-gabbha-karaṇaṃ||<br />
					jivhā-nittha-d-danaṃ||<br />
					hanusaṃ||<br />
					hatanaṃ||<br />
					hatth-ā-bhijappanaṃ||<br />
					kaṇṇa-jappanaṃ||<br />
					ādāsa-pañhaṃ||<br />
					kumāri-pañhaṃ||<br />
					deva-pañhaṃ||<br />
					ādicc'upaṭṭhānaṃ mahat'upaṭṭhānaṃ abbhujjalanaṃ sir'avhāyanaṃ.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="f4">52. Yathā vā pan'eke bhonto samaṇa-brāhmaṇā saddhā-deyyāni bhojanāni bhuñjitvā te eva-rūpāya tiracchāna-vijjāya micchā ājīvena jīvikaṃ kappenti - seyyath'īdaṃ:|| ||</p>

					<p class="f4">Santi-kammaṃ||<br />
					paṇidhi-kammaṃ||<br />
					bhūta-kammaṃ||<br />
					bhuri-kammaṃ||<br />
					vassa-kammaṃ||<br />
					vossa-kammaṃ||<br />
					vatthu-kammaṃ||<br />
					vatthu-parikiraṇaṃ||<br />
					ācamanaṃ nahāpanaṃ||<br />
					juhanaṃ vamanaṃ||<br />
					virecanaṃ||<br />
					uddha-virecanaṃ||<br />
					adho-virecanaṃ||<br />
					sīsa-virecanaṃ||<br />
					kaṇṇa-telaṃ||<br />
					netta-tappanaṃ||<br />
					natthu-kammaṃ||<br />
					añjanaṃ||<br />
					paccañjanaṃ||<br />
					sālākiyaṃ||<br />
					salla-kattiyaṃ||<br />
					dāraka-tikicchā mūla-bhesajjānaṃ anuppadānaṃ osadhīnaṃ paṭimokkho.|| ||</p>

					<p class="f4">Iti vā iti eva-rūpāya tiracchāna-vijjāya micchājīvā paṭivirato hoti.|| ||</p>

					<p class="f4">Idam pi'ssa hoti sīlasmiṃ.|| ||</p>

					<p class="ctr c">&#9632;</p>

					<p class="f4">53. Atha kho so Ambaṭṭha bhikkhu evaṃ sīla-sampanno||<br />
					na kuto ci bhayaṃ samanupassati||<br />
					yad idaṃ sīla-saṃvarato.|| ||</p>

					<p class="f4">Seyyathā pi Ambaṭṭha khattiyo muddhā-vasitto nihata-paccāmitto||<br />
					na kuto ci bhayaṃ samanupassati||<br />
					yad idaṃ pacca-t-thikato,||<br />
					evam eva kho Ambaṭṭha bhikkhu||<br />
					evaṃ sīla-sampanno||<br />
					na kuto ci bhayaṃ samanupassati||<br />
					yad idaṃ sīlasaṃvarato.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">Evaṃ kho Ambaṭṭha bhikkhu sīla-sampanno hoti.|| ||</p>

					<p class="ctr c">&#9632;</p>

					<p class="f4">54. Kathañ ca Ambaṭṭha bhikkhu indirayesu gutta-dvāro hoti?|| ||</p>

					<p class="f4">Idha Ambaṭṭha bhikkhu cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ cakkhu'ndriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ tsasa saṃvarāya paṭipajjati||<br />
					rakkhati cakkhu'ndriyaṃ,||<br />
					cakkhu'ndriya saṃvaraṃ āpajjati.|| ||</p>

					<p class="f4">Sotena saddaṃ sutvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ sot'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ tsasa saṃvarāya paṭipajjati||<br />
					rakkhati sot'indriyaṃ,||<br />
					sotendriye saṃvaraṃ āpajjati.|| ||</p>

					<p class="f4">Ghāṇena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ ghān'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ tsasa saṃvarāya paṭipajjati rakkhati ghāṇindriyaṃ,||<br />
					ghāṇindriye saṃvaraṃ āpajjati.|| ||</p>

					<p class="f4">Jivhāya rasaṃ sāyitvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ jivh'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ tsasa saṃvarāya paṭipajjati||<br />
					rakkhati jivh'indriyaṃ,||<br />
					jivh'indriye saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ kāy'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ tsasa saṃvarāya paṭipajjati||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.|| ||</p>

					<p class="f4">Manasā dhammaṃ viññāya||<br />
					na nimitta-g-gāhī hoti||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ man'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ tsasa saṃvarāya paṭipajjati||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ abyāsekasukhaṃ paṭisaṃvedeti.|| ||</p>

					<p class="f4">Evaṃ kho Ambaṭṭha bhikkhu indriyesu gutta-dvāro hoti.|| ||</p>

					<p class="ctr c">&#9632;</p>

					<p class="f4">55. Kathañ ca Ambaṭṭha bhikkhu sati-sampajaññena samannāgato hoti?|| ||</p>

					<p class="f4">Idha Ambaṭṭha bhikkhu abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti.|| ||</p>

					<p class="f4">Alokite vilokite sampajāna-kārī hoti.|| ||</p>

					<p class="f4">Samiñjite pasārite sampajāna-kārī hoti.|| ||</p>

					<p class="f4">Saṇghāṭi-patta-cīvara-dhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passāva-kamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">Evaṃ kho Ambaṭṭha bhikkhu sati-sampajaññena samannāgato hoti.|| ||</p>

					<p class="ctr c">&#9632;</p>

					<p class="f4">56. Kathañ ca Ambaṭṭha bhikkhu santuṭṭho hoti?|| ||</p>

					<p class="f4">Idha Ambaṭṭha bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati.|| ||</p>

					<p class="f4">Seyyathāpī Ambaṭṭha pakkhi sakuṇo yena yen'eva ḍeti sapattabhāro'va ḍeti,||<br />
					evam eva kho Ambaṭṭha bhikkhu santuṭṭho hoti||<br />
					kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati.|| ||</p>

					<p class="f4">Evaṃ kho Ambaṭṭha bhikkhu santuṭṭho hoti.|| ||</p>

					<p class="ctr c">&#9632;</p>

					<p class="f4">57. So iminā ca ariyena sīla-k-khandhena samannāgato,||<br />
					iminā ca ariyena indriya-saṃvarena samannāgato,||<br />
					iminā ca ariyena sati-sampajaññena samannāgato,||<br />
					imāya ca ariyāya santuṭṭhiyā samannāgato,||<br />
					vivittaṃ sen'āsanaṃ bhajati,||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palāla-puñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">58. So abhijjhaṃ loke pahāya vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya avyāpanna-citto viharati,||<br />
					sabba-pāṇa-bhūta-hitānukampi,||<br />
					vyāpāda-padosā cittaṃ parisodheti.|| ||</p>

					<p class="f4">Thīna-middhaṃ pahāya vigata-thīna-middho viharati āloka-saññī sato sampajāno,||<br />
					thīna-middhā cittaṃ parisodheti.|| ||</p>

					<p class="f4">Uddhacca-kukkuccaṃ pahāya anuddhato viharati ajjhattaṃ vūpasanta-citto,||<br />
					uddhacca-kukkuccaṃ cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati akathaṃ-kathī kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4">59. seyyathā pi Ambaṭṭha puriso iṇaṃ ādāya kammante payojeyya,||<br />
					tassa te kammantā samijjheyyuṃ,||<br />
					so yāni ca porāṇāni iṇa-mūlāni tāni ca vyantī-kareyya,||<br />
					siyā c'assa uttariṃ avasiṭṭhaṃ dārabharaṇāya.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe iṇaṃ ādāya kammante payojesiṃ.|| ||</p>

					<p class="f4"><a id="pg72"><span class="f2 g"><b>[72]</b></span></a> Tassa me te kammantā samijjhiṃsu.|| ||</p>

					<p class="f4">So'haṃ yāni ca poraṇāni iṇa-mūlāni tāni ca vyanti akāsiṃ,||<br />
					atthi ca me uttariṃ avasiṭṭhaṃ dārabharaṇāyā" ti.|| ||</p>

					<p class="f4">So tato-nidānaṃ labhetha pāmujjaṃ,||<br />
					adhigacche somanassaṃ.|| ||</p>

					<p class="f4">60. Seyyathā pi Ambaṭṭha puriso ābādhiko assa dukkhito bāḷha-gilāno,||<br />
					bhattaṃ c'assa na c-chādeyya,||<br />
					na c'assa kāye balamattā.|| ||</p>

					<p class="f4">So aparena samayena tamhā ābādhā mucceyya bhattañ c'assa chādeyya siyā c'assa kāye balamattā.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ bo pubbe ābādhiko ahosiṃ dukkhito bāḷha-gilāno bhattaṃ me nacchādesi na c'assa me āsi kāye balamattā.|| ||</p>

					<p class="f4">So'mhi etarahi tamhā ābādhā mutto bhattañ ca me chādeti atthi ca me kāye balamattā' ti,||<br />
					so tatonidānaṃ labhetha pāmojjaṃ adhigaccheyya somanassaṃ.|| ||</p>

					<p class="f4">61. Seyyathā pi Ambaṭṭha puriso bandhanāgāre baddho assa,||<br />
					so aparena samayena tamhā bandhanāgārā mucceyya sotthinā avyayena,||<br />
					na c'assa kiñci bhogānaṃ vayo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe bandhanāgāre baddho ahosi.|| ||</p>

					<p class="f4">So'mhi etarahi tamhā bandhanāgārā mutto sotthinā avyayena.|| ||</p>

					<p class="f4">N'atthi ca me kiñci bhogānaṃ vayo" ti.|| ||</p>

					<p class="f4">So tatonidānaṃ labhetha pāmojjaṃ adhigaccheyya somanassaṃ.|| ||</p>

					<p class="f4">62. Seyyathā pi Ambaṭṭha puriso dāso assa anattādhīno parādhīno na yenakām'aṇgamo.|| ||</p>

					<p class="f4">So aparena samayena tamhā dāsabyā mucceyya attādhīno aparādhīno bhujisso yenakām'aṇgamo.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe dāso ahosiṃ anattādhīno parādhīno na yenakām'aṇgamo.|| ||</p>

					<p class="f4">So'mhi etarahi tamhā dāsabyā mutto attādhīno aparādhīno bhujisso yenakām'aṇgamo" ti.|| ||</p>

					<p class="f4">So tatonidānaṃ labhetha pāmojjaṃ,||<br />
					adhigaccheyya somanassaṃ.|| ||</p>

					<p class="f4">63. Seyyathā pi Ambaṭṭha puriso sadhano sabhogo kantāraddhāna-maggaṃ paṭipajjeyya dubbhikkhaṃ sappaṭi-bhayaṃ.|| ||</p>

					<p class="f4">So aparena samayena taṃ kantāraṃ nitthareyya sotthinā gāmantaṃ anupāpuṇeyya khemaṃ appaṭibhayaṃ.|| ||</p>

					<p class="f4">Tassa evam assa:|| ||</p>

					<p class="f4">"Ahaṃ kho pubbe sadhano sabhogo kantāraddhāna-maggaṃ paṭipajjiṃ dubbhikkhaṃ sappaṭi-bhayaṃ.|| ||</p>

					<p class="f4">So'mhi etarahi taṃ kantāraṃ tiṇṇo sotthinā gāmantaṃ anuppatto khemaṃ appaṭibhayan" ti.|| ||</p>

					<p class="f4">So tato nidānaṃ labhetha pāmojjaṃ adhigaccheyya somanassaṃ.|| ||</p>

					<p class="f4">Evam eva kho Ambaṭṭha bhikkhu yathā iṇaṃ yathā rogaṃ yathā bandhanāgāraṃ yathā dāsabyaṃ yathā kantāraddhāna-maggaṃ evaṃ ime pañca-nīvaraṇe a-p-pahīne attani samanupassati.|| ||</p>

					<p class="f4">Seyyathā pi Ambaṭṭha ānaṇyaṃ yathā ārogyaṃ yathā bandhanā mokkhaṃ yathā bhujissaṃ yathā khemantabhūmiṃ evam eva kho Ambaṭṭha bhikkhu ime pañca-nīvaraṇe pahīne attani samanupassati.|| ||</p>

					<p class="f4">64. Tass'ime pañca-nīvaraṇe pahīṇe attani samanupassato pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4">65. So vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">So imameva kāyaṃ viveka-jena pīti-sukhena abhisanneti parisanneti paripūreti parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">66. Seyyathā pi Ambaṭṭha dakkho nahāpako vā nahāpakantevāsī vā kaṃsathāle nahānīyacuṇṇāni ākiritvā udakena paripphosakaṃ paripphosakaṃ sanneyya,||<br />
					sāyaṃ nahānīyapiṇḍī snehānugatā snehaparetā sāntarabāhirā phuṭā snehena,||<br />
					na ca pagghariṇī,|| ||</p>

					<p class="f4">Evam eva kho Ambaṭṭha bhikkhu imameva kāyaṃ viveka-jena pīti-sukhena abhisanneti parisanneti paripūreti parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">Idam pi'ssa hoti caraṇasmiṃ.|| ||</p>

					<p class="f4">67. Puna ca paraṃ Ambaṭṭha bhikkhu vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">So imameva kāyaṃ samādhijena pīti-sukhena abhisanneti parisanneti paripūreti parippharati nāssa kiñci sabbā-vato kāyassa samādhijena pīti-sukhena apphuṭaṃ hoti.|| ||</p>

					<p class="f4">68. seyyathā pi Ambaṭṭha udaka-rahado gambhīro ubbhidodako,||<br />
					tassa nev'assa puratthimāya disāya udakassa āya-mukhaṃ,||<br />
					na dakkhiṇāya disāya udakassa āya-mukhaṃ,||<br />
					na pacchi-māya disāya udakassa āya-mukhaṃ,||<br />
					na uttarāya disāya udakassa āya-mukhaṃ,||<br />
					devo ca na kālena kālaṃ sammā dhāraṃ anuppaveccheyya,||<br />
					atha kho tamhā ca udaka-rahadā sītā vāridhārā ubbhijjitvā tam eva udaka-rahadaṃ sītena vārinā abhisanneyya1 parisanneyya2 paripūreyya paripphareyya,||<br />
					nāssa kiñci sabbā-vato udaka-rahadassa sītena vārinā apphuṭaṃ assa,|| ||</p>

					<p class="f4">Evam eva kho Ambaṭṭha bhikkhu imameva kāyaṃ samādhijena pīti-sukhena abhisanneti parisanneti paripūreti parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaṃ hoti.|| ||</p>

					<p class="f4">Idam pi'ssa hoti caraṇasmiṃ.|| ||</p>

					<p class="f4">69. Puna ca paraṃ Ambaṭṭha bhikkhu||<br />
					pītiyā ca virāgā||<br />
					upekkhako ca viharati||<br />
					sato sampajāno,||<br />
					sukhañ ca kāyena paṭisaṃvedeti,||<br />
					yan taṃ ariyā ācikkhanti:||<br />
					'Upekkhako satimā sukha-vihārī' ti||<br />
					taṃ tatiyaṃ-jhānaṃ upasampajja viharati.|| ||</p>

					<p class="f4">So imameva kāyaṃ nippītikena sukhena abhisanneti parisanneti paripūreti parippharati,||<br />
					nāssa kiñci sabbā-vato kāyassa nippītikena sukhena apphuṭaṃ hoti.|| ||</p>

					<p class="f4">Seyyathā pi Ambaṭṭha uppaliniyaṃ vā||<br />
					paduminiyaṃ vā||<br />
					puṇḍarīkiniyaṃ vā||<br />
					appekaccāni uppalāni vā||<br />
					padumāni vā||<br />
					puṇḍarīkāni vā||<br />
					udake jātāni||<br />
					udake saṃvaddhāni||<br />
					udak'ānuggatāni antonimuggaposīni tāni||<br />
					yāva caggā yāva ca mūlā sītena cārinā||<br />
					abhisannāni||<br />
					parisannāni||<br />
					paripūrāni||<br />
					paripphuṭāni||<br />
					nāssa kiñci sabbāvataṃ uppalānaṃ vā||<br />
					padumānaṃ vā||<br />
					puṇḍarīkānaṃ vā||<br />
					sītena vārinā apphuṭaṃ assa.|| ||</p>

					<p class="f4">Evam eva kho Ambaṭṭha bhikkhu imameva kāyaṃ nippītikena sukhena abhisanneti||<br />
					parisanneti||<br />
					paripūreti||<br />
					parippharati||<br />
					nāssa kiñci sabbā-vato kāyassa nippītikena sukhena apphuṭaṃ hoti.|| ||</p>

					<p class="f4">Idam pi'ssa hoti caraṇasmiṃ.|| ||</p>

					<p class="f4">70. Puna ca paraṃ Ambaṭṭha bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">So imam eva kāyaṃ parisuddhena cetasā pariyodātena pharitvā nisinno hoti||<br />
					nāssa kiñci sabbā-vato kāyassa parisuddhena cetasā pariyodātena apphuṭaṃ hoti.|| ||</p>

					<p class="f4">Seyyathā pi Ambaṭṭha puriso odātena vatthena sasīsaṃ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaṃ assa.|| ||</p>

					<p class="f4 in2">Evam eva kho mahā-rāja bhikkhu imam'eva kāyaṃ parisuddhena cetasā pariyodātena pharitvā nisinno hoti,||<br />
					nāssa kiñci sabbā-vato kāyassa parisuddhena cetasā pariyodātena apphuṭaṃ hoti.</p>

					<p class="f4">Idam pi'ssa hoti caraṇasmiṃ.|| ||</p>

					<p class="f4">Idaṃ kho taṃ Ambaṭṭha caraṇaṃ.|| ||</p>

					<p class="f4">71. Puna ca paraṃ Ambaṭṭha so evaṃ samāhite citte parisuddhe pariyodāte an-aṇgaṇe vigatupakkilese mudu-bhūte kammaniye ṭhite ānejjappatte||<br />
					ñāṇa-dassanāya cittaṃ abhinīharati abhininnāmeti.|| ||</p>

					<p class="f4">So evaṃ pajānāti:|| ||</p>

					<p class="f4">"Ayaṃ kho me kāyo rūpī cātum-mahā-bhūtiko mātā-pettika-sambhavo odana-kummās-ūpacayo anicc'ucchādana-parimaddanabhedanaviddhaṃsana-dhammo.|| ||</p>

					<p class="f4">Idaṃ ca pana me viññāṇaṃ ettha sitaṃ ettha paṭibaddhan" ti.|| ||</p>

					<p class="f4">Seyyathā pi Ambaṭṭha maṇi veḷūriyo subho jātimā aṭṭhaṃso suparikamma-kato,||<br />
					accho vi-p-pasanno anāvilo sabbākāra-sampanno,||<br />
					tatra suttaṃ āvutaṃ nīlaṃ vā pītaṃ vā lohitaṃ vā odātaṃ vā paṇḍu-suttaṃ vā.|| ||</p>

					<p class="f4">Tam eva cakkhumā puriso hatthe karitvā pacc'avekkheyya:|| ||</p>

					<p class="f4">"Ayaṃ kho maṇi veḷūriyo subho jātimā aṭṭhaṃso suparikamma-kato,||<br />
					accho vi-p-pasanno anāvilo sabbākāra-sampanno,||<br />
					tatr'idaṃ suttaṃ āvutaṃ nīlaṃ vā,||<br />
					pītaṃ vā,||<br />
					lohitaṃ vā,||<br />
					odātaṃ vā,||<br />
					paṇḍu-suttaṃ vā" ti.|| ||</p>

					<p class="f4">Evam eva kho Ambaṭṭha bhikkhu evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte ñāṇa-dassanāya cittaṃ abhinīharati abhininnāmeti.|| ||</p>

					<p class="f4">So evaṃ pajānāti:|| ||</p>

					<p class="f4">"Ayaṃ kho me kāyo rūpī cātum-mahā-bhūtiko mātā-pettika-sambhavo odana-kummās-ūpacayo anicc'ucchādana-parimaddana-bhedana-viddhaṃsana-dhammo.|| ||</p>

					<p class="f4">Idaṃ ca pana me viññāṇaṃ ettha sitaṃ ettha paṭibaddhan" ti.|| ||</p>

					<p class="f4">Idam pi'ssa hoti vijjāya.|| ||</p>

					<p class="f4">72. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte mano-mayaṃ kāyaṃ abhinimminanāya cittaṃ abhinīharati abhininnāmeti.|| ||</p>

					<p class="f4">So imambhā kāyā aññaṃ kāyaṃ abhinimmināti rūpiṃ mano-mayaṃ sabbaṇgapaccaṇgiṃ ahīnindriyaṃ.|| ||</p>

					<p class="f4">Seyyathā pi Ambaṭṭha puriso muñjamhā īsikaṃ pabbāheyya.|| ||</p>

					<p class="f4">Tassa evam assa:|| ||</p>

					<p class="f4">"Ayaṃ muñjo,||<br />
					ayaṃ īsikā,||<br />
					añño muñjo,||<br />
					aññā īsikā,||<br />
					muñjamhātv'eva īsikā pabbāḷhā" ti.|| ||</p>

					<p class="f4">Seyyathā vā pana Ambaṭṭha puriso asiṃ kosiyā pabbāheyya.|| ||</p>

					<p class="f4">Tassa evam assa:|| ||</p>

					<p class="f4">"Ayaṃ asi||<br />
					ayaṃ kosi,||<br />
					añño asi||<br />
					aññā kosi,||<br />
					kosiyā tv'eva asi pabbāḷho" ti.|| ||</p>

					<p class="f4">Seyyathā pi vā pana mahā-rāja puriso ahiṃ karaṇḍā uddhareyya.|| ||</p>

					<p class="f4">Tassa evam assa:|| ||</p>

					<p class="f4">"Ayaṃ ahi||<br />
					ayaṃ karaṇḍo,||<br />
					añño ahi||<br />
					añño karaṇḍo,||<br />
					karaṇḍā tv'eva ahi ubbhato" ti.|| ||</p>

					<p class="f4">Evam eva kho Ambaṭṭha bhikkhu evaṃsamāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte mano-mayaṃ kāyaṃ abhinimminanāya cittaṃ abhinīharati abhininnāmeti.|| ||</p>

					<p class="f4">So imamhā kāyā||<br />
					aññaṃ kāyaṃ||<br />
					abhinimmināti rūpiṃ mano-mayaṃ sabbaṇga-paccaṇgiṃ ahīnindriyaṃ.|| ||</p>

					<p class="f4">Idam pi'ssa hoti vijjāya.|| ||</p>

					<p class="f4">73. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte iddhividhāya cittaṃ abhinīharati,||<br />
					abhininnāmeti.|| ||</p>

					<p class="f4">So aneka-vihitaṃ iddhi-vidhaṃ pacc'anubhoti:|| ||</p>

					<p class="f4">Eko pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaṃ tiro-bhāvaṃ,||<br />
					tiro-kuḍḍaṃ,||<br />
					tiro-pākāraṃ,||<br />
					tiro-pabbataṃ asajja-māno gacchati,||<br />
					seyyathā pi ākāse,||<br />
					paṭhaviyā pi ummujja-nimujjaṃ karoti,||<br />
					seyyathā pi udake,||<br />
					udake pi abhijja-māne gacchati,||<br />
					seyyathā pi paṭhaviyaṃ,||<br />
					ākāse pi pallaṇkena kamati,||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye evaṃmahiddhike evaṃmah-ā-nubhāve pāṇinā parimasati parimajjati,||<br />
					yāva Brahma-lokā pi kāyena va saṃvatteti.|| ||</p>

					<p class="f4">Seyyathā pi Ambaṭṭha dakkho kumbhakāro vā kumbhakārantevāsī vā supari-kamma-katāya mattikāya||<br />
					yaṃ yad eva bhājanavikatiṃ ākaṇkheyya||<br />
					taṃ tad eva kareyya abhinipphādeyya.|| ||</p>

					<p class="f4">Seyyathā vā pana Ambaṭṭha dakkho dantakārovā dantakārantevāsī vā suparikammakatasmiṃ dantasmiṃ yaṃ yad eva dantavikatiṃ ākaṇkheyya taṃ tad eva kareyya abhinipphādeyya.|| ||</p>

					<p class="f4">Seyyathā vā pana Ambaṭṭha dakkho danta-kāro vā||<br />
					danta-kārantevāsī vā||<br />
					suparikamma-katasmiṃ dantasmiṃ||<br />
					yaṃ yad eva danta-vikatiṃ ākaṇkheyya||<br />
					taṃ tad eva kareyya abhinipphādeyya.</p>

					<p class="f4">Seyyathā pi vā pana Ambaṭṭha dakkho suvaṇṇa-kāro vā||<br />
					suvaṇṇa-kārantevāsī vā||<br />
					supari-kamma-katasmiṃ suvaṇṇasmiṃ||<br />
					yaṃ yad eva suvaṇṇa-vikatiṃ ākaṇkheyya||<br />
					taṃ tad eva kareyya abhinipphādeyya.</p>

					<p class="f4">Evam eva kho Ambaṭṭha bhikkhu evaṃ samāhite citte parisuddhe pariyodāte an-aṇgaṇe vīgatūpakkilese mudubhūte kammaniye ṭhite ānejjappatte iddhividhāya cittaṃ abhinīharati abhininnāmeti.|| ||</p>

					<p class="f4">So aneka-vihitaṃ iddhi-vidhaṃ pacc'anubhoti:|| ||</p>

					<p class="f4">Eko pi hutvā bahudhā hoti||<br />
					bahudhā pi hutvā eko hoti.|| ||</p>

					<p class="f4">Āvī-bhāvaṃ||<br />
					tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbataṃ||<br />
					asajja-māno gacchati seyyathā pi ākāse.|| ||</p>

					<p class="f4">Paṭhaviyā pi ummujja-nimujjaṃ karoti||<br />
					seyyathā pi udake.|| ||</p>

					<p class="f4">Udake pi abhijja-māne gacchati||<br />
					seyyathā pi paṭhaviyaṃ.|| ||</p>

					<p class="f4">Ākāse pi pallaṇkena kamati,||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye evaṃmahiddhike evaṃmah-ā-nubhāve pāṇinā parāma-sati parimajjati,||<br />
					yāva Brahmalokā pi kāyena va saṃvatteti.|| ||</p>

					<p class="f4">Idam pi'ssa hoti vijjāya.|| ||</p>

					<p class="ctr c">&#9632;</p>

					<p class="f4">74. So evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhūte kammaniye ṭhite ānejjappatte dibbāya sota-dhātuyā cittaṃ abhinīharati abhininnāmeti.|| ||</p>

					<p class="f4">So dibbāya sota-dhātuyā visuddhāya atikkanta-mānusikāya ubho sadde suṇāti dibbe ca mānuse ca ye dūre sannike ca.|| ||</p>

					<p class="f4">Seyyathā pi Ambaṭṭha puriso addhāna-Magga-paṭipanno so suṇeyya bheri-saddam pi mudiṇga-saddam pi saṇkha-paṇava-deṇḍima-saddam pi.|| ||</p>

					<p class="f4">Tassa evam assa:|| ||</p>

					<p class="f4">Bheri-saddo iti pi,||<br />
					mudiṇga-saddo iti pi,||<br />
					saṇkha-paṇava-deṇḍima-saddo iti pi.|| ||</p>

					<p class="f4">Evam eva kho mahā-rāja bhikkhu evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhūte kammaniye ṭhite ānejjappatte dibbāya sota-dhātuyā cittaṃ abhinīharati abhininnāmeti.|| ||</p>

					<p class="f4">So dibbāya sota-dhātuyā visuddhāya atikkanta-mānusi-kāya ubho sadde suṇāti,||<br />
					dibbe ca mānuse ca ye dūre santike ca.</p>

					<p class="f4">Idam pi'ssa hoti vijjāya.|| ||</p>

					<p class="ctr c">&#9632;</p>

					<p class="f4">75. So evaṃ samāhite citte parisuddhe pariyodāte ānejjappatte ceto-pariyañāṇāya cittaṃ abhininnāmeti.|| ||</p>

					<p class="f4">Sa-rāgaṃ vā cittaṃ 'sa-rāgaṃ cittan' ti pajānāti,||<br />
					Vīta-rāgaṃ vā cittaṃ 'vīta-rāgaṃ cittan' ti pajānāti,||<br />
					<a id="pg80"><span class="f2 g"><b>[80]</b></span></a> sa-dosaṃ vā cittaṃ 'sa-dosaṃ cittatan' ti pajānāti,||<br />
					Vīta-dosaṃ vā cittaṃ 'vīta-dosaṃ cittan' ti pajānāti,||<br />
					Sa-mohaṃ vā cittaṃ 'sa-mohaṃ cittan' ti pajānāti,||<br />
					Vīta-mohaṃ vā cittaṃ 'vīta-mohaṃ cittan' ti pajānāti,||<br />
					Saṇkhittaṃ vā cittaṃ 'saṇkhittaṃ cittan' ti pajānāti,||<br />
					Vikkhittaṃ vā cittaṃ 'vikkhittaṃ cittan' ti pajānāti,||<br />
					Mahaggataṃ vā cittaṃ 'mahaggataṃ cittan' ti pajānāti,||<br />
					Amahaggataṃ vā cittaṃ 'amahaggataṃ cittan' ti pajānāti,||<br />
					Sa-uttaraṃ vā cittaṃ 'sa-uttaraṃ cittan' ti pajānāti,||<br />
					Anuttaraṃ vā cittaṃ 'anuttaraṃ cittan' ti pajānāti,||<br />
					Samāhitaṃ vā cittaṃ 'samāhitaṃ cittan' ti pajānāti,||<br />
					Asamāhitaṃ vā cittaṃ 'asamāhitaṃ cittan' ti pajānāti,||<br />
					Vimuttaṃ vā cittaṃ 'vimuttaṃ cittan' ti pajānāti,||<br />
					Avimuttaṃ vā cittaṃ 'avimuttaṃ cittan' ti pajānāti.|| ||</p>

					<p class="f4">Seyyathā pi Ambaṭṭha itthi vā,||<br />
					puriso vā,||<br />
					daharo vā,||<br />
					yuvā maṇḍan-jātiko ādāse vā,||<br />
					parisuddhe pariyodāte acche vā,||<br />
					udaka-patte sakaṃ mukha-nimittaṃ pacc'avekkha-māno sakaṇikaṃ vā sakaṇikan ti jāneyya,||<br />
					akaṇikaṃ vā akaṇikanti jāneyya-</p>

					<p class="f4">Evam eva kho Ambaṭṭha bhikkhu evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhūte kammaniye ṭhite ānejjappatte ceto-pariya-ñāṇāya cittaṃ abhinīharati abhininnāmeti.</p>

					<p class="f4">So para-sattāṇaṃ para-puggalānaṃ cetasā ceto paricca pajānāti:|| ||</p>

					<p class="f4">Sa-rāgaṃ vā cittaṃ 'sa-rāgaṃ cittan' ti pajānāti,||<br />
					Vīta-rāgaṃ vā cittaṃ 'vīta-rāgaṃ cittan' ti pajānāti,||<br />
					sa-dosaṃ vā cittaṃ 'sa-dosaṃ cittatan' ti pajānāti,||<br />
					Vīta-dosaṃ vā cittaṃ 'vīta-dosaṃ cittan' ti pajānāti,||<br />
					Sa-mohaṃ vā cittaṃ 'sa-mohaṃ cittan' ti pajānāti,||<br />
					Vīta-mohaṃ vā cittaṃ 'vīta-mohaṃ cittan' ti pajānāti,||<br />
					Saṇkhittaṃ vā cittaṃ 'saṇkhittaṃ cittan' ti pajānāti,||<br />
					Vikkhittaṃ vā cittaṃ 'vikkhittaṃ cittan' ti pajānāti,||<br />
					Mahaggataṃ vā cittaṃ 'mahaggataṃ cittan' ti pajānāti,||<br />
					Amahaggataṃ vā cittaṃ 'amahaggataṃ cittan' ti pajānāti,||<br />
					Sa-uttaraṃ vā cittaṃ 'sa-uttaraṃ cittan' ti pajānāti,||<br />
					<a id="pg81"><span class="f2 g"><b>[81]</b></span></a> Anuttaraṃ vā cittaṃ 'anuttaraṃ cittan' ti pajānāti,||<br />
					Samāhitaṃ vā cittaṃ 'samāhitaṃ cittan' ti pajānāti,||<br />
					Asamāhitaṃ vā cittaṃ 'asamāhitaṃ cittan' ti pajānāti,||<br />
					Vimuttaṃ vā cittaṃ 'vimuttaṃ cittan' ti pajānāti,||<br />
					Avimuttaṃ vā cittaṃ 'avimuttaṃ cittan' ti pajānāti.|| ||</p>

					<p class="f4">Idam pissa hoti vijjāya.|| ||</p>

					<p class="ctr c">&#9632;</p>

					<p class="f4">76. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānañjeppatte pubbe-nivāsānu-s-sati-ñāṇāya cittaṃ abhinīharati abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tīsaṃm pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi,||<br />
					saṃvaṭṭa-kappe aneke pi,||<br />
					vivaṭṭa-kappe aneke pi,||<br />
					saṃvaṭṭa-vivaṭṭa-kappe.|| ||</p>

					<p class="f4">Amutrāsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutrrra upapādiṃ.|| ||</p>

					<p class="f4">Tatrāpāsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Seyyathā pi Ambaṭṭha puriso sakamhā gāmā aññaṃ gāmaṃ gaccheyya,||<br />
					tamhā pi gāmā aññaṃ gāmaṃ gaccheyya,||<br />
					tamhā pi gāmā sakaṃ yeva gāmaṃ paccāgaccheyya.|| ||</p>

					<p class="f4">Tassa evam assa:|| ||</p>

					<p class="f4">Ahaṃ kho sakamhā gāmā amuṃ gāmaṃ agacchiṃ,||<br />
					tatra evaṃ aṭṭhāsiṃ,||<br />
					evaṃ nisīdiṃ,||<br />
					evaṃ abhāsiṃ,||<br />
					evaṃ tuṇhī ahosi.|| ||</p>

					<p class="f4">So'mhi tamhā gāmā sakaṃ yeva gāmaṃ paccāgato" ti,|| ||</p>

					<p class="f4">Evam eva kho Ambaṭṭha bhikkhu evaṃ samāhite citte parisuddhe pariyodāte an-aṇgaṇe vigat'ūpakkilese mudrabhūte kammaniye ṭhite ānejjappatte pubbe-nivāsānu-s-sati-ñāṇāya cittaṃ abhinīharati abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tīsaṃm pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi,||<br />
					saṃvaṭṭa-kappe aneke pi,||<br />
					vivaṭṭa-kappe aneke pi,||<br />
					saṃvaṭṭa-vivaṭṭa-kappe.|| ||</p>

					<p class="f4">Amutrāsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ.|| ||</p>

					<p class="f4">Tatrāpāsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ-sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno ti,||<br />
					iti sākāraṃ sa-uddesaṃ aneka-vihitaṃ pubbe-nivāsaṃ anussarati.</p>

					<p class="f4">Idam pi'ssa hoti vijjāya.|| ||</p>

					<p class="ctr c">&#9632;</p>

					<p class="f4">77. So evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhūte kammaniye ṭhite ānejjappatte sattāṇaṃ cut'ūpapāta-ñāṇāya cittaṃ abhinīharati abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti:|| ||</p>

					<p class="f4">Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā" ti.|| ||</p>

					<p class="f4">Iti dibbena cakkhunā vīsuddhena atikkanta-mānusakena satte passati cavamāne upapajjamāne,||<br />
					hīne paṇite suvaṇṇe dubbaṇṇe sugate duggate yathā-kamm'ūpage satte pajānāti.</p>

					<p class="f4">Seyyathā pi Ambaṭṭha majjhe siṃghāṭake pasādo.|| ||</p>

					<p class="f4">Tattha cakkhumā puriso ṭhito passeyya manusse gehaṃ pavisante pi||<br />
					rathiyā vīthiṃ sañcarante pi||<br />
					majjhe siṃghāṭake nisinne pi.|| ||</p>

					<p class="f4">Tassa evam assa:|| ||</p>

					<p class="f4">'Ete manussā gehaṃ pavisanti,||<br />
					ete ni-k-khamanti,||<br />
					ete rathiyā vīthiṃ sañcarante,||<br />
					ete majjhe siṃghāṭake nisinnā' ti.</p>

					<p class="f4">Evam eva kho Ambaṭṭha bhikkhu evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte sattāṇaṃ cut'ūpapātañāṇāya cittaṃ abhinīharati abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇite suvaṇṇe dubbaṇṇe sugate duggate yathā-kamm'ūpage satte pajānāti:|| ||</p>

					<p class="f4">Ime vata bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samā-dānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā'ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākapammūpage satte pajānāti.|| ||</p>

					<p class="f4">Idam pi'ssa hoti vijjāya.|| ||</p>

					<p class="ctr c">&#9632;</p>

					<p class="f4">78. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhinīharati abhininnāmeti.|| ||</p>

					<p class="f4">So 'idaṃ dukkhan' ti yathā-bhūtaṃ pajānāti.|| ||</p>
					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāmini-paṭipadā' ti yathā-bhūtaṃ pajānāti.|| ||</p>

					<p class="f4">'Ime āsavā' ti yathā-bhūtaṃ pajānāti.|| ||</p>

					<p class="f4">'Ayaṃ āsava-samudayo' ti yathā-bhūtaṃ pajānāti.|| ||</p>
					<p class="f4">'Ayaṃ āsava-nirodho' ti yathā-bhūtaṃ pajānāti.|| ||</p>
					<p class="f4">'Ayaṃ āsava-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Tassa evaṃ jānato,||<br />
					evaṃ passato,||<br />
					kām'āsavā pi cittaṃ vimuccati,||<br />
					bhav'āsavā pi cittaṃ vimuccati,||<br />
					avijj'āsavā pi cittaṃ vimuccati.|| ||</p>

					<p class="f4">Vimuttasmiṃ vimuttam,||<br />
					iti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇiyaṃ,||<br />
					nāparaṃ,||<br />
					itthattāyā' ti pajānāti.</p>

					<p class="f4">Syethāpi Ambaṭṭha pabbata-saṇkhepe udaka-rahado accho vi-p-pasanno anāvilo.|| ||</p>

					<p class="f4">Tattha cakkhumā puriso tīre ṭhito passeyya sippi-sambūkam pi,||<br />
					sakkhara-kaṭhalam pi,||<br />
					maccha-gumbam pi,||<br />
					carantam pi,||<br />
					tiṭṭhantam pi.|| ||</p>

					<p class="f4">Tassa evam assa:|| ||</p>

					<p class="f4">'Ayaṃ kho udaka-rahado accho vi-p-pasanno anāvilo.|| ||</p>

					<p class="f4">Tatr'ime sippi-sambūkā pi||<br />
					sakkhara-kaṭhalā pi||<br />
					maccha-gumbā pi||<br />
					caranti pi||<br />
					tiṭṭhanti pī ti.</p>

					<p class="f4">Evam eva kho Ambaṭṭha bhikkhu samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhinīharati abhininnāmeti.|| ||</p>

					<p class="f4">So 'Idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāminī-paṭipadā' ti yathā-bhūtaṃ pajānāti.|| ||</p>

					<p class="f4">'Ime āsavā' ti yathā-bhūtaṃ pajānāti.|| ||</p>

					<p class="f4">'Ayaṃ āsava-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ āsava-nirodha-gāminī-paṭipadā' ti yathā-bhūtaṃ pajānāti.|| ||</p>

					<p class="f4">Tassa evaṃ jānato,||<br />
					evaṃ passato,||<br />
					kām'āsavā pi cittaṃ vimuccati,||<br />
					bhav'āsavā pi cittaṃ vimuccati,||<br />
					avijj'āsavā pi cittaṃ vimuccati.|| ||</p>

					<p class="f4">Vimuttasmiṃ vimuttam,||<br />
					iti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇiyaṃ,||<br />
					nāparaṃ,||<br />
					itthattāyā' ti pajānāti.</p>

					<p class="f4">Ayaṃ kho sā Ambaṭṭha vijjā.|| ||</p>

					<p class="ctr c">&#9632;</p>

					<p class="f4">79. Ayaṃ vuccati Ambaṭṭha bhikkhu vijjāsampanno iti pi,||<br />
					caraṇa sampanno iti pi,||<br />
					vijjā-caraṇa-sampanno iti pi.|| ||</p>

					<p class="f4">Imāya ca Ambaṭṭha vijjā-caraṇa-sampadāya caraṇa-sampadāya ca aññā vijjāsampadā ca caraṇa-sampadā ca uttaritarā vā paṇītatarā vā n'atthi.|| ||</p>

					<p class="f4">80. Imāya kho Ambaṭṭha anuttarāya vijjā-caraṇa-sampadāya <a id="pg101"><span class="f2 g"><b>[101]</b></span></a> cattāri apāya-mukhāni bhavanti.|| ||</p>

					<p class="f4">Katamāni cattāri?|| ||</p>

					<p class="f4">Idha Ambaṭṭha ekacco samaṇo vā brāhmaṇo vā imañveva anuttaraṃ vijjā-caraṇasampadaṃ anabhisambhuṇamāno khārivivadhamādāya araññāyatanaṃ ajjho-gāhati pavatta-phalabhojano bhavissāmīti.|| ||</p>

					<p class="f4">So aññadatthu vijjā-caraṇa-sampannasseva paricārako sampajjati.|| ||</p>

					<p class="f4">Imāya kho Ambaṭṭha anuttarāya vijjā-caraṇa-sampadāya idaṃ paṭhamaṃ apāya-mukhaṃ bhavati.|| ||</p>

					<p class="f4">81. Puna ca paraṃ Ambaṭṭha idh'ekacco samaṇo vā brāhmaṇo vā imañc'eva anuttaraṃ vijjā-caraṇasampadaṃ anabhisambhuṇamāno pavatta-phalabhojanatañ ca anabhisambhuṇamāno kuddāla-piṭakaṃ ādāya araññāyatanamajjho-gāhati kandamūlaphalabhojano bhavissāmīti.|| ||</p>

					<p class="f4">So aññadatthu vijjā-caraṇa-sampannasseva paricārako sampajjati.|| ||</p>

					<p class="f4">Imāya ca kho Ambaṭṭha anuttarāya vijjā-caraṇa-sampadāya idaṃ dutiyaṃ apāya-mukhaṃ bhavati.|| ||</p>

					<p class="f4">82. Puna ca paraṃ Ambaṭṭha idh'ekacco samaṇo vā brāhmaṇo vā imañc'eva anuttaraṃ vijjā-caraṇasampadaṃ anabhisambhuṇamāno pavatta-phalabhojanatañ ca anabhisambhuṇamāno kandamūlaphalabhojanatañ ca anabhisambhuṇamāno gāmasāmantaṃ vā nigamasāmantaṃ vā agy-ā-gāraṃ karitvā aggiṃ paricaranto acchati.|| ||</p>

					<p class="f4">So aññadatthu vijjā-caraṇa-sampannasseva paricāriko sampajjati.|| ||</p>

					<p class="f4">Imāya kho Ambaṭṭha anuttarāya vijjā-caraṇa-sampadāya idaṃ tatiyaṃ apāya-mukhaṃ bhavati.|| ||</p>

					<p class="f4">83. Puna ca paraṃ Ambaṭṭha idh'ekacco samaṇo vā brāhmaṇo vā imañc'eva anuttaraṃ vijjā-caraṇasampadaṃ anabhisambhuṇamāno pavatta-phalabhojanañca anabhisambhuṇamāno kandamūlaphalabhojananañca anabhisambhuṇamāno aggiparicariyañ ca anabhisambhuṇamāno <a id="pg102"><span class="f2 g"><b>[102]</b></span></a> cātu-m-mahā-pathe catudvāraṃ agāraṃ karitvā acchati: yo imāhi catūhi disāhi āgamissati samaṇo vā brāhmaṇo vā tam ahaṃ yathā-satti yathā-balaṃ paṭipūjessāmīti.|| ||</p>

					<p class="f4">So aññadatthu vijjā-caraṇa-sampannasseva paricārako sampajjati.|| ||</p>

					<p class="f4">Imāya kho Ambaṭṭha anuttarāya vijjā-caraṇa-sampadāya idaṃ catutthaṃ apāya-mukhaṃ bhavati.|| ||</p>

					<p class="f4">Imāya kho Ambaṭṭha anuttarāya vijjā-caraṇa-sampadāya imāni cattāri apāya-mukhāni bhavanti.|| ||</p>

					<p class="f4">84. Taṃ kim maññasi Ambaṭṭha?|| ||</p>

					<p class="f4">Api nu tvaṃ imāya anuttarāya vijjā-caraṇa-sampadāya sandissasi sācariyako" ti?|| ||</p>

					<p class="f4">"No h'idaṃ bho Gotama.|| ||</p>

					<p class="f4">Ko c'āhaṃ bho Gotama sācariyako?|| ||</p>

					<p class="f4">Kā ca anuttarā vijjā-caraṇa-sampadā?|| ||</p>

					<p class="f4">Ārakā'haṃ bho Gotama anuttarāya vijjā-caraṇa-sampadāya sācariyako" ti.|| ||</p>

					<p class="f4">"Taṃ kim maññasi Ambaṭṭha?|| ||</p>

					<p class="f4">Api nu tvaṃ imañc'eva anuttaraṃ vijjā-caraṇasampadaṃ anabhisambhuṇamāno khārivivadhamādāya araññavanamajjho-gāhasi sācariyako pavatta-phalabhojano bhavissāmiti?"|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Taṃ kim maññasi Ambaṭṭha?|| ||</p>

					<p class="f4">Api nu tvaṃ imañc'eva anuttaraṃ vijjā-caraṇasampadaṃ anabhisambhuṇamāno pavatta-phalabhojanatañ ca anabhisambhuṇamāno kuddāla-piṭakaṃ ādāya araññavanamajjho-gāhasi sācariyako kandamūlaphalabhojano bhavissāmīti?"|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Taṃ kim maññasi Ambaṭṭha?|| ||</p>

					<p class="f4">Api nu tvaṃ imañc'eva anuttaraṃ vijjā-caraṇasampadaṃ anabhisambhuṇamāno pavatta-phalabhojananañca anabhisambhuṇamāno kandamūlaphalabhojanatañ ca anabhisambhuṇamāno gāmasāmantaṃ vā nigamasāmantaṃ vā agy-ā-gāraṃ karitvā aggiṃ paricaranto acchasi sācariyako?|| ||</p>

					<p class="f4">"Ti|| ||</p>

					<p class="f4"><a id="pg103"><span class="f2 g"><b>[103]</b></span></a> "No h'idaṃ bho Gotama."|| ||</p>

					<p class="f4">"Taṃ kim maññasi Ambaṭṭha api nu tvaṃ imañc'eva anuttaraṃ vijjā-caraṇasampadaṃ anabhisambhuṇamāno pavatta-phalabhojanatañ ca anabhisambhuṇamāno kandamūlaphalabhojanatañ ca anabhisambhuṇamāno aggiparicariyañ ca anabhisambhuṇamāno cātu-m-mahā-pathe catudvāraṃ agāraṃ karitvā acchasi sācariyako,||<br />
					yo imāhi catūhi disāhi āgamissati samaṇo vā brāhmaṇo vā taṃ mayaṃ yathā-satti yathā-balaṃ paṭipūjessāmāti?"|| ||</p>

					<p class="f4">"No h'idaṃ bho Gotama."|| ||</p>

					<p class="f4">85. Iti kho Ambaṭṭha imāya c'eva tvaṃ anuttarāya vijjā-caraṇa-sampadāya parihīno sācariyako.|| ||</p>

					<p class="f4">Ye cime anuttarāya vijjā-caraṇa-sampadāya cattāri apāya-mukhāni bhavanti,||<br />
					tato ca tvaṃ parihīno sācariyako.|| ||</p>

					<p class="f4">Bhāsitā kho pana te esā Ambaṭṭha ācariyena brāhmaṇena pokkharasādinā vācā "ke ca muṇḍakā samaṇakā ibbhā kaṇhā bandhupādapaccā,||<br />
					kā ca tevijjānaṃ brāhmaṇānaṃ sākacchā" ti.|| ||</p>

					<p class="f4">attanā āpāyiko pi aparipūrayamāno.|| ||</p>

					<p class="f4">Passa Ambaṭṭha yāva aparaddhañca te idaṃ ācariyassa brāhmaṇassa pokkharasādissa.|| ||</p>

					<p class="f4">86. Brāhmaṇo kho pana Ambaṭṭha pokkharasādī rañño Pasenadissa Kosalassa dattikaṃ bhuñjati.|| ||</p>

					<p class="f4">Tassa rājā Pasenadi kosalo sammukhībhāvampi na dadāti.|| ||</p>

					<p class="f4">Yadāpi tena manteti tirodussena manteti.|| ||</p>

					<p class="f4">Yassa kho pana Ambaṭṭha dhammikaṃ payataṃ bhikkhaṃ patigaṇheyya,||<br />
					kathaṃ tassa rājā Pasenadi kosalo sammukhībhāvampi na dadeyya?|| ||</p>

					<p class="f4">Passa Ambaṭṭha yāvaaparaddhañca te idaṃ ācariyassa brāhmaṇassa pokkharasādissa.|| ||</p>

					<p class="f4">Taṃ kim maññasi Ambaṭṭha?|| ||</p>

					<p class="f4">Rājā Pasenadi kosalo hatthigīvāya vā nisinno assapiṭṭhe vā nisinno rathūpatthare vā ṭhito uggehi vā rājaññehi vā kiñci'd'eva <a id="pg104"><span class="f2 g"><b>[104]</b></span></a> mantaṇaṃ manteyya,||<br />
					so tamhā padesā apakkamma eka-m-antaṃ tiṭṭheyya.|| ||</p>

					<p class="f4">Atha āgaccheyya suddo vā suddadāso vā,||<br />
					so tasmiṃ padese ṭhito tad eva mantaṇaṃ manteyya: evam pi rājā Pasenadi kosalo āha evam pi rājā Pasenadi kosalo āhāti.|| ||</p>

					<p class="f4">Api nu so rājabhaṇitaṃ vā bhaṇati rājamantaṃ vā manteti,||<br />
					ettāvatā so assa rājā vā rāja-mahā-matto vāti?"|| ||</p>

					<p class="f4">"No h'idaṃ bho Gotama."|| ||</p>

					<p class="f4">87. Evam eva kho tvaṃ Ambaṭṭha,||<br />
					ye te ahesuṃ brāhmaṇānaṃ pubbakā isayo mantānaṃ kattāro mantānaṃ pavattāro,||<br />
					yesamidaṃ etarahi brāhmaṇā porāṇaṃ manta-padaṃ gītaṃ pavuttaṃ samūhitaṃ tadanuggāyanti tadanubhāsanti bhāsitamanubhāsanti vācitamanuvācenti,||<br />
					seyyath'īdaṃ: aṭṭako vāmako vāmadevo vessāmitto yamataggī aṇgiraso Bhāradvājo vāseṭṭho Kassapo bhagu,||<br />
					tyāhaṃ mante adhiyāmi sācariyako'ti tāvatā tvaṃ bhavissasi isi vā isittāya vā paṭinno'ti n'etaṃ ṭhānaṃ vijjati.|| ||</p>

					<p class="f4">88. Taṃ kim maññasi Ambaṭṭha kinti te sutaṃ brāhmaṇānaṃ vuḍḍhānaṃ mahallakānaṃ ācariya-pācariyānaṃ bhāsa-mānānaṃ: "ye te ahesuṃ brāhmaṇānaṃ pubbakā isayo mantānaṃ kattāro mantānaṃ pavattāro,||<br />
					yesamidaṃ etarahi brāhmaṇā porāṇaṃ manta-padaṃ gītaṃ pavuttaṃ samūhitaṃ tadanugāyanti tadanubhāsanti bhāsitamanubhāsanti vācitamanuvācenti seyyath'īdaṃ: aṭṭako,||<br />
					vāmako,||<br />
					vāmadevo,||<br />
					vessāmitto,||<br />
					yamataggi,||<br />
					aṇgiraso,||<br />
					Bhāradvājo,||<br />
					vāseṭṭho,||<br />
					Kassapo,||<br />
					bhagu - evaṃ su te sunhātā suvilittā kappita-kesamassū āmuttamaṇikuṇḍalābharaṇā odātavattha-vasanā pañcahi kāma-guṇehi samappitā samaṇgi-bhūtā paricārenti,||<br />
					seyyathā pi tvaṃ etarahi sācariyako" ti?|| ||</p>

					<p class="f4"><a id="pg105"><span class="f2 g"><b>[105]</b></span></a> "no h'idaṃ bho Gotama."|| ||</p>

					<p class="f4">89. "Evaṃ su te sālīnaṃ odanaṃ sucimaṃsūpasecanaṃ vicitakāḷakaṃ aneka-sūpaṃ aneka-vyañjanaṃ paribhuñjanti,||<br />
					seyyathā pi tvaṃ etarahi sācariyako" ti?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Evaṃ su te veṭhanakapassāhi nārīhi paricārenti seyyathā pi tvaṃ etarahi sācariyako" ti?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Evaṃ su te kuttavālehi vaḷavārathehi dīghāhi patodalaṭṭhihi vāhane vitudentā vipariyāyanti seyyathā pi tvaṃ etarahi sācariyako" ti?|| ||</p>

					<p class="f4">" No h'idaṃ bho Gotama."|| ||</p>

					<p class="f4">"Evaṃ su te ukkiṇṇaparikhāsu okkhittapalighāsu nagarūpakārikāsu dīghāsibaddhehi purisehi rakkhāpeti seyyathā pi tvaṃ etarahi sācariyako" ti?|| ||</p>

					<p class="f4">" No h'idaṃ bho Gotama."|| ||</p>

					<p class="f4">Iti kho Ambaṭṭha n'eva tvaṃ isi,||<br />
					na isittāya paṭipanno sācariyako.|| ||</p>

					<p class="f4">Yassa kho pana Ambaṭṭha mayi kaṇkhā vā vimati vā,||<br />
					so maṃ pañhena,||<br />
					ahaṃ veyyakaraṇena sodhissāmī" ti.|| ||</p>

					<p class="f4">90. Atha kho Bhagavā vihārā ni-k-khamma caṇkamaṃ abbhuṭṭhāsi.|| ||</p>

					<p class="f4">Ambaṭṭho pi māṇavo vihārā ni-k-khamma caṇkamaṃ abbhuṭṭhāsi.|| ||</p>

					<p class="f4">Atha kho Ambaṭṭho māṇavo Bhagavantaṃ caṇkamantaṃ anucaṇkamamāno kāye dvattiṃsamahā-purisa-lakkhaṇāni samannesi.|| ||</p>

					<p class="f4">Addasa kho Ambaṭṭho māṇavo Bhagavato kāye dvattiṃsamahā-purisa-lakkhaṇāni yebhuyyena ṭhapetvā <a id="pg106"><span class="f2 g"><b>[106]</b></span></a> dve.|| ||</p>

					<p class="f4">Dvīsu mahā-purisa-lakkhaṇesu kaṇkhati vicikicchati nādhi-muccati na sampasīdati kosohite ca vatthaguyhe1 pahūtajivhatāya ca.|| ||</p>

					<p class="f4">91. Atha kho Bhagavato etad ahosi: passati kho me ayaṃ Ambaṭṭho māṇavo dvattiṃsamahā-purisa-lakkhaṇāni yebhuyyena ṭhapetvā dve.|| ||</p>

					<p class="f4">Dvīsu mahā-purisa-lakkhaṇesu kaṇkhati vicikicchati nādhi-muccati na sampasīdati kosohite ca vatthaguyhe pahūtajivhatāya cā ti.|| ||</p>

					<p class="f4">Atha kho Bhagavā tathā-rūpaṃ iddhābhisaṇkhāraṃ abhisaṃkāsi yathā addasa Ambaṭṭho māṇavo Bhagavato kosohitaṃ vatthaguyhaṃ.|| ||</p>

					<p class="f4">Atha kho Bhagavā jivhaṃ ninnāmetvā ubho pi kaṇṇasotāni anumasi parimasi.|| ||</p>

					<p class="f4">Ubho pi nāsikāsotāni anumasi parimasi.|| ||</p>

					<p class="f4">Kevalampi na'āṭamaṇḍalaṃ jivhāya chādesi.|| ||</p>

					<p class="f4">Atha kho Ambaṭṭhassa māṇavassa etad ahosi: samannāgato kho samaṇo gotavo dvattiṃsamahā-purisa-lakkhaṇehi paripuṇṇehi no aparipuṇṇehīti Bhagavantaṃ etad avoca: "handa ca'dāni mayaṃ bho Gotama gacchāma.|| ||</p>

					<p class="f4">Bahukiccā mayaṃ bahu-karaṇīyā" ti.|| ||</p>

					<p class="f4">"Yassa'dāni tvaṃ Ambaṭṭha kālaṃ maññasīti".|| ||</p>

					<p class="f4">Atha kho Ambaṭṭho māṇavo vaḷavārathamāruyha pakkāmi.|| ||</p>

					<p class="f4">92. Tena kho pana samayena brahmaṇo pokkharasādi ukkaṭṭhāya ni-k-khamitvā mahatā brāhmaṇagaṇena saddhiṃ sake ārāme nisinno hoti Ambaṭṭhaṃ yeva māṇavaṃ pati-mānento.|| ||</p>

					<p class="f4">Atha kho Ambaṭṭho māṇavo yena sako ārāmo tena pāyāsi.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattiko'va yena brāhmaṇo pokkharasādī ten'upasaṇkami,||<br />
					upasaṇkamitvā brāhmaṇaṃ pokkharasādiṃ abhivādetvā eka-m-antaṃ nisīdi.|| ||</p>

					<p class="f4">93. Eka-m-antaṃ nisinnaṃ kho Ambaṭṭhaṃ māṇavaṃ brāhmaṇo pokkharasādī etad avoca: kacci tāta Ambaṭṭha addasa taṃ bhavantaṃ Gotamanti?.|| ||</p>

					<p class="f4">"Addasāma kho bho taṃ bhavantaṃ Gotamanti."|| ||</p>

					<p class="f4">"Kacci tāta Ambaṭṭha taṃ bhavantaṃ Gotamaṃ tathā <a id="pg107"><span class="f2 g"><b>[107]</b></span></a> santo yeva saddo abbhu-g-gato no aññathā?|| ||</p>

					<p class="f4">Kacci pana bho so bhavaṃ Gotamo tādiso no aññādiso" ti?|| ||</p>

					<p class="f4">"Tathā santo yeva bho taṃ bhavantaṃ Gotamaṃ saddo abbhu-g-gato no aññathā.|| ||</p>

					<p class="f4">Tādiso'va bho so bhavaṃ Gotamo no aññādiso.|| ||</p>

					<p class="f4">Samannāgato ca bho so bhavaṃ Gotamo dvattiṃsamahā-purisa-lakkhaṇehi paripuṇṇehi no aparipuṇṇehī" ti.|| ||</p>

					<p class="f4">"Ahu pana te tāta Ambaṭṭha samaṇena Gotamena saddhiṃ koci-d-eva kathā-sallāpo" ti?|| ||</p>

					<p class="f4">"Ahu kho yeva bho samaṇena Gotamena saddhiṃ koci-d-eva kathā-sallāpo" ti?|| ||</p>

					<p class="f4">"Yathā-kathaṃ pana te tāta Ambaṭṭha ahu samaṇena Gotamena saddhiṃ koci-d-eva kathā-sallāpo" ti?|| ||</p>

					<p class="f4">Atha kho Ambaṭṭho māṇavo yāvatako ahosi Bhagavatā saddhiṃ kathā-sallāpo taṃ sabbaṃ brāhmaṇassa pokkharasādissa ārocesi.|| ||</p>

					<p class="f4">94. Evaṃ vutte brāhmaṇo pokkharasādī Ambaṭṭhaṃ māṇavaṃ etad avoca: "aho vata re,||<br />
					amhākaṃ paṇḍitaka! Aho vata re amhākaṃ bahu-s-sutaka! Aho vata re,||<br />
					amhākaṃ tevijjaka! Eva-rūpena kira bho puriso atthacarakena kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya.|| ||</p>

					<p class="f4">Yad eva kho tvaṃ Ambaṭṭha taṃ bhavantaṃ Gotamaṃ evaṃ āsajja āsajja avacāsi.|| ||</p>

					<p class="f4">Atha kho bhavaṃ Gotamo amhe'pi evaṃ upaneyya upaneyya avaca.|| ||</p>

					<p class="f4">Abho vata re,||<br />
					amhākaṃ paṇḍitaka! Aho vata re,||<br />
					amhākaṃ bahu-s-sutaka! Aho vata re,||<br />
					amhākaṃ tevijjaka! Eva-rūpena kira bho puriso atthacarakena kāyassa bhedā param maraṇā apāyaṃ duggatiṃ vinipātaṃ Nirayaṃ upapajjeyyā" ti.kupito anatta-mano Ambaṭṭhaṃ māṇavaṃ padasā yeva pavattesi.|| ||</p>

					<p class="f4">Icchati ca tāva-d-eva Bhagavantaṃ dassanāya upasaṇkamituṃ.|| ||</p>

					<p class="f4">95. <a id="pg108"><span class="f2 g"><b>[108]</b></span></a> atha kho te brāhmaṇā brāhmaṇaṃ pokkharasādiṃ etad avocuṃ: ativikālo kho bho ajja samaṇaṃ Gotamaṃ dassanāya upasaṇkamituṃ.|| ||</p>

					<p class="f4">Svedāni bhavaṃ Pokkharasātī samaṇaṃ Gotamaṃ dassanāya upasaṇkamissatī" ti.|| ||</p>

					<p class="f4">Atha kho brāhmaṇo sake nivesane paṇītaṃ khādanīyaṃ bhojanīyaṃ paṭiyādāpetvā yānesu āropetvā ukkāsu dhāriyamānāsu ukkaṭṭhāya niyyāsi.|| ||</p>

					<p class="f4">Yena Icchānaṇgalavana-saṇḍo tena pāyāsi.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattiko'va yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho brāhmaṇo pokkharasādī Bhagavantaṃ etad avoca: "āgamānukhavidha bho Gotama amhākaṃ antevāsī Ambaṭṭho māṇavo" ti?|| ||</p>

					<p class="f4">"Āgamā kho te antevāsī Ambaṭṭho māṇavo" ti.|| ||</p>

					<p class="f4">"Ahu pana te bho Gotama ambaṭṭhena māṇavena saddhiṃ koci-d-eva kathā-sallāpo" ti?|| ||</p>

					<p class="f4">"Ahu kho me brāhmaṇa ambaṭṭhena māṇavena saddhiṃ koci-d-eva kathā-sallāpo" ti.|| ||</p>

					<p class="f4">"Yathā-kathaṃ pana te bho Gotama ahu ambaṭṭhena māṇavena saddhiṃ koci-d-eva kathā-sallāpo" ti?|| ||</p>

					<p class="f4">Atha kho Bhagavā yāvatiko ahosi ambaṭṭhena māṇavena saddhiṃ kathā-sallāpo,||<br />
					taṃ sabbaṃ brāhmaṇassa pokkharasādissa ārocesi.|| ||</p>

					<p class="f4">"Evaṃ vutte brāhmaṇo pokkharasādi Bhagavantaṃ etad avoca: bālo bho Gotama Ambaṭṭho māṇavo.|| ||</p>

					<p class="f4">Khamatu bhavaṃ Gotamo Ambaṭṭhassa māṇavassā" ti.|| ||</p>

					<p class="f4">"Sukhī hotu brāhmaṇa Ambaṭṭho māṇavo" ti.|| ||</p>

					<p class="f4">96. <a id="pg109"><span class="f2 g"><b>[109]</b></span></a> atha kho brāhmaṇo pokkharasādi Bhagavato kāye dvattiṃsamahā-purisa-lakkhaṇāni samannesi.|| ||</p>

					<p class="f4">Addasā kho brāhmaṇo pokkharasādī Bhagavato kāye dvattiṃsamahā-purisa-lakkhaṇāni yebhuyyena ṭhapetvā dve.|| ||</p>

					<p class="f4">Dvīsu mahā-purisa-lakkhaṇesu kaṇkhati vicikicchati nādhi-muccati na sampasīdati kosohite ca vatthaguyhe pahūtajivhatāya ca.|| ||</p>

					<p class="f4">97. Atha kho Bhagavato etad ahosi: passati kho me ayaṃ brāhmaṇo pokkharasādī dvattiṃsamahā-purisa-lakkhaṇāni yebhuyyena ṭhapetvā dve.|| ||</p>

					<p class="f4">Dvīsu mahā-purisa-lakkhaṇesu kaṇkhati vicikicchati nādhi-muccati na sampasīdati kosohite ca vatthaguyhe pahūtajivhatāya cā ti.|| ||</p>

					<p class="f4">Atha kho Bhagavā tathā-rūpaṃ iddhābhisaṇkhāraṃ abhisaṇkhāsī yathā addasa brāhmaṇo pokkharasādī Bhagavato kosohitaṃ vatthaguyhaṃ.|| ||</p>

					<p class="f4">Atha kho Bhagavā jivhaṃ ninnāmetvā ubho pi kaṇṇasotāni anumasi,||<br />
					paṭimasi,||<br />
					ubho pi nāsikāsotāni anumasi,||<br />
					paṭimasi.|| ||</p>

					<p class="f4">Kevalampi na'āṭamaṇḍalaṃ jivhāya chādesi.|| ||</p>

					<p class="f4">98. Atha kho brāhmaṇassa pokkharasādissa etad ahosi: "samannāgato kho Samaṇo Gotamo dvattiṃsamahā-purisa-lakkhaṇehi paripuṇṇehi no aparipuṇṇehī" ti.Bhagavantaṃ etad avoca: adhivāsetu me bhavaṃ Gotamo ajjatanāya bhattaṃ saddhiṃ bhikkhu-saṇghenā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">99. Atha kho brāhmaṇo pokkharasādī Bhagavato,||<br />
					adhivāsanaṃ viditvā Bhagavato kālaṃ ārocesi: kālo bho Gotama,||<br />
					niṭṭhitaṃ bhattanti.'|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya saddhiṃ bhikkhu-saṇghena yena buhmaṇassa pokkharasādissa parivesanā ten'upasaṇkhami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho brāhmaṇo Pokkharasātī Bhagavantaṃ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Māṇavakā'pi bhikkhu-saṇghaṃ.|| ||</p>

					<p class="f4">Atha kho brāhmaṇo Pokkharasātī Bhagavantaṃ bhuttāviṃ onīta-patta-pāṇiṃ aññataraṃ nīcaṃ āsanaṃ gahetvā eka-m-antaṃ nisīdi.|| ||</p>

					<p class="f4">100. Eka-m-antaṃ nisinnassa kho brāhmaṇassa pokkharasādissa <a id="pg110"><span class="f2 g"><b>[110]</b></span></a> Bhagavā ānupubbī-kathaṃ kathesi,||<br />
					seyyath'īdaṃ: dāna-kathaṃ sīla-kathaṃ sagga-kathaṃ kāmānaṃ ādīnavaṃ okāraṃ saṇkilesaṃ nekkhamme ca ānisaṃsaṃ pakāsesi.|| ||</p>

					<p class="f4">Yadā Bhagavā aññāsi brāhmaṇaṃ Pokkharasātīṃ kalla-cittaṃ mudu-cittaṃ vinīvaraṇa-cittaṃ udagga-cittaṃ pasanna-cittaṃ,||<br />
					atha yā Buddhānaṃ sāmukkaṃ-sikā Dhamma-desanā taṃ pakāsesi: dukkhaṃ samudayaṃ nirodhaṃ Maggaṃ.|| ||</p>

					<p class="f4">Seyyathā pi nāma suddhaṃ vatthaṃ apagatakā'akaṃ samma-d-eva rajanaṃ paṭiggaṇheyya,||<br />
					evam eva brāhmaṇassa pokkharasādissa tasmiṃ yeva āsane virajaṃ vīta-malaṃ Dhamma-cakkhuṃ udapādi yaṃ kiñci samudaya-dhammaṃ sabbaṃ taṃ nirodha-dhammanti.|| ||</p>

					<p class="f4">101. Atha kho brāhmaṇo pokkharasādī diṭṭha-dhammo patta-dhammo vidita-dhammo pariyogāḷha-dhammo tiṇṇa-vici-kiccho vigata-kathaṃ-katho vesārajja-p-patto apara-p-paccayo satthu sāsane Bhagavantaṃ etad avoca: "abhikkantaṃ bho Gotama abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya andha-kāre vā tela-pajjotaṃ dhāreyya cakkhu-manto rūpāni dakkhintīti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bho Gotama saputto sabhariyo sapariso sāmacco bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gataṃ.|| ||</p>

					<p class="f4">Yathā ca bhavaṃ Gotamo ukkaṭṭhāya aññāni upāsakakulāni upasaṇkamati evam eva bhavaṃ Gotamo pokkharasādikulaṃ upasaṇkamatu.|| ||</p>

					<p class="f4">Tattha ye te māṇavakā vā māṇavikā vā bhavantaṃ Gotamaṃ abhivādessanti vā paccu-ṭ-ṭhi'ssanti vā āsanaṃ vā udakaṃ vā dassanti cittaṃ vā pasādessanti,||<br />
					tesaṃ taṃ bhavissanti dīgha-rattaṃ hitāya sukhāyā" ti.|| ||</p>

					<p class="f4">"Kalyāṇaṃ vuccati brāhmaṇā" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>