<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 14, The Mahapadana Suttantam. The Buddha gives the bhikkhus a comprehensive course on his system through the lens of seeing the lives of the previous seven Buddhas." />
<title>DN 14: Mahapadana Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p14">Sutta 14</a></h4>

					<h1>Mahāpadāna Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.14.rhyt.pts.htm#p1">pts</a>]</span> E<span class="fp2"><b>VAṂ</b></span> M<span class="fp2"><b>E</b></span> S<span class="fp2"><b>UTAṂ.</b></span></p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme Kareri-kuṭikāyaɱ.|| ||</p>

					<p class="f4">Atha kho sambahulānaɱ bhikkhūnaɱ pacchā-bhattaɱ piṇḍa-pāta-paṭikkantānaɱ Kareri-maṇḍala-māḷe sanni-sinnānaɱ sanni-patinānaɱ pubbe-nivāsa-paṭisaɱyuttā dhammī kathā udapādi:|| ||</p>

					<p class="f4">"Iti pubbe nivāso,||<br />
					iti pubbe nivāso" ti.|| ||</p>

					<p class="f4">2. Assosi kho Bhagavā dibbāya sota-dhātuyā visuddhāya atikkanta-mānusikāya tesaɱ bhikkhūnaɱ imaɱ kathā-sallāpaɱ.|| ||</p>

					<p class="f4">Atha kho Bhagavā uṭṭhāy'āsanā yena Kareri-maṇḍala-māḷo ten'upasankami,||<br />
					upasankamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Kāya nu'ttha bhikkhave,||<br />
					etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā" ti?|| ||</p>

					<p class="f4">3. Evaɱ vutte te bhikkhū Bhagavantaɱ etad avocuɱ:|| ||</p>

					<p class="f4">"Idha bhante amhākaɱ pacchā-bhattaɱ piṇḍa-pāta- <a id="pg2"><span class="f2 g"><b>[2]</b></span></a> paṭikkantānaɱ  Kareri-maṇḍala-māḷe sanni-sinnānaɱ sanni-patitānaɱ pubbe-nivāsa-paṭisaɱyuttā dhammī kathā udapādi:|| ||</p>

					<p class="f4">'Iti pubbe-nivāso,||<br />
					iti pubbe-nivāso' ti.|| ||</p>

					<p class="f4">Ayaɱ kho no bhante antarā kathā vippakathā||<br />
					atha Bhagavā anuppatto" ti.|| ||</p>

					<p class="f4">4. "Iccheyyātha no tumhe bhikkhave,||<br />
					pubbe-nivāsa-paṭisaɱyuttaɱ dhammiɱ kathaɱ sotun" ti?|| ||</p>

					<p class="f4">"Etassa Bhagavā kālo,||<br />
					etasusa Sugata kālo,||<br />
					yaɱ Bhagavā pubbe-nivāsa-paṭisaɱyuttaɱ dhammiɱ kathaɱ kareyya||<br />
					Bhagavato sutvā bhikkhu dhāressantī" ti.|| ||</p>

					<p class="f4">"Tena hi bhikkhave, suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti||<br />
					kho te bhikkhu Bhagavato paccassosuɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Bhagavā etad avoca:</p>

					<p class="f4">5. Ito so bhikkhave, eka-navuto kappo yaɱ Vipassī Bhagavā arahaɱ Sammā-SamBuddho loke udapādi.|| ||</p>

					<p class="f4">Ito so bhikkhave, eka-tiɱso kappo yaɱ Sikhī Bhagavā arahaɱ Sammā-SamBuddho loke udapādi.|| ||</p>

					<p class="f4">Tasmiɱ yeva kho bhikkhave, eka-tiɱse kappe Vessabhū Bhagavā arahaɱ Sammā-SamBuddho loke udapādi|| ||</p>

					<p class="f4">Imasmiɱ yeva kho bhikkhave, bhadda-kappe Kakusandho Bhagavā arahaɱ Sammā-SamBuddho loke udapādi.|| ||</p>

					<p class="f4">Imasmiɱ yeva kho bhikkhave, bhadda-kappe Koṇāgamano Bhagavā arahaɱ Sammā-SamBuddho loke udapādi.|| ||</p>

					<p class="f4">Imasmiɱ yeva kho bhikkhave, bhadda-kappe Kassapo Bhagavā arahaɱ Sammā-SamBuddho loke udapādi.|| ||</p>

					<p class="f4">Imasmiɱ yeva kho bhikkhave, bhadda-kappe ahaɱ etarahi arahaɱ Sammā-SamBuddho loke uppanno.|| ||</p>

					<p class="ctr c">&#9632;</p>

					<p class="f4">6. Vipassī bhikkhave, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī bhikkhave, Bhagavā arahaɱ Sammā-SamBuddho <a id="pg3"><span class="f2 g"><b>[3]</b></span></a> khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū bhikkhave, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Kakusandho bhikkhave, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano bhikkhave, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo bhikkhave, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Ahaɱ bhikkhave, etarahi arahaɱ Sammā-SamBuddho khattiyo jātiyā ahosiɱ,||<br />
					khattiya-kule uppanno.|| ||</p>

					<p class="ctr c">&#9632;</p>

					<p class="f4">7. Vipassī bhikkhave, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Sikhī bhikkhave, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vessabhū bhikkhave, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Kakusandho bhikkhave, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Koṇāgamano bhikkhave, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kassapo bhikkhave, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Ahaɱ bhikkhave, etarahi arahaɱ Sammā-SamBuddho Gotamo gottena.|| ||</p>

					<p class="ctr c">&#9632;</p>

					<p class="f4">8. Vipassissa bhikkhave, Bhagavato arahato Sammā-Sam-Buddhassa asīti vassa-sahassāni āyu-p-pamāṇaɱ ahosi.|| ||</p>

					<p class="f4">Sikhissa bhikkhave, Bhagavato arahato Sammā-Sam-Buddhassa sattativassa-sahassāni āyu-p-pamāṇaɱ ahosi.|| ||</p>

					<p class="f4">Vessabhussa bhikkhave, Bhagavato arahato Sammā-Sam-Buddhassa saṭṭhivassa-sahassāni āyu-p-pamāṇaɱ ahosi.|| ||</p>

					<p class="f4">Kakusandhassa bhikkhave, Bhagavato arahato Sammā-Sam-Buddhassa cattārīsam vassa-sahassāni āyu-p-pamāṇaɱ ahosi.|| ||</p>

					<p class="f4">Koṇāgamanassa bhikkhave, Bhagavato arahato Sammā-Sam-Buddhassa tiɱsa vassa-sahassāni āyuppamā- <a id="pg4"><span class="f2 g"><b>[4]</b></span></a> ṇaɱ ahosi.|| ||</p>

					<p class="f4">Kassapassa bhikkhave, Bhagavato arahato Sammā-Sam-Buddhassa vīsatiɱ vassa-sahassāni āyu-p-pamāṇaɱ ahosi.|| ||</p>

					<p class="f4">Mayhaɱ bhikkhave, etarahi appakaɱ āyu-p-pamāṇaɱ parittaɱ lahukaɱ yo ciraɱ jīvati so vassa-sataɱ appaɱ vā bhiyyo.|| ||</p>

					<p class="ctr c">&#9632;</p>

					<p class="f4">9. Vipassī bhikkhave, Bhagavā arahaɱ Sammā-SamBuddho pāṭaliyā mūle abhisambuddho.|| ||</p>

					<p class="f4">Sikhī bhikkhave, Bhagavā arahaɱ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Vessabhū bhikkhave, Bhagavā arahaɱ Sammā-SamBuddho sālassa mūle abhisambuddho.|| ||</p>

					<p class="f4">Kakusandho bhikkhave, Bhagavā arahaɱ Sammā-SamBuddho sirīsassa mūle abhisambuddho.|| ||</p>

					<p class="f4">Koṇāgamano bhikkhave, Bhagavā arahaɱ Sammā-SamBuddho udumbarassa mūle abhisambuddho.|| ||</p>

					<p class="f4">Kassapo bhikkhave, Bhagavā arahaɱ Sammā-SamBuddho nigrodhassa mūle abhisambuddho.|| ||</p>

					<p class="f4">Ahaɱ bhikkhave, etarahi arahaɱ Sammā-SamBuddho assatthassa mūle abhisambuddho.|| ||</p>

					<p class="ctr c">&#9632;</p>

					<p class="f4">10. Vipassissa bhikkhave, Bhagavato arahato Sammā-Sam-Buddhassa Khaṇḍa-Ṭissaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Sikhissa bhikkhave, Bhagavato arahato Sammā-Sam-Buddhassa Abhibhū-Sambhavaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vessabhussa bhikkhave, Bhagavato arahato Sammā-Sam-Buddhassa Soṇ-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kakusandhassa bhikkhave, Bhagavato arahato Sammā-Sam-Buddhassa Vidhura-Sañjīvaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Koṇāgamanassa bhikkhave, Bhagavato arahato Sammā-Sam-Buddhassa Bhiyyos-Uttaraɱ nāma sāvakayugaɱ ahosi <a id="pg5"><span class="f2 g"><b>[5]</b></span></a> aggaɱ bhadda-yugaɱ.|| ||</p>

					<p class="f4">Kassapassa bhikkhave, Bhagavato arahato Sammā-Sam-Buddhassa Tissa-Bhāradvājaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Mayhaɱ bhikkhave, etarahi arahato Sammā-Sam-Buddhassa Sāriputta-Moggallānaɱ nāma sāvakayugaɱ hoti aggaɱ bhadda-yugaɱ.|| ||</p>

					<p class="ctr c">&#9632;</p>

					<p class="f4">11. Vipassissa bhikkhave, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi aṭṭha-saṭṭhi-bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asīti-bhikkhu-sahassāni.|| ||</p>

					<p class="f4">Vipassissa bhikkhave, Bhagavato arahato Sammā-Sam-Buddhassa ime tayo sāvākānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Sikhissa bhikkhave, Bhagavato arahato Sammā-Sam-Buddhassa tayo sāvakānaɱ sannipātā ahesuɱ|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Sikhissa bhikkhave, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vessabhussa bhikkhave, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa bhikkhave, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Kakusandhassa bhikkhave, Bhagavato arahato Sammā-Sam-Buddhassa eko sāvakānaɱ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa bhikkhave, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Koṇāgamanassa bhikkhave, Bhagavato arahato sammā- <a id="pg6"><span class="f2 g"><b>[6]</b></span></a>sambuddhassa||<br />
					eko sāvakānaɱ sannipāto ahosi tiɱsa bhikkhu-sahassāni.|| ||</p>

					<p class="f4">Koṇāgamanassa bhikkhave,||<br />
					Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kassapassa bhikkhave,||<br />
					Bhagavato arahato Sammā-Sam-Buddhassa eko sāvakānaɱ sannipāto ahosi vīsati bhikkhu-sahassāni.|| ||</p>

					<p class="f4">Kassapassa bhikkhave, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Mayhaɱ bhikkhave, etarahi arahato Sammā-Sam-Buddhassa eko sāvakānaɱ sannipāto ahosi aḍḍhate'asāni bhikkhu-satāni.|| ||</p>

					<p class="f4">Mayhaɱ bhikkhave, ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="ctr c">&#9632;</p>

					<p class="f4">12. Vipassissa bhikkhave, Bhagavato arahato Sammā-Sam-Buddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa bhikkhave, Bhagavato arahato Sammā-Sam-Buddhassa Khemaŋkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa bhikkhave, Bhagavato arahato Sammā-Sam-Buddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa bhikkhave, Bhagavato arahato Sammā-Sam-Buddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa bhikkhave, Bhagavato arahato Sammā-Sam-Buddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kassapassa bhikkhave, Bhagavato arahato Sammā-Sam-Buddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Mayhaɱ bhikkhave, etarahi arahato Sammā-Sam-Buddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="ctr c">&#9632;</p>

					<p class="f4">13. Vipassissa bhikkhatva Bhagavato arahato Sammā-Sam-Buddhassa Bandhumā nāma rājā pitā ahosi||<br />
					Ban- <a id="pg7"><span class="f2 g"><b>[7]</b></span></a> dhumatī nāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraɱ rāja-dhāni ahosi.|| ||</p>

					<p class="f4">Sikhissa bhikkhave, Bhagavato arahato Sammā-Sam-Buddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraɱ rāja-dhāni ahosi.|| ||</p>

					<p class="f4">Vessabhussa bhikkhave, Bhagavato arahato Sammā-Sam-Buddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaɱ nāma nagaraɱ rāja-dhāni ahosi.|| ||</p>

					<p class="f4">Kakusandhassa bhikkhave, Bhagavato arahato Sammā-Sam-Buddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana bhikkhave, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraɱ rāja-dhāni ahosi.|| ||</p>

					<p class="f4">Koṇāgamanassa bhikkhave, Bhagavato arahato Sammā-Sam-Buddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana bhikkhave, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraɱ rāja-dhāni ahosi.|| ||</p>

					<p class="f4">Kassapassa bhikkhave, Bhagavato arahato Sammā-Sam-Buddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana bhikkhave, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraɱ rāja-dhāni ahosi.|| ||</p>

					<p class="f4">Mayhaɱ bhikkhave, etarahi arahato Sammā-Sam-Buddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraɱ rāja-dhānī" ti.|| ||</p>

					<p class="f4">Idam avoca Bhagavā,||<br />
					idaɱ vatvā Sugato uṭṭhāy'āsanā vihāraɱ pāvisi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg8"><span class="f2 g"><b>[8]</b></span></a> 14. Atha kho tesaɱ bhikkhūnaɱ acira-pakkantassa Bhagavato ayam antarā kathā udapādi:|| ||</p>

					<p class="f4">"Acchariyaɱ āvuso||<br />
					abbhutaɱ āvuso||<br />
					Tathāgatassa mahiddhikatā mah-ā-nubhāvatā,||<br />
					yatra hi nāma Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarissati,||<br />
					nāmato pi anussarissati,||<br />
					gottato pi anussarissati,||<br />
					āyu-p-pamāṇato pi anussarissati,||<br />
					sāvaka-yugato pi anussarissati,||<br />
					sāvaka-sannipātato pi anussarissati:|| ||</p>

					<p class="f4">'Evaɱ jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī' ti.|| ||</p>

					<p class="f4">Kin nu kho āvuso?|| ||</p>

					<p class="f4">Tathāgatass'eva nu kho esā dhamma-dhātu suppaṭi-viddhā,||<br />
					yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaɱ jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī' ti.|| ||</p>

					<p class="f4">Udāhu devatā Tathāgatassa etam atthaɱ ārocesuɱ yena Tathāgato atīte Buddhe parinibbute chinna-papañce chin- <a id="pg9"><span class="f2 g"><b>[9]</b></span></a> na-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaɱ jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī' ti?|| ||</p>

					<p class="f4">Ayañ ca h'idaɱ tesaɱ bhikkhūnaɱ antarā kathā vippakatā hoti.|| ||</p>

					<p class="ctr c">&#9632;</p>

					<p class="f4">15. Atha kho Bhagavā sāyaṇha-samayaɱ paṭisallāṇā vuṭṭhito yena,||<br />
					Kareri-maṇḍala-māḷo ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">"Kāyanu'ttha bhikkhave, etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā?" ti?|| ||</p>

					<p class="f4">Evaɱ vutte te bhikkhū Bhagavantaɱ etad avocuɱ:|| ||</p>

					<p class="f4">"Idha bhante amhākaɱ acira-pakkantassa Bhagavato ayam antarā kathā udapādi:</p>

					<p class="f4">'Acchariyaɱ āvuso abbhutaɱ āvuso Tathāgatassa mahiddhikatā mah-ā-nubhāvatā,||<br />
					yatra hi nāma Tathāgato atīte Buddhe parinibbute chinna-papañce chinna vaṭume pariyādinna-vaṭṭe sabba-dukkha-vītivatte jātito pi anussarissati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">"Evaɱ jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī" ti.|| ||</p>

					<p class="f4">Kin nu kho āvuso?|| ||</p>

					<p class="f4">Tathāgatass'eva nu kho esā dhamma-dhātu suppaṭi-viddhā yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaɱ <a id="pg10"><span class="f2 g"><b>[10]</b></span></a> jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī' ti?|| ||</p>

					<p class="f4">Udāhu devatā Tathāgatassa etam atthaɱ ārocesuɱ yena Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaɱ jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī' ti?|| ||</p>

					<p class="f4">Ayaɱ kho no bhante antarā kathā vippakatā||<br />
					atha Bhagavā anuppatto" ti.|| ||</p>

					<p class="ctr c">&#9632;</p>

					<p class="f4">16. "Tathāgatass'ev'esā bhikkhave, dhamma-dhātu suppaṭi-viddhā yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaɱ jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī' ti.|| ||</p>

					<p class="f4">Devatā pi Tathāgatassa etam atthaɱ ārocesuɱ yena Tathāgato atīte Buddhe parinibbute chinna-papañce chinna-vaṭume pariyādinna-vaṭṭe sabba-dukkha-vītivatte jātito pi anussarati,||<br />
					nāmato pi anussarati,||<br />
					gottato pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">'Evaɱ jaccā te Bhagavanto ahesuɱ iti pi,||<br />
					evaɱ nāmā||<br />
					evaɱ gottā||<br />
					evaɱ sīlā||<br />
					evaɱ dhammā||<br />
					evaɱ paññā||<br />
					evaɱ vihārī||<br />
					evaɱ vimuttā||<br />
					te Bhagavanto ahesuɱ iti pī' ti.|| ||</p>

					<p class="ctr c">&#9632;</p>

					<p class="f4">17. Iccheyyātha no tumhe bhikkhave,||<br />
					bhiyyoso mattāya <a id="pg11"><span class="f2 g"><b>[11]</b></span></a> pubbe-nivāsa-paṭisaɱyuttaɱ dhammiɱ kathaɱ sotun" ti?</p>

					<p class="f4">"Etassa Bhagavā kālo,||<br />
					etassa Sugata kālo.|| ||</p>

					<p class="f4">Yaɱ Bhagavā bhiyyoso mattāya pubbe-nivāsa-paṭisaɱyuttaɱ dhammiɱ kathaɱ kareyya,||<br />
					Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave,||<br />
					suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti||<br />
					kho te bhikkhu Bhagavato paccassosuɱ.|| ||</p>

					<p class="ctr c">&#9632;</p>

					<p class="f4">Bhagavā etad avoca:</p>

					<p class="f4">18. "Ito so bhikkhave, eka-navuto kappo||<br />
					yaɱ Vipassī Bhagavā arahaɱ Sammā-SamBuddho loke udapādi.|| ||</p>

					<p class="f4">Vipassī bhikkhave, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī bhikkhave, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vipassī bhikkhave, Bhagavato arahato Sammā-Sam-Buddhassa asīti-vassa-sahassāni āyu-p-pamāṇaɱ ahosi.|| ||</p>

					<p class="f4">Vipassī bhikkhave, Bhagavā arahaɱ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa bhikkhave, Bhagavato arahato Sammā-Sam-Buddhassa Khaṇḍa-Ṭissaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vipassissa bhikkhave, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi aṭṭha-saṭṭhi-bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asīti-bhikkhu-sata-sahassaɱ.|| ||</p>

					<p class="f4">Vipassissa bhikkhave, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vipassissa bhikkhave, Bhagavato arahato Sammā-Sam-Buddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa bhikkhave, Bhagavato arahato Sammā-Sam-Buddhassa Bandhumā nāma rājā pitā ahosi.|| ||</p>

					<p class="f4">Bandhumatī <a id="pg12"><span class="f2 g"><b>[12]</b></span></a> nāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraɱ rāja-dhāni ahosi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">19. Atha kho bhikkhave, Vipassī Bodhisatto Tusitā kāyā cavitvā sato sampajāno mātu-kucchiɱ okkami.|| ||</p>

					<p class="f4">Ayam ettha dhammatā.|| ||</p>

					<p class="f4">20. Dhammatā esā bhikkhave, yadā Bodhisatto Tusitā kāyā cavitvā mātu-kucchiɱ okkamati,||<br />
					atha sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro  obhāso pātu-bhavati ati-k-kamma devānaɱ devānubhāvaɱ.|| ||</p>

					<p class="f4">Yā pi tā lokantarikā aghā asaɱvutā andhakārā andhakāra-timisā,||<br />
					yattha pi'me candima-suriyā evaɱ mahiddhikā evaɱ mah-ā-nubhāvā ābhāya nānubhonti,||<br />
					tattha pi appamāṇo uḷāro obhāso pātu-bhavati ati-k-kamm'eva devānaɱ devānubhāvā.|| ||</p>

					<p class="f4">Ye pi tattha sattā uppannā,||<br />
					te pi ten'obhāsena aññam aññaɱ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4">Ayañ ca dasa-sahassī loka-dhātu saɱkampati sampakampati sampavedhati.|| ||</p>

					<p class="f4">Appamāṇo ca uḷāro obhāso loke pātu-bhavati ati-k-kamm'eva devānaɱ devānubhāvaɱ.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">21. Dhammatā esā bhikkhave, yadā Bodhisatto mātu-kucchiɱ okkanto hoti,||<br />
					cattāro naɱ deva puttā catuddisaɱ rakkhāya upagacchanti:||<br />
					'Mā naɱ Bodhisattaɱ vā Bodhisattamātaraɱ vā manusso vā amanusso vā koci vā viheṭhesī' ti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">22. Dhammatā esā bhikkhave, yadā Bodhisatto mātu-kucchiɱ okkanto hoti,||<br />
					pakatiyā sīla-vatī Bodhisatta-mātā hoti viratā pāṇāti-pātā,||<br />
					viratā adinn'ādānā,||<br />
					viratā kāmesu <a id="pg13"><span class="f2 g"><b>[13]</b></span></a> micchā-cārā, viratā musā-vādā,||<br />
					viratā surā-meraya-majja-pamādaṭṭhānā.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">23. Dhammatā esā bhikkhave, yadā Bodhisatto mātu-kucchiɱ okkanto hoti,||<br />
					na Bodhisatta-mātu purisesu mānasaɱ uppajjati kāma-guṇūpasaɱhitaɱ,||<br />
					anatikka-maniyā ca Bodhisatta-mātā hoti kenaci purisena ratta-cittena.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">24. Dhammatā esā bhikkhave, yadā Bodhisatto mātu-kucchiɱ okkanto hoti,||<br />
					lābhinī Bodhisatta-mātā hoti pañcannaɱ kāma-guṇānaɱ||<br />
					sā pañcahi kāma-guṇehi samappitā samaŋgībhūtā parivāreti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">25. Dhammatā esā bhikkhave, yadā Bodhisatto mātu-kucchiɱ okkanto hoti,||<br />
					na Bodhisatta-mātu koci eva ābādho uppajjati||<br />
					sukhinī Bodhisatta-mātā hoti akilanta-kāyā||<br />
					Bodhisattañ ca Bodhisatta-mātā tiro-kucchi-gataɱ passati sabbaŋga-paccaŋgiɱ abhinindriyaɱ.|| ||</p>

					<p class="f4">Seyyathā pi, bhikkhave, maṇi veeriyo subho jātimā aṭṭhaɱso suparikamma-kato accho vi-p-pasanno sabbākāra-sampanno.|| ||</p>

					<p class="f4">Tatra'ssa suttaɱ āvutaɱ nīlaɱ vā||<br />
					pītaɱ vā||<br />
					lohitaɱ vā||<br />
					odātaɱ vā||<br />
					paṇḍu-suttaɱ vā.|| ||</p>

					<p class="f4">Tam enaɱ cakkhumā puriso hatthe karitvā pacc-a-vekkheyya:|| ||</p>

					<p class="f4">'Ayaɱ kho maṇi veeriyo subho jātimā aṭṭhaɱso supari-kamma-kato accho vi-p-pasanno sabbākāra-sampanno.|| ||</p>

					<p class="f4">Tatr'idaɱ suttaɱ āvutaɱ nīlaɱ vā||<br />
					pītaɱ vā||<br />
					lohitaɱ vā||<br />
					odātaɱ vā||<br />
					paṇḍusuttaɱ vā' ti.|| ||</p>

					<p class="f4">Evam eva kho bhikkhave, yadā Bodhisatto mātu-kucchiɱ okkanto hoti,||<br />
					na Bodhisatta-mātu kocid eva ābādho uppajjati,||<br />
					sukhinī Bodhisatta-mātā hoti akilanta-kāyā||<br />
					Bodhisattañ <a id="pg14"><span class="f2 g"><b>[14]</b></span></a> ca Bodhisatta-mātā tiro-kucchi-gataɱ passati sabbaŋga-paccaŋgiɱ abhīnindriyaɱ|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">26. Dhammatā esā bhikkhave, sattāha-jāte Bodhisatte Bodhisatta-mātā kālaɱ karoti,||<br />
					Tusitaɱ kāyaɱ uppajjati.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">27. Dhammatā esā bhikkhave, yathā aññā itthikā nava vā dasa vā māse gabbhaɱ kucchinā pariharitvā vijāyanti,||<br />
					na h'evaɱ Bodhisattaɱ Bodhisatta-mātā vijāyati||<br />
					das'eva māsāni Bodhisattaɱ Bodhisatta-mātā kucchinā pariharitvā vijāyati.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">28. Dhammatā esā bhikkhave, yathā aññā itthikā nisinnā vā nipannā vā vijāyanti,||<br />
					na h'evaɱ Bodhisattaɱ Bodhisatta-mātā vijāyati||<br />
					ṭhitā'va Bodhisattaɱ Bodhisatta-mātā vijāyati.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">29. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					devā paṭhamaɱ patigaṇhanti,||<br />
					pacchā manussā.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">30. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					appatto va Bodhisatto paṭhaviɱ hoti,||<br />
					cattāro naɱ deva puttā paṭiggahetvā mātu purato ṭhapenti:|| ||</p>

					<p class="f4">'Attamanā devi hohi Mahesakkho||<br />
					te putto uppanno' ti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">31. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					visado va ni-k-khamati,||<br />
					amakkhito uddena||<br />
					amakkhito semhena||<br />
					amakkhito ruhirena,||<br />
					amakkhito kenaci asucinā,||<br />
					suddho visado.|| ||</p>

					<p class="f4">Seyyathā pi, bhikkhave, maṇi-ratanaɱ Kāsike vatthe nikkhittaɱ,||<br />
					n'eva maṇi-ratanaɱ Kāsikaɱ vatthaɱ makkheti,||<br />
					nā pi Kāsikaɱ vatthaɱ maṇi-ratanaɱ makkheti.|| ||</p>

					<p class="f4">Taɱ kissa hetu?|| ||</p>

					<p class="f4">Ubhinnaɱ suddhattā.|| ||</p>

					<p class="f4">Evam eva kho bhikkhave, yadā Bodhisatto mātu kucchimhā ni-k-khamati,||<br />
					visado va ni-k-khamati,||<br />
					amakkhito uddena||<br />
					amakkhito <a id="pg15"><span class="f2 g"><b>[15]</b></span></a> semhena||<br />
					amakkhito ruhirena||<br />
					amakkhito kenaci asucinā,||<br />
					suddho visado.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">32. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					dve udakassa dhārā antaḷikkhā pātu-bhavanti.:||<br />
					ekā sītassa ekā uṇhassa,||<br />
					yena Bodhisattassa udaka-kiccaɱ karonti mātucca.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">33. Dhammatā esā bhikkhave, sampati-jāto Bodhisatto samehi pādehi patiṭṭhahitvā uttarābhimukho satta pada-vītihārena gacchati,||<br />
					setamhi chatte anuhīramāne,||<br />
					sabbā ca disā viloketi,||<br />
					āsahiñ ca vācaɱ bhāsati:|| ||</p>

					<p class="f4">'Aggo'ham asmi lokassa,||<br />
					jeṭṭho'ham asmi lokassa,||<br />
					seṭṭho'ham asmi lokassa,||<br />
					ayam antimā jāti,||<br />
					n'atthi'dāni puna-b-bhavo' ti.|| ||</p>

					<p class="f4">Ayam ettha dhammatā.|| ||</p>

					<p class="ctr c">&#9632;</p>

					<p class="f4">34. Dhammatā esā bhikkhave, yadā Bodhisatto mātu kucchimhā ni-k-khamati,||<br />
					atha sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro obhāso pātu-bhavati,||<br />
					ati-k-kamm'eva devānaɱ devānubhāvaɱ.|| ||</p>

					<p class="f4">Yā pi tā lokantarikā aghā asaɱvutā andhakārā andhakāra-timisā,||<br />
					yattha pi'me candima-suriyā evaɱ mahiddhikā evaɱ mah-ā-nubhāvā ābhāya nānubhonti,||<br />
					tattha pi appamāṇo uḷāro obhāso pātu bhavati ati-k-kamm'eva devānaɱ devānubhāvaɱ.|| ||</p>

					<p class="f4">Ye pi tattha sattā uppannā,||<br />
					te pi ten'obhāsena aññam aññaɱ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4">Ayañ ca dasa-sahassī loka-dhātu saɱkampati sampakampati sampavedhati.|| ||</p>

					<p class="f4">Appamāṇo ca uḷāro obhāso loke pātu-bhavati ati-k-kamm'eva devānaɱ devānubhāvaɱ.|| ||</p>

					<p class="f4">Ayam ettha dhammatā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg16"><span class="f2 g"><b>[16]</b></span></a> 35. Jāte kho pana bhikkhave,||<br />
					Vipassamhi kumāre, Bandhumato rañño paṭivedesuɱ:|| ||</p>

					<p class="f4">'Putto te deva jāto,||<br />
					taɱ devo passatu' ti.|| ||</p>

					<p class="f4">Addasā kho bhikkhave, Bandhumā rājā Vipassiɱ kumāraɱ, disvā nemitte brāhmaṇe āmantāpetvā etad avoca:</p>

					<p class="f4">'Passantu bhonto nemittā brāhmaṇā kumāran' ti.|| ||</p>

					<p class="f4">Addasaɱsu kho bhikkhave,||<br />
					nemittā brāhmaṇā Vipassiɱ kumāraɱ disvā Bandhumaɱ rājānaɱ etad avocuɱ:|| ||</p>

					<p class="f4">'Attamano deva hohi,||<br />
					Mahesakkho te deva putto uppanno.|| ||</p>

					<p class="f4">Lābhā te mahārāja,||<br />
					su-laddhaɱ te mahārāja,||<br />
					yassa te kule eva-rūpo putto uppanno.|| ||</p>

					<p class="ctr c">&#9632;</p>

					<p class="f4">36. "Ayaɱ hi deva kumāro dvattiɱsa Mahā-purisa-lakkhaṇehi samannāgato,||<br />
					yehi samannāgatassa Mahā-purisassa dve gatiyo bhavanti anaññā:|| ||</p>

					<p class="f4">Sace agāraɱ ajjhāvasati,||<br />
					rājā hoti cakka-vattī||<br />
					dhammiko Dhamma-rājā||<br />
					cāturanto vijitāvī||<br />
					jana-padatthāvariya-p-patto||<br />
					satta-ratana-samannāgato.|| ||</p>

					<p class="f4">Tass'imāni satta ratanāni bhavanti,||<br />
					seyyath'īdaɱ:</p>

					<p class="f4">Cakka-ratanaɱ||<br />
					hatthi-ratanaɱ||<br />
					assa-ratanaɱ||<br />
					maṇi-ratanaɱ||<br />
					itthi-ratanaɱ||<br />
					gahapati-ratanaɱ||<br />
					parināyaka-ratanam eva sattamaɱ.|| ||</p>

					<p class="f4">Paro sahassaɱ kho pan'assa puttā bhavanti sūrā viraŋga-rūpā parasena-p-pamaddanā.|| ||</p>

					<p class="f4">So imaɱ paṭhaviɱ sāgara-pariyantaɱ adaṇḍena asatthena dhammena abhivijīya ajjhāvasati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammā-SamBuddho loke vivatta-c-chado.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">37. Katamehi cāyaɱ dve kumāro dvattiɱsa Mahā-purisa-lakkhaṇehi samannāgato yehi samannāgatassa Mahā-purisassa dve gatiyo bhavanti anaññā?|| ||</p>

					<p class="f4">Sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-padatthāvariya-p-patto satta-ratana-samannāgato.|| ||</p>

					<p class="f4">Tass'imāni satta ratanāni <a id="pg17"><span class="f2 g"><b>[17]</b></span></a> bhavanti:||<br />
					seyyath'īdaɱ:|| ||</p>

					<p class="f4">Cakka-ratanaɱ||<br />
					hatthi-ratanaɱ||<br />
					assa-ratanaɱ||<br />
					maṇi-ratanaɱ||<br />
					itthi-ratanaɱ||<br />
					gahapati-ratanaɱ||<br />
					parināyaka-ratanam eva sattamaɱ.|| ||</p>

					<p class="f4">Paro sahassaɱ kho pan'assa puttā bhavanti sūrā vīraŋga-rūpā parasena-p-pamaddanā.|| ||</p>

					<p class="f4">So imaɱ paṭhaviɱ sāgara-pariyantaɱ adaṇḍena asatthena dhammena abhivijiya ajjhāvasati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammā-SamBuddho loke vivatta-c-chado.|| ||</p>

					<p class="f4">'Ayaɱ hi deva kumāro suppati-ṭ-ṭhita-pādo.|| ||</p>

					<p class="f4">Yam pāyaɱ deva kumāro suppati-ṭ-ṭhita-pādo,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Imassa deva kumārassa heṭṭhā-pāda-talesu cakkāni jātāni sahassārāni sanemikāni sanābhikāni sabbākāra-paripūrāṇi.|| ||</p>

					<p class="f4">Yam pi deva imassa kumārassa heṭṭhā-pāda-talesu cakkāni jātāni sahassārāni sanemikāni sanābhikāni sabbākāra-paripūrāṇi,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro āyata-paṇhi.|| ||</p>

					<p class="f4">Yam pāyaɱ deva kumāro āyata-paṇhi,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro dīghaŋgulī.|| ||</p>

					<p class="f4">Yam pāyaɱ deva kumāro dīghaŋgulī,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro mudu-taluṇa-hattha-pādo.|| ||</p>

					<p class="f4">Yam pāyaɱ deva kumāro mudu-taluṇa-hattha-pādo,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro jālahatthapādo.|| ||</p>

					<p class="f4">Yam pāyaɱ deva kumāro jālahatthapādo,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro ussaŋkha-pādo.|| ||</p>

					<p class="f4">Yam pāyaɱ deva kumāro ussaŋkha-pādo,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro eṇi-jaŋgho.|| ||</p>

					<p class="f4">Yam pāyaɱ deva kumāro eṇi-jaŋgho,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro ṭhitako va anonamanto ubhohi pāṇi-talehi channukāni parimasati1 parimajjati.|| ||</p>

					<p class="f4">Yam pāyaɱ deva kumāro ṭhitako va anonamanto ubhohi pāṇi-talehi jannukāni parimasati parimajjati,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro kosohita-vatthaguyho.|| ||</p>

					<p class="f4">Yam pāyaɱ deva kumāro kosohita-vatthaguyho,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro suvaṇṇa-vaṇṇo kañcana-sannibhattaco.|| ||</p>

					<p class="f4">Yam pāyaɱ deva kumāro suvaṇṇa-vaṇṇo kañcana-sannibhattaco,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro sukhumacchavi.|| ||</p>

					<p class="f4">Sukhu- <a id="pg18"><span class="f2 g"><b>[18]</b></span></a> mattā chaviyā rajojallaɱ kāye na upalippati.|| ||</p>

					<p class="f4">Yam pāyaɱ deva kumāro sukhumacchavi,||<br />
					sukhumattā chaviyā rajojallaɱ kāye na upalippati,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro ekeka-lomo,||<br />
					ekekāni lo-māni loma kūpesu jātāni.|| ||</p>

					<p class="f4">Yam pāyaɱ deva kumāro ekeka-lomo||<br />
					ekekāni lo-māni loma kūpesu jātāni,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro uddhagga-lomo||<br />
					uddhaggāni lo-māni jātāni nīlāni añjana-vaṇṇāni kuṇḍalā-vattāni dakkhiṇā-vattaka-jātāni.|| ||</p>

					<p class="f4">Yam pāyaɱ deva kumāro uddhagga-lomo||<br />
					uddhaggāni lo-māni jātāni nīlāni añjana-vaṇṇāni kuṇḍalā-vattāni dakkhiṇā-vattaka-jātāni,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro brahmujju-gatto.|| ||</p>

					<p class="f4">Yam pāyaɱ deva kumāro brahmujju-gatto,||<br />
					idam pi'ssa Mahā-purisassa mahā purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro sattussado.|| ||</p>

					<p class="f4">Yam pāyaɱ deva kumāro sattussado,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro sīha-pubbaddhakāyo.|| ||</p>

					<p class="f4">Yam pāyaɱ deva kumāro sīha-pubbaddhakāyo,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro citantaraɱso.|| ||</p>

					<p class="f4">Yam pāyaɱ deva kumāro citantaraɱso,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro nigrodha-parimaṇḍalo yāvatakcassa kāyo tāvatakcassa vyāmo,||<br />
					yāvatakcassa vyāmo tāvatakvassa kāyo.|| ||</p>

					<p class="f4">Yam pāyaɱ deva kumāro nigrodha-parimaṇḍalo yāvatakvassa kāyo tāvatakvassa vyāmo,||<br />
					yāvatakvassa vyāmo tāvatakvassa kāyo,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro samavatta-k-khandho.|| ||</p>

					<p class="f4">Yam pāyaɱ deva kumāro samavatta-k-khandho,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro ras'aggasaggī.|| ||</p>

					<p class="f4">Yam pāyaɱ deva kumāro ras'aggasaggī,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro sīha-hanu.|| ||</p>

					<p class="f4">Yam pāyaɱ deva kumāro sīha-hanu,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro cattāḷīsa-danto.|| ||</p>

					<p class="f4">Yam pāyaɱ deva kumāro cattāḷīsa-danto,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro sama-danto.|| ||</p>

					<p class="f4">Yam pāyaɱ deva kumāro sama-danto,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro avivara-danto.|| ||</p>

					<p class="f4">Yam pāyaɱ deva kumāro avivara-danto,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro susukka-dāṭho.|| ||</p>

					<p class="f4">Yam pāyaɱ deva kumāro susukka-dāṭho,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro pahūta-jivho.|| ||</p>

					<p class="f4">Yam pāyaɱ deva kumāro pahūta-jivho,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro brahmassaro karavīka-bhāṇī.|| ||</p>

					<p class="f4">Yam pāyaɱ deva kumāro brahmassaro karavīka-bhāṇī,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro abhinīla-netto.|| ||</p>

					<p class="f4">Yam pāyaɱ deva kumāro abhinīla-netto,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro go-pakhumo.|| ||</p>

					<p class="f4">Yam pāyaɱ deva kumāro go-pakhumo,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Imassa deva kumārassa uṇṇā bhamukantare jātā odātā mudu-tūla-sannihā.|| ||</p>

					<p class="f4">Yam pi deva imassa kumārassa uṇṇā bhamukantare jātā odātā mudu-tūla-sannibhā,||<br />
					<a id="pg19"><span class="f2 g"><b>[19]</b></span></a> idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">Ayaɱ hi deva kumāro uṇhīsa-sīso.|| ||</p>

					<p class="f4">Yam pāyaɱ deva kumāro uṇhīsa-sīso,||<br />
					idam pi'ssa Mahā-purisassa Mahā-purisa-lakkhaṇaɱ bhavati.|| ||</p>

					<p class="ctr c">&#9632;</p>

					<p class="f4">38. Imehi kho ayaɱ deva kumāro dvattiɱsa Mahā-purisa-lakkhaṇehi samannāgato,||<br />
					yehi samannāgatassa Mahā-purisassa dve gatiyo bhavanti anaññā.|| ||</p>

					<p class="f4">Sace agāraɱ ajjhāvasati,||<br />
					rājā hoti cakka-vatti||<br />
					dhammiko Dhamma-rājā||<br />
					cāturanto vijitāvī||<br />
					jana-padatthāvariya-p-patto||<br />
					satta-ratana-samannāgato.|| ||</p>

					<p class="f4">Tass'imāni satta-ratanāni bhavanti,||<br />
					seyyath'īdaɱ|| ||</p>

					<p class="f4">Cakka-ratanaɱ||<br />
					hatthi-ratanaɱ||<br />
					assa-ratanaɱ||<br />
					maṇi-ratanaɱ||<br />
					itthi-ratanaɱ||<br />
					gahapati-ratanaɱ||<br />
					parināyaka-ratanam eva sattamaɱ.|| ||</p>

					<p class="f4">Paro sahassaɱ kho pan'assa puttā bhavanti sūrā vīraŋga-rūpā parasena-p-pamaddanā.|| ||</p>

					<p class="f4">So imaɱ paṭhaviɱ sāgara-pariyantaɱ adaṇḍena asatthena dhammena abhivijiya ajjhāvasati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammā-SamBuddho loke vīvattacchado' ti.|| ||</p>

					<p class="f4">Atha kho bhikkhave, Bandhumā rājā nemitte brāhmaṇe ahatehi vatthehi acchādāpetvā sabba-kāmehi santappesi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">39. Atha kho bhikkhave, Bandhumā rājā Vipassissa kumārassa dhātiyo upaṭṭhāpesi.|| ||</p>

					<p class="f4">Aññā sudaɱ pāyenti||<br />
					aññā nahāpenti||<br />
					aññā dhārenti||<br />
					aññā aŋkena pariharanti.|| ||</p>

					<p class="f4">Jātassa kho pana bhikkhave, Vipassissa kumārassa setacchattaɱ dhārīyittha divā c'eva rattiñ ca:|| ||</p>

					<p class="f4">'Mā naɱ sītaɱ vā||<br />
					uṇhaɱ vā||<br />
					tiṇaɱ vā||<br />
					rajo vā||<br />
					ussāvo vā bādha' ti.|| ||</p>

					<p class="f4">Jāto kho pana bhikkhave, Vipassī kumāro bahuno janassa piyo ahosi manāpo.|| ||</p>

					<p class="f4">Seyyathā pi, bhikkhave, uppalaɱ vā||<br />
					<a id="pg20"><span class="f2 g"><b>[20]</b></span></a> padumaɱ vā||<br />
					puṇḍarīkaɱ vā||<br />
					bahuno janassa piyaɱ manāpaɱ,||<br />
					evam eva kho, bhikkhave, Vipassī kumāro bahuno janassa piyo ahosi manāpo.|| ||</p>

					<p class="f4">Svāssudaɱ aŋken'eva aŋkaɱ pariharīyati.|| ||</p>

					<p class="f4">40. Jāto kho pana bhikkhave, Vipassī kumāro mañjussaro ca ahosi||<br />
					vaggu-ssaro ca||<br />
					madhura-ssaro ca||<br />
					pemanīva-ssaro ca.|| ||</p>

					<p class="f4">Seyyathā pi bhikkhave, Himavante pabbate karavīkā nāma sakuṇa-jāti mañju-ssarā ca||<br />
					vaggu-ssarā ca||<br />
					madhura-ssarā ca||<br />
					pemanīya-ssarā ca,||<br />
					evam eva kho, bhikkhave, Vipassī kumāro mañjussaro ca ahosi||<br />
					vaggu-ssaro ca||<br />
					madhura-ssaro ca||<br />
					pemanīva-ssaro ca.|| ||</p>

					<p class="ctr c">&#9632;</p>

					<p class="f4">41. Jātassa kho pana bhikkhave, Vipassissa kumārassa kamma-vipākajaɱ dibbaɱ cakkhu pātur ahosi,||<br />
					yena sudaɱ samantā yojanaɱ passati divā c'eva rattiñ ca.|| ||</p>

					<p class="f4">42. Jāto kho pana bhikkhave, Vipassī kumāro animisanto pekkhati,||<br />
					seyyathā pi devā Tāvatiɱsā.|| ||</p>

					<p class="f4">'Animisanto kumāro pekkhatī' ti kho bhikkhave, Vipassissa kumārassa||<br />
					"Vipassī, Vipassī" tv'eva samaññā udapādi.|| ||</p>

					<p class="f4">Atha kho bhikkhave, Bandhumā rājā attha-karaṇe nisinno,||<br />
					Vipassiɱ kumāraɱ aŋke nisīdāpetvā atthe <a id="pg21"><span class="f2 g"><b>[21]</b></span></a> anusāsati.|| ||</p>

					<p class="f4">Tatra sudaɱ bhikkhave, Vipassī kumāro pitu aŋke nisinno viceyya viceyya atthe panayati ñāyena.|| ||</p>

					<p class="f4">"Viceyya viceyya kumāro atthe panayati ñāyenā" ti kho bhikkhave, Vipassissa kumārassa bhiyyoso mattāya "Vipassī, Vipassī" tv'eva samaññā udapādi.|| ||</p>

					<p class="f4">43. Atha kho bhikkhave, Bandhumā rājā Vipassissa kumārassa tayo pāsāde kārāpesi,||<br />
					ekaɱ vassikaɱ||<br />
					ekaɱ hemantikaɱ||<br />
					ekaɱ gimhikaɱ,||<br />
					pañca kāma-guṇāni upaṭṭhāpesi.|| ||</p>

					<p class="f4">Tatra sudaɱ bhikkhave, Vipassī kumāro vassike pāsāde vassike cattāro māse nippurisehi turiyehi paricāriyamāno na heṭṭhā pāsādaɱ orohati.|| ||</p>

					<p class="f4 ctr">Jāti-khaṇḍaɱ niṭṭhitaɱ</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4 ctr">Paṭhama Kabhāṇavāraɱ*</p>

					<p class="f4">44. Atha kho bhikkhave, Vipassī kumāro bahunnaɱ vassānaɱ||<br />
					bahunnaɱ vassa-satānaɱ||<br />
					bahunnaɱ vassa-sahassānaɱ accayena sārathiɱ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiɱ gacchāma bhūmiɱ dassanāyā' ti.|| ||</p>

					<p class="f4">'Evaɱ devā' ti kho bhikkhave, sārathi Vipassissa kumārassa paṭissutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaɱ maññasī' ti.|| ||</p>

					<p class="f4">45. Atha kho bhikkhave, Vipassī kumāro bhaddaɱ yānaɱ abhirūhitvā bhaddehi bhaddehi yānehi uyyāna-bhūmiɱ niyyāsi.|| ||</p>

					<p class="f4">Addasā kho bhikkhave, Vipassī kumāro uyyāna- <a id="pg22"><span class="f2 g"><b>[22]</b></span></a> bhūmiɱ niyyanto purisaɱ jiṇṇaɱ gopānasi-vaŋkaɱ bhoggaɱ daṇḍa-parāyaṇaɱ pavedhamānaɱ gacchantaɱ āturaɱ gata-yobbanaɱ.|| ||</p>

					<p class="f4">Disvā sārathiɱ āmantesi:|| ||</p>

					<p class="f4">"Ayam pana samma sārathi puriso kiŋ kato?|| ||</p>

					<p class="f4">Kesā pi ssa na yathā aññesaɱ,||<br />
					kāyo pi'ssa na yathā aññesan" ti?|| ||</p>

					<p class="f4">"Eso kho deva jiṇṇo nāmā" ti.|| ||</p>

					<p class="f4">"Kim pan'eso samma sārathi jiṇṇo nāmā" ti?|| ||</p>

					<p class="f4">"Eso kho deva jiṇṇo nāma:||<br />
					na dāni tena ciraɱ jīvitabbaɱ bhavissatī" ti.|| ||</p>

					<p class="f4">"Kim pana samma sārathi aham pi jarā dhammo jaraɱ anatīto" ti?|| ||</p>

					<p class="f4">"Tvañ ca deva mayañ c'amhā sabbe jarā dhammā jaraɱ anatītā" ti.|| ||</p>

					<p class="f4">"Tena hi samma sārathī alan dān'ajja uyyāna-bhūmiyā,||<br />
					ito va antepuraɱ paccaniyyāhī" ti.|| ||</p>

					<p class="f4">"Evaɱ devā" ti kho bhikkhave, sārathī Vipassissa kumārassa paṭissutvā tato va antepuraɱ paccaniyyāsi.|| ||</p>

					<p class="f4">Tatra sudaɱ bhikkhave, Vipassī kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī" ti.|| ||</p>

					<p class="ctr c">&#9632;</p>

					<p class="f4">46. Atha kho bhikkhave, Bandhumā rājā sārathiɱ āmantāpetvā etad avoca:|| ||</p>

					<p class="f4">"Kacci samma sārathi kumāro uyyāna-bhūmiyā abhiramittha?|| ||</p>

					<p class="f4">Kaccī samma sārathi kumāro uyyāna-bhūmiyā atta-mano ahosī" ti?|| ||</p>

					<p class="f4">"Na kho deva kumāro uyyāna-bhūmiyā abhiramittha.|| ||</p>

					<p class="f4">Na kho deva kumāro uyyāna-bhūmiyā atta-mano ahosī" ti.|| ||</p>

					<p class="f4">"Kim pana samma sārathi addasa kumāro uyyāna-bhūmiɱ niyyanto" ti?|| ||</p>

					<p class="ctr c">&#9632;</p>

					<p class="f4"><a id="pg23"><span class="f2 g"><b>[23]</b></span></a> 47. Addasā kho deva, kumāro uyyāna-bhūmiɱ niyyanto purisaɱ jiṇṇaɱ gopānasi-vaŋkaɱ bhoggaɱ daṇḍa-parāyaṇaɱ pavedhamānaɱ gacchantaɱ āturaɱ gata-yobbanaɱ.|| ||</p>

					<p class="f4">Disvā maɱ etad avoca:|| ||</p>

					<p class="f4">"Ayam pana samma sārathi puriso kiŋ kato?|| ||</p>

					<p class="f4">Kesā pi ssa na yathā aññesaɱ,||<br />
					kāyo pi'ssa na yathā aññesan" ti?|| ||</p>

					<p class="f4">"Eso kho deva jiṇṇo nāmā" ti.|| ||</p>

					<p class="f4">"Kim pan'eso samma sārathi jiṇṇo nāmā" ti?|| ||</p>

					<p class="f4">"Eso kho deva jiṇṇo nāma:||<br />
					na dāni tena ciraɱ jīvitabbaɱ bhavissatī" ti.|| ||</p>

					<p class="f4">"Kim pana samma sārathi aham pi jarā dhammo jaraɱ anatīto" ti?|| ||</p>

					<p class="f4">"Tvañ ca deva mayañ c'amhā sabbe jarā dhammā jaraɱ anatītā" ti.|| ||</p>

					<p class="f4">"Tena hi samma sārathī alan dān'ajja uyyāna-bhūmiyā,||<br />
					ito va antepuraɱ paccaniyyāhī" ti.|| ||</p>

					<p class="f4">"Evaɱ devā" ti kho ahaɱ deva, Vipassissa kumārassa paṭissutvā tato va antepuraɱ paccaniyyāsi.|| ||</p>

					<p class="f4">So kho kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī" ti.|| ||</p>

					<p class="ctr c">&#9632;</p>

					<p class="f4">48. Atha kho bhikkhave, Bandhumassa rañño etad ahosi:|| ||</p>

					<p class="f4">"Mā h'eva kho Vipassī kumāro na rajjaɱ kāresi.|| ||</p>

					<p class="f4">Mā h'eva Vipassī kumāro agārasmā anagāriyaɱ pabbaji.|| ||</p>

					<p class="f4">Mā h'eva nemittānaɱ brāhmaṇānaɱ saccaɱ assa vacanan" ti.|| ||</p>

					<p class="f4">Atha kho bhikkhave, Bandhumā rājā Vipassissa kumārassa bhiyyoso mattāya pañca kāma-guṇāni upaṭṭhāpesi yathā Vipassī kumāro rajjaɱ kāreyya,||<br />
					yatha Vipassī kumāro na agārasmā anagāriyaɱ pabbajeyya,||<br />
					yathā nemittānaɱ brāhmaṇānaɱ micchā assa vacanaɱ.|| ||</p>

					<p class="f4">Tatra sudaɱ bhikkhave, Vipassī kumāro pañcahi kāma-guṇehi samappito samaŋgī-bhūto parivāreti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">49. Atha kho bhikkhave, Vipassī kumāro bahunnaɱ vassānaɱ||<br />
					bahunnaɱ vassa-satānaɱ||<br />
					bahunnaɱ vassa-sahassānaɱ accayena sārathiɱ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiɱ gacchāma bhūmiɱ dassanāyā' ti.|| ||</p>

					<p class="f4">'Evaɱ devā' ti kho bhikkhave, sārathi Vipassissa kumārassa paṭissutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaɱ maññasī' ti.|| ||</p>

					<p class="f4"><a id="pg24"><span class="f2 g"><b>[24]</b></span></a> 50. Addasā kho bhikkhave, Vipassī kumāro uyyāna-bhūmiɱ niyyanto purisaɱ ābādhikaɱ dukkhitaɱ bāḷha-gilānaɱ sake mutta-karīse paḷipannaɱ semānaɱ aññehi vuṭṭhāpiyamānaɱ aññehi saɱvesiyamānaɱ.|| ||</p>

					<p class="f4">Disvā sārathiɱ āmantesi:|| ||</p>

					<p class="f4">"Ayam pana, samma sārathi, puriso kiŋ kato?|| ||</p>

					<p class="f4">Akkhīni pi'ssa na yathā aññesaɱ,||<br />
					saro pi'ssa na yathā aññesan" ti?|| ||</p>

					<p class="f4">"Eso kho deva, vyādhito nāmā" ti.|| ||</p>

					<p class="f4">"Kim pana so samma sārathi, vyādhito nāmā" ti?|| ||</p>

					<p class="f4">"Eso kho deva, vyādhito nāma:||<br />
					app eva nāma tamhā ābādhā vuṭṭhaheyyā" ti.</p>

					<p class="f4">"Kim pana samma sārathi, aham pi vyādhi-dhammo vyādhiɱ anatīto" ti?|| ||</p>

					<p class="f4">"Tvañ ca deva mayañ c'amhā sabbe vyādhi-dhammā vyādhiɱ anatītā" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraɱ paccaniyyāhī" ti.|| ||</p>

					<p class="f4">"Evaɱ devā" ti||<br />
					kho bhikkhave, sārathi Vipassissa kumārassa paṭissutvā tato va antepuraɱ paccaniyyāsi.|| ||</p>

					<p class="f4">Tatra sudaɱ bhikkhave, Vipassī kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī||<br />
					vyādhi paññāyissati" ti.|| ||</p>

					<p class="ctr c">&#9632;</p>

					<p class="f4">51. Atha kho bhikkhave, Bandhumā rājā sārathiɱ āmantāpetvā etad avoca:|| ||</p>

					<p class="f4">"Kacci samma sārathi kumāro uyyāna-bhūmiyā abhiramittha?|| ||</p>

					<p class="f4">Kaccī samma sārathi kumāro uyyāna-bhūmiyā atta-mano ahosī" ti?|| ||</p>

					<p class="f4">"Na kho deva kumāro uyyāna-bhūmiyā abhiramittha.|| ||</p>

					<p class="f4">Na kho deva kumāro uyyāna-bhūmiyā atta-mano ahosī" ti.|| ||</p>

					<p class="f4">"Kim pana samma sārathi addasa kumāro uyyāna-bhūmiɱ niyyanto" ti?|| ||</p>

					<p class="ctr c">&#9632;</p>

					<p class="f4">52. Addasā kho deva, kumāro uyyāna-bhūmiɱ niyyanto purisaɱ ābādhikaɱ dukkhitaɱ bāḷha-gilānaɱ sake mutta- <a id="pg25"><span class="f2 g"><b>[25]</b></span></a> karīse paḷipannaɱ semānaɱ aññehi vuṭṭhāpiyamānaɱ aññehi saɱvesiyamānaɱ.|| ||</p>

					<p class="f4">Disvā maɱ etad avoca:|| ||</p>

					<p class="f4">"Ayam pana, samma sārathi, puriso kiŋ kato?|| ||</p>

					<p class="f4">Akkhīni pi'ssa na yathā aññesaɱ,||<br />
					saro pi'ssa na yathā aññesan" ti?|| ||</p>

					<p class="f4">"Eso kho deva, vyādhito nāmā" ti.|| ||</p>

					<p class="f4">"Kim pana so samma sārathi, vyādhito nāmā" ti?|| ||</p>

					<p class="f4">"Eso kho deva, vyādhito nāma:||<br />
					app eva nāma tamhā ābādhā vuṭṭhaheyyā" ti.</p>

					<p class="f4">"Kim pana samma sārathi, aham pi vyādhi-dhammo vyādhiɱ anatīto" ti?|| ||</p>

					<p class="f4">"Tvañ ca deva mayañ c'amhā sabbe vyādhi-dhammā vyādhiɱ anatītā" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraɱ paccaniyyāhī" ti.|| ||</p>

					<p class="f4">"Evaɱ devā" ti||<br />
					kho ahaɱ deva, Vipassissa kumārassa paṭissutvā tato va antepuraɱ paccaniyyāsi.|| ||</p>

					<p class="f4">So kho deva, kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissatī||<br />
					vyādhi paññāyissati" ti.|| ||</p>

					<p class="ctr c">&#9632;</p>

					<p class="f4">53. Atha kho bhikkhave, Bandhumassa rañño etad ahosi:|| ||</p>

					<p class="f4">"Mā h'eva kho Vipassī kumāro na rajjaɱ kāresi.|| ||</p>

					<p class="f4">Mā h'eva Vipassī kumāro agārasmā anagāriyaɱ pabbaji.|| ||</p>

					<p class="f4">Mā h'eva nemittānaɱ brāhmaṇānaɱ saccaɱ assa vacanan" ti.|| ||</p>

					<p class="f4">Atha kho bhikkhave, Bandhumā rājā Vipassissa kumārassa bhiyyoso mattāya pañca kāma-guṇāni upaṭṭhāpesi yathā Vipassī kumāro rajjaɱ kāreyya,||<br />
					yatha Vipassī kumāro na agārasmā anagāriyaɱ pabbajeyya,||<br />
					yathā nemittānaɱ brāhmaṇānaɱ micchā assa vacanaɱ.|| ||</p>

					<p class="f4">Tatra sudaɱ bhikkhave, Vipassī kumāro pañcahi kāma-guṇehi samappito samaŋgī-bhūto parivāreti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">54. Atha kho bhikkhave, Vipassī kumāro bahunnaɱ vassānaɱ||<br />
					bahunnaɱ vassa-satānaɱ||<br />
					bahunnaɱ vassa-sahassānaɱ||<br />
					accayena sārathiɱ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiɱ gacchāma bhūmiɱ dassanāyā' ti.|| ||</p>

					<p class="f4">'Evaɱ devā' ti kho bhikkhave, sārathi Vipassissa kumārassa paṭissutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaɱ maññasī' ti.|| ||</p>

					<p class="f4">Atha kho bhikkhave, Vipassī kumāro bhaddaɱ yānaɱ abhirūhitvā bhaddehi bhaddehi yānehi uyyāna-bhūmiɱ niyyāsi.|| ||</p>

					<p class="f4">55. Addasā kho bhikkhave, Vipassī kumāro uyyāna-bhūmiɱ niyyanto mahā-jana-kāyaɱ sanni-patitaɱ nānārattānañ ca dussānaɱ milātaɱ kayiramānaɱ.|| ||</p>

					<p class="f4">Disvā sārathiɱ āmantesi:|| ||</p>

					<p class="f4">"Kin nu kho so samma sārathi,||<br />
					mahājana-kāyo sanni-patito,||<br />
					nānārattānañ ca dussānaɱ milātaɱ kayiratī" ti?|| ||</p>

					<p class="f4"><a id="pg26"><span class="f2 g"><b>[26]</b></span></a> "Eso kho deva, kāla-kato nāmā" ti.|| ||</p>

					<p class="f4">"Tena hi samma sārathi, yena so kāla-kato tena rathaɱ pesehī" ti.|| ||</p>

					<p class="f4">"Evaɱ devā" ti||<br />
					kho bhikkhave, sārathi Vipassissa kumārassa paṭissutvā yena so kāla-kato tena rathaɱ pesesi.|| ||</p>

					<p class="f4">56. Addasā kho bhikkhave, Vipassī kumāro petaɱ kāla-kataɱ.|| ||</p>

					<p class="f4">Disvā sārathiɱ āmantesi:|| ||</p>

					<p class="f4">"Kim panāyaɱ samma sārathi, kāla-kato nāmā" ti?|| ||</p>

					<p class="f4">"Eso kho deva kāla-kato nāma:|| ||</p>

					<p class="f4">Na dāni taɱ dakkhinti mātā vā pitā vā aññe vā ñāti-sālohitā.|| ||</p>

					<p class="f4">So pi na dakkhissati mātaraɱ vā pitaraɱ vā aññe vā ñāti-sālohite" ti.|| ||</p>

					<p class="f4">"Kim pana samma sārathi, aham pi maraṇa dhammo maraṇaɱ anatīto?|| ||</p>

					<p class="f4">Mam pi na dakkhinti devo vā devī vā aññe vā ñāti-sālohitā?|| ||</p>

					<p class="f4">Aham pi na dakkhissāmi devaɱ vā deviɱ vā aññe vā ñāti-sālohite" ti?|| ||</p>

					<p class="f4">"Tvañ ca deva, mayañ c'amhā sabbe maraṇa-dhammā maraṇaɱ anatītā.|| ||</p>

					<p class="f4">Tam pi na dakkhinti devo vā devī vā aññe vā ñāti-sālohitā.|| ||</p>

					<p class="f4">Tvam pi na dakkhissasi devaɱ vā deviɱ vā aññe vā ñāti-sālohite" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraɱ paccaniyyāhī" ti.|| ||</p>

					<p class="f4">"Evaɱ devā" ti||<br />
					kho ahaɱ deva, Vipassissa kumārassa paṭissutvā tato va antepuraɱ paccaniyyāsi.|| ||</p>

					<p class="f4">So kho deva, kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissati||<br />
					vyādhi paññāyissati||<br />
					maraṇaɱ paññāyissatī" ti.|| ||</p>

					<p class="ctr c">&#9632;</p>

					<p class="f4">57. Atha kho bhikkhave, Bandhumā rājā sārathiɱ āmantāpetvā etad avoca:|| ||</p>

					<p class="f4">"Kacci samma sārathi kumāro uyyāna-bhūmiyā abhiramittha?|| ||</p>

					<p class="f4">Kaccī samma sārathi kumāro uyyāna-bhūmiyā atta-mano ahosī" ti?|| ||</p>

					<p class="f4"> <a id="pg27"><span class="f2 g"><b>[27]</b></span></a> "Na kho deva kumāro uyyāna-bhūmiyā abhiramittha.|| ||</p>

					<p class="f4">Na kho deva kumāro uyyāna-bhūmiyā atta-mano ahosī" ti.|| ||</p>

					<p class="f4">"Kim pana samma sārathi addasa kumāro uyyāna-bhūmiɱ niyyanto" ti?|| ||</p>

					<p class="ctr c">&#9632;</p>

					<p class="f4">58. Addasā kho deva, kumāro uyyāna-bhūmiɱ niyyanto mahā-jana-kāyaɱ sanni-patitaɱ nānārattānañ ca dussānaɱ milātaɱ kayiramānaɱ.|| ||</p>

					<p class="f4">Disvā maɱ etad avoca:|| ||</p>

					<p class="f4">"Kin nu kho so samma sārathi,||<br />
					mahājana-kāyo sanni-patito,||<br />
					nānārattānañ ca dussānaɱ milātaɱ kayiratī" ti?|| ||</p>

					<p class="f4">"Eso kho deva, kāla-kato nāmā" ti.|| ||</p>

					<p class="f4">"Tena hi samma sārathi, yena so kāla-kato tena rathaɱ pesehī" ti.|| ||</p>

					<p class="f4">"Evaɱ devā" ti||<br />
					kho bhikkhave, sārathi Vipassissa kumārassa paṭissutvā yena so kāla-kato tena rathaɱ pesesi.|| ||</p>

					<p class="f4">59. Addasā deva, kumāro petaɱ kāla-kataɱ.|| ||</p>

					<p class="f4">Disvā maɱ etad avoca:|| ||</p>

					<p class="f4">"Kim panāyaɱ samma sārathi, kāla-kato nāmā" ti?|| ||</p>

					<p class="f4">"Eso kho deva kāla-kato nāma:|| ||</p>

					<p class="f4">Na dāni taɱ dakkhinti mātā vā pitā vā aññe vā ñāti-sālohitā.|| ||</p>

					<p class="f4">So pi na dakkhissati mātaraɱ vā pitaraɱ vā aññe vā ñāti-sālohite" ti.|| ||</p>

					<p class="f4">"Kim pana samma sārathi, aham pi maraṇa dhammo maraṇaɱ anatīto?|| ||</p>

					<p class="f4">Mam pi na dakkhinti devo vā devī vā aññe vā ñāti-sālohitā?|| ||</p>

					<p class="f4">Aham pi na dakkhissāmi devaɱ vā deviɱ vā aññe vā ñāti-sālohite" ti?|| ||</p>

					<p class="f4">"Tvañ ca deva, mayañ c'amhā sabbe maraṇa-dhammā maraṇaɱ anatītā.|| ||</p>

					<p class="f4">Tam pi na dakkhinti devo vā devī vā aññe vā ñāti-sālohitā.|| ||</p>

					<p class="f4">Tvam pi na dakkhissasi devaɱ vā deviɱ vā aññe vā ñāti-sālohite" ti.|| ||</p>

					<p class="f4">"Tena hi samma sārathī, alan dān'ajja uyyāna-bhūmiyā||<br />
					ito va antepuraɱ paccaniyyāhī" ti.|| ||</p>

					<p class="f4">"Evaɱ devā" ti||<br />
					kho ahaɱ deva, Vipassissa kumārassa paṭissutvā tato va antepuraɱ paccaniyyāsi.|| ||</p>

					<p class="f4">So kho deva, kumāro antepura-gato dukkhī dummano pajjhāyati:|| ||</p>

					<p class="f4">"Dhir atthu kira bho jāti nāma,||<br />
					yatra hi nāma jātassa jarā paññāyissati||<br />
					vyādhi paññāyissati||<br />
					maraṇaɱ paññāyissatī" ti.|| ||</p>

					<p class="ctr c">&#9632;</p>

					<p class="f4">60. Atha kho bhikkhave, Bandhumassa rañño etad ahosi:|| ||</p>

					<p class="f4">"Mā h'eva kho Vipassī kumāro na rajjaɱ kāresi.|| ||</p>

					<p class="f4">Mā h'eva Vipassī kumāro agārasmā anagāriyaɱ pabbaji.|| ||</p>

					<p class="f4"><a id="pg28"><span class="f2 g"><b>[28]</b></span></a> Mā h'eva nemittānaɱ brāhmaṇānaɱ saccaɱ assa vacanan" ti.|| ||</p>

					<p class="f4">Atha kho bhikkhave, Bandhumā rājā Vipassissa kumārassa bhiyyoso mattāya pañca kāma-guṇāni upaṭṭhāpesi yathā Vipassī kumāro rajjaɱ kāreyya,||<br />
					yatha Vipassī kumāro na agārasmā anagāriyaɱ pabbajeyya,||<br />
					yathā nemittānaɱ brāhmaṇānaɱ micchā assa vacanaɱ.|| ||</p>

					<p class="f4">Tatra sudaɱ bhikkhave, Vipassī kumāro pañcahi kāma-guṇehi samappito samaŋgī-bhūto parivāreti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">61. Atha kho bhikkhave, Vipassī kumāro bahunnaɱ vassānaɱ||<br />
					bahunnaɱ vassa-satānaɱ||<br />
					bahunnaɱ vassa-sahassānaɱ||<br />
					accayena sārathiɱ āmantesi:|| ||</p>

					<p class="f4">'Yojehi samma sārathi bhaddāni bhaddāni yānāni,||<br />
					uyyāna-bhūmiɱ gacchāma bhūmiɱ dassanāyā' ti.|| ||</p>

					<p class="f4">'Evaɱ devā' ti kho bhikkhave, sārathi Vipassissa kumārassa paṭissutvā bhaddāni bhaddāni yānāni yojapetvā Vipassissa kumārassa paṭivedesi:|| ||</p>

					<p class="f4">'Yuttāni kho te deva bhaddāni bhaddāni yānāni||<br />
					yassa dāni kālaɱ maññasī' ti.|| ||</p>

					<p class="f4">Atha kho bhikkhave, Vipassī kumāro bhaddaɱ yānaɱ abhirūhitvā bhaddehi bhaddehi yānehi uyyāna-bhūmiɱ niyyāsi.|| ||</p>

					<p class="f4">62. Addasā kho bhikkhave, Vipassī kumāro uyyāna-bhūmiɱ niyyanno purisaɱ bhaṇḍuɱ pabba-jitaɱ kāsāvavasanaɱ.|| ||</p>

					<p class="f4">Disvā sārathiɱ āmantesi:|| ||</p>

					<p class="f4">"Ayam pana samma sārathi, puriso kiŋ kato?|| ||</p>

					<p class="f4">Sīsam pi'ssa na yathā aññesaɱ,||<br />
					vatthāni pi'ssa na yathā aññesan" ti?|| ||</p>

					<p class="f4">"Eso kho deva, pabba-jito nāmā' ti.|| ||</p>

					<p class="f4">Kim pan'eso samma sārathi, pabba-jito nāmā" ti?|| ||</p>

					<p class="f4">"Eso kho deva pabba-jito nāma:|| ||</p>

					<p class="f4">'Sādhu Dhamma-cariyā,||<br />
					sādhu sama-cariyā,||<br />
					sādhu kusalakiriyā,||<br />
					sādhu puñña-kiriyā,||<br />
					sādhu avihiɱsā,||<br />
					sādhu bhūtānukampā" ti.|| ||</p>

					<p class="f4">"Sādhu kho so samma sārathi, pabba-jito nāma.|| ||</p>

					<p class="f4">Sādhu <a id="pg29"><span class="f2 g"><b>[29]</b></span></a> samma sārathi, Dhamma-cariyā,||<br />
					sādhu sama-cariyā,||<br />
					sādhu kusalakiriyā,||<br />
					sādhu puñña-kiriyā,||<br />
					sādhu avihiɱsā,||<br />
					sādhu bhūtānukampā.|| ||</p>

					<p class="f4">Tena hi samma sārathi,||<br />
					yena so pabba-jito tena rathaɱ pesehī" ti.|| ||</p>

					<p class="f4">"Evaɱ devā" ti kho bhikkhave, sārathi Vipassissa kumārassa paṭissutvā yena so pabba-jito tena rathaɱ pesesi.|| ||</p>

					<p class="f4">Atha kho bhikkhave, Vipassī kumāro taɱ pabba-jitaɱ etad avoca:|| ||</p>

					<p class="f4">"Tvam pana samma kiŋ kato?|| ||</p>

					<p class="f4">Sīsam pi tena na yathā aññesaɱ,||<br />
					vatthāni pi te na yathā aññesan" ti?|| ||</p>

					<p class="f4">"Ahaɱ kho deva, pabba-jito nāmā" ti.|| ||</p>

					<p class="f4">"Kiɱ pana tvaɱ samma pabba-jito nāmā" ti?|| ||</p>

					<p class="f4">"Ahaɱ kho deva pabba-jito nāma,||<br />
					sādhu Dhamma-cariyā,||<br />
					sādhu sama-cariyā,||<br />
					sādhu kusalakiriyā,||<br />
					sādhu puñña-kiriyā,||<br />
					sādhu avihiɱsā,||<br />
					sādhu bhūtānukampā" ti.|| ||</p>

					<p class="f4">"Sādhu kho tvaɱ samma, pabba-jito nāma,||<br />
					sādhu Dhamma-cariyā,||<br />
					sādhu sama-cariyā,||<br />
					sādhu kusalakiriyā,||<br />
					sādhu puñña-kiriyā,||<br />
					sādhu avihiɱsā,||<br />
					sādhu bhūtānukampā" ti.</p>

					<p class="ctr c">&#9632;</p>

					<p class="f4">63. Atha kho bhikkhave, Vipassī kumāro sārathiɱ āmantesi:|| ||</p>

					<p class="f4">"Tena hi samma sārathi,||<br />
					rathaɱ ādāya ito va antepuraɱ paccaniyyāhi.|| ||</p>

					<p class="f4">Ahaɱ pana idh'eva kesa-massuɱ obhāretvā kāsāyāni vatthāni acchādetvā agārasmā anagāriyaɱ pabbajissāmī" ti.|| ||</p>

					<p class="f4">"Evaɱ devā" ti||<br />
					kho bhikkhave, sārathī,||<br />
					Vipassissa kumārassa paṭissutvā||<br />
					rathaɱ ādāya tato va antepuraɱ paccaniyyāsi.|| ||</p>

					<p class="f4">Vipassī pana bhikkhave, kumāro tatth'eva kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbaji.|| ||</p>

					<p class="ctr c">&#9632;</p>

					<p class="f4">64. Assosi kho bhikkhave, Bandhumatiyā rāja-dhāniyā mahā-jana-kāyo catur-ā-sīti-pāṇa-sahassāni:|| ||</p>

					<p class="f4">"Vipassī kira kumāro kesa-massuɱ ohāretvā kāsāyāni vatthāni <a id="pg30"><span class="f2 g"><b>[30]</b></span></a> acchādetvā agārasmā anagāriyaɱ pabba-jito" ti.|| ||</p>

					<p class="f4">Sutvāna tesaɱ etad ahosi|| ||</p>

					<p class="f4">"Na hi nūna so orako Dhamma-Vinayo,||<br />
					na sā orakā pabbajjā,||<br />
					yattha Vipassī kumāro kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jito.|| ||</p>

					<p class="f4">Vipassī pi nāma kumāro kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajissati,||<br />
					kim aŋga pana na mayan" ti?|| ||</p>

					<p class="f4">Atha kho so bhikkhave, maha-janakāyo catur-ā-sīti-pāṇa-sahassāni kesa-massuɱ ohāretvā kāsāyāni vatthāni acchādetvā Vipassiɱ Bodhisattaɱ agārasmā anagāriyaɱ pabba-jitaɱ anupabbajiɱsu.|| ||</p>

					<p class="f4">Tāya sudaɱ bhikkhave, parisāya parivuto Vipassi Bodhisatto gāma-nigama-rājadhānīsu cārikaɱ carati.|| ||</p>

					<p class="f4">65. Atha kho bhikkhave, Vipassissa Bodhisattassa raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">"Na kho me taɱ paṭirūpaɱ yo'haɱ ākiṇṇo viharāmi|| ||</p>

					<p class="f4">Yan nūnāhaɱ eko gaṇamhā vūpakaṭṭho vihareyyan" ti.|| ||</p>

					<p class="f4">Atha kho bhikkhave, Vipassī Bodhisatto aparena samayena eko gaṇasmā vūpakaṭṭho vihāsi.|| ||</p>

					<p class="f4">Aññen'eva tāni catur-ā-sīti-pabba-jita-sahassāni agamaɱsu,||<br />
					aññena Vipassī Bodhisatto.|| ||</p>

					<p class="f4">66. Atha kho bhikkhave, Vipassissa Bodhisattassa vāsūpagatassa raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">"Kicchaɱ vatāyaɱ loko āpanno,||<br />
					jāyati ca jīyati mīyati ca cavati ca uppajjati ca.|| ||</p>

					<p class="f4">Atha ca pan'imassa duk- <a id="pg31"><span class="f2 g"><b>[31]</b></span></a> khassa nissaraṇaɱ na-p-pajānāti jarā-maraṇassa.|| ||</p>

					<p class="f4">Kudassu nāma imassa dukkhassa nissaraṇaɱ paññāyissati jarā-maraṇassā" ti?|| ||</p>

					<p class="f4">67. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati jarā-maraṇaɱ hoti,||<br />
					kim paccayā jarā-maraṇan" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Jātiyā kho sati jarā-maraṇaɱ hoti,||<br />
					jāti-paccayā jarā-maraṇan" ti.|| ||</p>

					<p class="f4">68. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati jāti hoti,||<br />
					kim paccayā jātī" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Bhave kho sati jāti hoti,||<br />
					bhava paccayā jātī" ti.|| ||</p>

					<p class="f4">69. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati bhavo hoti,||<br />
					kim paccayā bhavo" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Upādāne kho sati bhavo hoti,||<br />
					upādāna-paccayā bhavo" ti.|| ||</p>

					<p class="f4">70. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati upādānaɱ hoti,||<br />
					kim paccayā upādānan" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Taṇhāya kho sati upādānaɱ hoti,||<br />
					taṇhā-paccayā upādānan" ti.</p>

					<p class="f4">71. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati taṇhā hoti,||<br />
					kim paccayā taṇhā" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Vedanāya kho sati taṇhā hoti,||<br />
					vedanā-paccayā taṇhā" ti.|| ||</p>

					<p class="f4">72. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati vedanā hoti,||<br />
					kim paccayā vedanā" ti?|| ||</p>

					<p class="f4">Atha kho bhikkhave, Vipassissa Bodhisattassa <a id="pg32"><span class="f2 g"><b>[32]</b></span></a> yoniso-mana-sikārā ahu paññāya abhisamayo:|| ||</p>

					<p class="f4">"Phasse kho sati vedanā hoti,||<br />
					phassa-paccayā vedanā" ti.|| ||</p>

					<p class="f4">73. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati phasso hoti,||<br />
					kim paccayā phasso" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Saḷāyatane kho sati phasso hoti,||<br />
					saḷāyatana-paccayā phasso" ti.|| ||</p>

					<p class="f4">74. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati saḷāyatanaɱ hoti,||<br />
					kim paccayā saḷāyatanan"ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Nāma-rūpe kho sati saḷāyatanaɱ hoti,||<br />
					nāma-rūpa-paccayā saḷāyatanan" ti.</p>

					<p class="f4">75. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati nāma-rūpaɱ hoti,||<br />
					kim paccayā nāma-rūpan" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Viññāṇe kho sati nāma-rūpaɱ hoti,||<br />
					viññāṇa-paccayā nāma-rūpan" ti.</p>

					<p class="f4">76. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho sati viññāṇaɱ hoti,||<br />
					kim paccayā viññāṇan" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Nāma-rūpe kho sati viññāṇaɱ hoti,||<br />
					nāma-rūpa-paccayā viññāṇan" ti.|| ||</p>

					<p class="f4">77. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Paccudāvattati kho idaɱ viññāṇaɱ,||<br />
					nāma-rūpamhā,||<br />
					nā paraɱ gacchati.|| ||</p>

					<p class="f4">Ettāvatā jāyetha vā jīyetha vā mīyetha vā cavetha vā upapajjetha vā,||<br />
					yad idaɱ nāma-rūpa-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā <a id="pg33"><span class="f2 g"><b>[33]</b></span></a> taṇhā,||<br />
					taṇhā paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ||<br />
					soka-parideva-dukkha-domanass-ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hotī" ti.|| ||</p>

					<p class="f4">78. "Samudayo, samudayo" ti||<br />
					kho bhikkhave, Vipassissa Bodhisattassa||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">79. Atha kho bhikkhave, Vipassissa Bodhisattassa etad ahosi|| ||</p>

					<p class="f4">"Kim hi nu kho sati jarā-maraṇaɱ na hoti,||<br />
					kissa nirodhā jarā-maraṇa-nirodho" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Jātiyā kho asati jarā-maraṇaɱ na hoti,||<br />
					jāti nirodho jarā-maraṇa-nirodho" ti.|| ||</p>

					<p class="f4">80. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati jāti na hoti,||<br />
					kissa nirodhā jāti-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Bhave kho asati jāti na hoti,||<br />
					bhava-nirodhā jāti-nirodho" ti.|| ||</p>

					<p class="f4">81. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati bhavo na hoti,||<br />
					kissa nirodhā bhava-nirodho" ti.|| ||</p>

					<p class="f4">Atha kho bhikkhave, Vipassissa Bodhisattatassa yoniso-mana-sikārā ahu paññāya abhisamayo:|| ||</p>

					<p class="f4">"Upādāne kho asati bhavo na hoti,||<br />
					upādāna-nirodhā bhava-nirodho" ti.|| ||</p>

					<p class="f4">82. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati upādānaɱ na hoti,||<br />
					kissa nirodhā upādāna-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">Taṇhāya kho asati upādānaɱ na hoti,||<br />
					taṇhā-nirodhā upādāna-nirodho" ti.|| ||</p>

					<p class="f4">83. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati taṇhā na hoti,||<br />
					kissa nirodhā taṇhā-nirodho" ti.|| ||</p>

					<p class="f4">Atha kho bhikkhatva Vipassissa Bodhisattassa yoniso-mana-sikārā ahu paññāya abhi- <a id="pg34"><span class="f2 g"><b>[34]</b></span></a> samayo:|| ||</p>

					<p class="f4">"Vedanāya kho asati taṇhā na hoti,||<br />
					vedanā nirodhā taṇhā-nirodho" ti.|| ||</p>

					<p class="f4">84. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">'Kim hi nu kho asati vedanā na hoti,||<br />
					kissa nirodhā vedanā-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhīsamayo:|| ||</p>

					<p class="f4">"Phasso kho asati vedanā na hoti,||<br />
					phassa-nirodhā vedanā-nirodho" ti.|| ||</p>

					<p class="f4">85. Atha kho bhikkhave, Vipassisasa Bodhisattassa etad ahosi:|| ||</p>

					<p class="f4">"Kim hi nu kho asati phasso na hoti,||<br />
					kissa nirodhā phassa-nirodho" ti.|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Saḷāyatane kho asati phasso na hoti,||<br />
					saḷāyatana nirodhā phassa-nirodho" ti.|| ||</p>

					<p class="f4">86. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati saḷāyatanaɱ na hoti,||<br />
					kissa nirodhā saḷāyatana nirodho" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"Nāma-rūpe kho asati saḷāyatanaɱ na hoti,||<br />
					nāma-rūpa-nirodhā saḷāyatana-nirodho" ti.|| ||</p>

					<p class="f4">87. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Kim hi nu kho asati nāma-rūpaɱ na hoti,||<br />
					kissa nirodhā nāma-rūpa-nirodho" ti?|| ||</p>

					<p class="f4">Atha kho bhikkhave, vipassassa Bodhisattassa yoniso mana-sikārā ahu paññāya abhisamayo:|| ||</p>

					<p class="f4">"Viññāṇe kho asati nāma-rūpaɱ na hoti,||<br />
					viññāṇa-nirodhā nāma-rūpa-nirodho" ti.|| ||</p>

					<p class="f4">88. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">'Kim hi nu kho asati viññāṇaɱ na hoti,||<br />
					kissa nirodhā viññāṇa-nirodho" ti?|| ||</p>

					<p class="f4">Atha kho bhikkhave, Vipassissa Bodhisattassa yoniso-mana-sikārā ahu paññāya abhisamayo:|| ||</p>

					<p class="f4">"nāma-rūpe kho asati viññāṇaɱ na hoti||<br />
					nāma-rūpa-nirodhā viññāṇa-nirodho" ti.|| ||</p>

					<p class="f4">89. Atha kho bhikkhave, Vipassissa Bodhisattassa etad ahosi:|| ||</p>

					<p class="f4">"Adhigato kho myāyaɱ vipassanā-Maggo bo- <a id="pg35"><span class="f2 g"><b>[35]</b></span></a> dhāya:||<br />
					yad idaɱ nāma-rūpa-nirodhāya viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ,||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p class="f4">"Nirodho, nirodho" ti||<br />
					kho bhikkhave, Vipassissa Bodhisattassa pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.</p>

					<p class="f4">90. Atha kho bhikkhave, Vipassī Bodhisatto aparena samayena pañcas'ūpādāna-k-khandhesu udaya-vyayānupassī vihāsi:|| ||</p>

					<p class="f4">"Iti rūpaɱ,||<br />
					iti rūpassa samudayo,||<br />
					iti rūpassa atthaŋ-gamo.|| ||</p>

					<p class="f4">Iti vedanā,||<br />
					iti vedanāya samudayo,||<br />
					iti vedanāya atthaŋ-gamo.|| ||</p>

					<p class="f4">Iti saññā,||<br />
					iti saññāya samudayo,||<br />
					iti saññāya atthaŋ-gamo.|| ||</p>

					<p class="f4">Iti sankhārā,||<br />
					iti sankhārānaɱ samudayo,||<br />
					iti sankhārānaɱ atthaŋ-gamo.|| ||</p>

					<p class="f4">Iti viññāṇaɱ,||<br />
					iti viññāṇassa samudayo,||<br />
					iti viññāṇassa atthaŋ-gamo" ti.|| ||</p>

					<p class="f4">Tassa pañcasu upādāna-k-khandhesu udaya-vyavayānupassino viharato na cirass'eva anupādāya āsavehi cittaɱ vimucci" ti.|| ||</p>

					<p class="f4 ctr">Dutiyaɱ bhāṇavāraɱ niṭṭhitaɱ</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">91. Atha kho bhikkhave, Vipassissa Bhagavato arahato Sammā-Sam-Buddhassa etad ahosi:|| ||</p>

					<p class="f4">"Yan nūnāhaɱ dhammaɱ deseyyan" ti.|| ||</p>

					<p class="f4">Atha kho bhikkhave, Vipassissa Bhagavato arahato <a id="pg36"><span class="f2 g"><b>[36]</b></span></a> Sammā-Sam-Buddhassa etad ahosi:|| ||</p>

					<p class="f4">"Adhigato kho me āyaɱ dhammo gambhīro duddaso duranubodho santo paṇīto atakkāvacaro nipuṇo paṇḍita-vedanīyo.|| ||</p>

					<p class="f4">Ālayā-rāmā kho panāyaɱ pajā||<br />
					ālaya-ratā||<br />
					ālaya-sammuditā.|| ||</p>

					<p class="f4">Ālayā-rāmāya kho pana pajāya||<br />
					ālaya-ratāya||<br />
					ālaya-sammuditāya||<br />
					duddasaɱ idaɱ ṭhānaɱ yad idaɱ ida-paccayatā paṭicca-samuppādo.|| ||</p>

					<p class="f4">Idam pi kho ṭhānaɱ duddasaɱ yad idaɱ sabba-sankhāra-samatho sabbūpadhi-paṭinissaggo taṇha-k-khayo virāgo nirodho Nibbānaɱ.|| ||</p>

					<p class="f4">Ahañ c'eva kho pana Dhammaɱ deseyyaɱ,||<br />
					pare ca me na ājāneyyuɱ,||<br />
					so mam'assa kilamatho,||<br />
					sā mam'assa vīhesā" ti.|| ||</p>

					<p class="f4">92. Api'ssu bhikkhave, Vipassiɱ Bhagavantaɱ arahantaɱ Sammā-SamBuddhaɱ, imā anacchariyā gāthā paṭibhaɱsu pubbe a-s-suta-pubbā:|| ||</p>

					      <p class="f4 in2">"Kicchena me adhigataɱ halan dāni pakāsituɱ,||<br />
							Rāga-dosa-paretehi nāyaɱ dhammo susambudho||<br />
							Paṭisota-gāmiɱ nipuṇaɱ gambhīraɱ duddasaɱ aṇuɱ,||<br />
							Rāga-rattā na dakkhinti tamokkhandhena āvaṭā" ti.|| ||</p>

					<p class="f4">Iti ha bhikkhave, Vipassissa Bhagavato arahato Sammā-Sam-Buddhassa paṭisaɱcikkhato appossukkatāya cittaɱ nami,||<br />
					no dhamma-desanāya.|| ||</p>

					<p class="f4">93. Atha kho bhikkhave, aññatarassa Mahā-Brahmuno Vipassissa Bhagavato arahato Sammā-Sam-Buddhassa cetasā ceto-parivitakkam aññāya <a id="pg37"><span class="f2 g"><b>[37]</b></span></a> etad ahosi:|| ||</p>

					<p class="f4">"Nassati vata bho loko,||<br />
					vinassati vata bholoko,||<br />
					yatra hi nāma Vipassissa Bhagavato arahato Sammā-Sam-Buddhassa appossukkatāya cittaɱ namati,||<br />
					no Dhamma-desanāyā" ti.|| ||</p>

					<p class="f4">94. Atha kho so bhikkhave, Mahā-brahmā||<br />
					seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Brahmaloke antara-hito Vipassissa Bhagavato arahato Sammā-Sam-Buddhassa purato pātur ahosi.|| ||</p>

					<p class="f4">Atha kho bhikkhave, Mahā-Brahmā ekaɱsaɱ uttarā-saŋgaɱ karitvā dakkhīṇaɱ jānu-maṇḍalaɱ puthuviyaɱ nihantvā,||<br />
					yena Vipassī Bhagavā arahaɱ Sammā-SamBuddho ten añjaliɱ panāmetvā Vipassiɱ Bhagavantaɱ arahantaɱ Sammā-SamBuddhaɱ etad avoca:|| ||</p>

					<p class="f4">"Desetu bhante Bhagavā dhammaɱ,||<br />
					desetu Sugato dhammaɱ.|| ||</p>

					<p class="f4">Santi sattā apparajakkha-jātikā.|| ||</p>

					<p class="f4">Assavanatā Dhammassa parihāyanti.|| ||</p>

					<p class="f4">Bhavissanti Dhammassa aññātāro" ti.|| ||</p>

					<p class="f4">95. Atha kho bhikkhave, Vipassī Bhagavā arahaɱ Sammā-SamBuddho Mahā-Brahmānaɱ etad avoca:|| ||</p>

					<p class="f4">"Mayham pi kho brahme, etad ahosi:|| ||</p>

					<p class="f4">"Yan nūnāhaɱ dhammaɱ deseyyan" ti.|| ||</p>

					<p class="f4">Tassa mayhaɱ Brahme etad ahosi:|| ||</p>

					<p class="f4">"Adhigato kho me āyaɱ dhammo gambhīro duddaso duranubodho santo paṇīto atakkāvacaro nipuṇo paṇḍita-vedanīyo.|| ||</p>

					<p class="f4">Ālayā-rāmā kho panāyaɱ pajā||<br />
					ālaya-ratā||<br />
					ālaya-sammuditā.|| ||</p>

					<p class="f4">Ālayā-rāmāya kho pana pajāya||<br />
					ālaya-ratāya||<br />
					ālaya-sammuditāya||<br />
					duddasaɱ idaɱ ṭhānaɱ yad idaɱ ida-paccayatā paṭicca-samuppādo.|| ||</p>

					<p class="f4">Idam pi kho ṭhānaɱ duddasaɱ,||<br />
					yad idaɱ sabba-sankhāra-samatho sabbūpadhi-paṭinissaggo taṇha-k-khayo virāgo nirodho Nibbānaɱ.|| ||</p>

					<p class="f4">Ahañ c'eva kho pana Dhammaɱ deseyyaɱ,||<br />
					pare ca me na ājāneyyuɱ,||<br />
					so mam'assa kilamatho,||<br />
					sā mam'assa vīhesā" ti.|| ||</p>

					<p class="f4">Api'ssu maɱ <a id="pg38"><span class="f2 g"><b>[38]</b></span></a>  Brahme, imā anacchariyā gāthā paṭibhaɱsu pubbe a-s-suta-pubbā:|| ||</p>

					      <p class="f4 in2">"Kicchena me adhigataɱ halan dāni pakāsituɱ,||<br />
							Rāga-dosa-paretehi nāyaɱ dhammo susambudho||<br />
							Paṭisota-gāmiɱ nipuṇaɱ gambhīraɱ duddasaɱ aṇuɱ,||<br />
							Rāga-rattā na dakkhinti tamokkhandhena āvaṭā" ti.|| ||</p>

					<p class="f4">Iti ha me Brahme paṭisaɱcikkhato appossukkatāya cittaɱ nami,||<br />
					no dhamma-desanāya" ti.|| ||</p>

					<p class="ctr c">&#9632;</p>

					<p class="f4">96. Dutyam pi kho bhikkhave, so Mahā-Brahmā Vipassiɱ Bhagavantaɱ arahantaɱ Sammā-SamBuddhaɱ etad avoca:|| ||</p>

					<p class="f4">"Desetu bhante Bhagavā dhammaɱ,||<br />
					desetu Sugato dhammaɱ.|| ||</p>

					<p class="f4">Santi sattā apparajakkha-jātikā.|| ||</p>

					<p class="f4">Assavanatā Dhammassa parihāyanti.|| ||</p>

					<p class="f4">Bhavissanti Dhammassa aññātāro" ti.|| ||</p>

					<p class="f4">Dutyam pi, Vipassī Bhagavā arahaɱ Sammā-SamBuddho Mahā-Brahmānaɱ etad avoca:|| ||</p>

					<p class="f4">"Mayham pi kho brahme, etad ahosi:|| ||</p>

					<p class="f4">"Yan nūnāhaɱ dhammaɱ deseyyan" ti.|| ||</p>

					<p class="f4">Tassa mayhaɱ Brahme etad ahosi:|| ||</p>

					<p class="f4">"Adhigato kho me āyaɱ dhammo gambhīro duddaso duranubodho santo paṇīto atakkāvacaro nipuṇo paṇḍita-vedanīyo.|| ||</p>

					<p class="f4">Ālayā-rāmā kho panāyaɱ pajā||<br />
					ālaya-ratā||<br />
					ālaya-sammuditā.|| ||</p>

					<p class="f4">Ālayā-rāmāya kho pana pajāya||<br />
					ālaya-ratāya||<br />
					ālaya-sammuditāya||<br />
					duddasaɱ idaɱ ṭhānaɱ yad idaɱ ida-paccayatā paṭicca-samuppādo.|| ||</p>

					<p class="f4">Idam pi kho ṭhānaɱ duddasaɱ,||<br />
					yad idaɱ sabba-sankhāra-samatho sabbūpadhi-paṭinissaggo taṇha-k-khayo virāgo nirodho Nibbānaɱ.|| ||</p>

					<p class="f4">Ahañ c'eva kho pana Dhammaɱ deseyyaɱ,||<br />
					pare ca me na ājāneyyuɱ,||<br />
					so mam'assa kilamatho,||<br />
					sā mam'assa vīhesā" ti.|| ||</p>

					<p class="f4">Api'ssu maɱ Brahme, imā anacchariyā gāthā paṭibhaɱsu pubbe a-s-suta-pubbā:|| ||</p>

					      <p class="f4 in2">"Kicchena me adhigataɱ halan dāni pakāsituɱ,||<br />
							Rāga-dosa-paretehi nāyaɱ dhammo susambudho||<br />
							Paṭisota-gāmiɱ nipuṇaɱ gambhīraɱ duddasaɱ aṇuɱ,||<br />
							Rāga-rattā na dakkhinti tamokkhandhena āvaṭā" ti.|| ||</p>

					<p class="f4">Iti ha me Brahme paṭisaɱcikkhato appossukkatāya cittaɱ nami,||<br />
					no dhamma-desanāya" ti.|| ||</p>

					<p class="ctr c">&#9632;</p>

					<p class="f4">97. Tatiyam pi kho bhikkhave, so Mahā-Brahmā Vipassiɱ Bhagavantaɱ arahantaɱ Sammā-SamBuddhaɱ etad avoca:|| ||</p>

					<p class="f4">"Desetu bhante Bhagavā dhammaɱ,||<br />
					desetu Sugato dhammaɱ.|| ||</p>

					<p class="f4">Santi sattā apparajakkha-jātikā.|| ||</p>

					<p class="f4">Assavanatā Dhammassa parihāyanti.|| ||</p>

					<p class="f4">Bhavissanti Dhammassa aññātāro" ti.|| ||</p>

					<p class="f4">98. Atha kho bhikkhave, Vipassī Bhagavā arahaɱ Sammā-SamBuddho Brahmuno ca ajjhesanaɱ viditvā sattesu ca kāruññataɱ paṭicca buddha-cakkhunā lokaɱ volokesi.|| ||</p>

					<p class="f4">Addasā kho bhikkhave, Vipassī Bhagavā arahaɱ Sammā-SamBuddho buddha-cakkhunā lokaɱ volokento,||<br />
					satte appa-rajakkhe mahā-rajakkhe tikkhindriye mudindriye svākāre dvākāre suviññāpaye duviññāpaye appekacce paraloka-vajja-bhaya-dassāvino viharante, appekacce na paraloka-vajja-bhaya-dassāvino viharante.|| ||</p>

					<p class="f4">Seyyathā pi nāma uppaliniyaɱ vā paduminiyaɱ vā puṇḍarīkiniyaɱ vā appekaccāni uppalāni vā padumāni vā puṇḍarīkāni vā udake jātāni udake saɱvaddhāni udakānuggatāni anto-nimugga-posīni,||<br />
					appekaccāni uppalāni vā padumāni vā puṇḍarikāni vā udake jātāni udake saɱvaddhāni samodakaɱ ṭhitāni,||<br />
					appekaccāni uppalāni vā padumāni vā puṇḍarīkāni vā udake jātāni udake saɱvaddhāni udakā accuggamma ṭhanti anupalittāni udakena,||<br />
					<a id="pg39"><span class="f2 g"><b>[39]</b></span></a> evam eva kho, bhikkhave, Vipassī Bhagavā arahaɱ Sammā-SamBuddho buddha-cakkhunā lokaɱ volokento addasa satte appa-rajakkhe mahā-rajakkhe tikkhindriye mudindiye svākāre dvākāre suviññāpaye duviññāpaye,||<br />
					appekacce paraloka-vajja-bhaya-dassāvino viharante.|| ||</p>

					<p class="f4">99. Atha kho so bhikkhave, Mahā-Brahmā Vipassissa Bhagavato arahato Sammā-Sam-Buddhassa cetasā ceto-parivitakkam aññāya Vipassiɱ Bhagavantaɱ arahantaɱ Sammā-SamBuddhaɱ gāthāhi ajjhabhāsi:|| ||</p>

					      <p class="f4 in2">"Sele yathā pabbata-muddhaniṭaṭhito||<br />
							Yathā pi passe janataɱ samantato,||<br />
							Tath'ūpamaɱ dhammamayaɱ Sumedha||<br />
							Pāsādam āruyha samanta-cakkhu,||<br />
							Sokāvatiṇṇaɱ janataɱ apeta-soko||<br />
							Avekkhassu jāti-jarābhibhūtaɱ.||<br />
							Uṭṭhehi vīra vijita-saŋgāma sattha-vāha aṇana vicara loke. Desetu Bhagavā dhammaɱ, aññātāro bhavissantī" ti.|| ||</p>

					<p class="f4">100. Atha kho bhikkhave, Vipassī Bhagavā arahaɱ Sammā-SamBuddho taɱ Mahā-Brahmānaɱ gāthāya paccabhāsi:|| ||</p>

					      <p class="f4 in2">"Apārutā tesaɱ amatassa dvārā||<br />
							Ye sotavanto pamuñcantu saddhaɱ||<br />
							vihiɱsa-saññī paguṇaɱ n'abhāsiɱ||<br />
							Dhammaɱ paṇītaɱ manujesu Brahme" ti.|| ||</p>

					<p class="f4">Atha kho so bhikkhave, Mahā-Brahmā:|| ||</p>

					<p class="f4">"Katāvakāso kho'mhi Vipassinā Bhagavatā arahatā Sammā-SamBuddhena Dhamma-desanāyā" ti.|| ||</p>

					<p class="f4">Vipassiɱ Bhagavantaɱ <a id="pg40"><span class="f2 g"><b>[40]</b></span></a> arahantaɱ Sammā-SamBuddhaɱ abhivādetvā padakkhiṇaɱ katvā tatth'ev'antara-dhāyi.|| ||</p>

					<p class="f4">101. Atha kho bhikkhave, Vipassissa Bhagavato arahato Sammā-Sam-Buddhassa etad ahosi:|| ||</p>

					<p class="f4">"Kassa nu kho ahaɱ paṭhamaɱ Dhammaɱ deseyyaɱ,||<br />
					ko imaɱ dhammaɱ khippam eva ājānissatī" ti?|| ||</p>

					<p class="f4">Atha kho bhikkhave, Vipassissa Bhagavato arahato Sammā-Sam-Buddhassa etad ahosi:|| ||</p>

					<p class="f4">"Ayaɱ kho Khaṇḍo ca rāja-putto Tisso ca purohita-putto Bandhumatiyā rāja-dhāniyā paṭivasanti paṇḍitā viyattā medhāvino dīgha-rattaɱ apparajakkha-jātikā.|| ||</p>

					<p class="f4">Yan nūnāhaɱ Khaṇḍassa ca rāja-puttassa Tissassa ca purohita-puttassa paṭhamaɱ Dhammaɱ deseyyaɱ.|| ||</p>

					<p class="f4">Te imaɱ dhammaɱ khippameva ājānissantī" ti.|| ||</p>

					<p class="f4">102. Atha kho bhikkhave, Vipassī Bhagavā arahaɱ Sammā-SamBuddho,||<br />
					seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva bodhi-rukkha-mūle antara-hito Bandhumatiyā rāja-dhāniyā Kheme Miga-dāye pātur ahosi.|| ||</p>

					<p class="f4">Atha kho bhikkhave, Vipassī Bhagavā arahaɱ Sammā-SamBuddho dāya-pālaɱ āmantesi:|| ||</p>

					<p class="f4">"Ehi tvaɱ samma dāya-pāla Bandhumatiɱ rāja-dhāniɱ pavisitvā Khaṇḍañ ca rāja-puttaɱ Tissañ ca purohita-puttaɱ etad avoca:|| ||</p>

					<p class="f4">"Vipassī bhante Bhagavā arahaɱ Sammā-SamBuddho Bandhumatiɱ rāja-dhāniɱ anuppatto Kheme Miga-dāye viharati.|| ||</p>

					<p class="f4">So tumhākaɱ dassana-kāmo" ti.|| ||</p>

					<p class="f4">"Evaɱ bhante" ti kho bhikkhave, dāya-pālo Vipassissa Bhagavato arahato Sammā-Sam-Buddhassa paṭissutvā Bandhumatiɱ rāja-dhāniɱ pavisitvā Khaṇḍañ ca rāja-puttaɱ Tissañ ca purohita-puttaɱ etad avoca:|| ||</p>

					<p class="f4">"Vipassī bhante Bhagavā arahaɱ Sammā-SamBuddho Bandhumatiɱ rāja-dhāniɱ anuppatto Kheme Miga-dāye viharati.|| ||</p>

					<p class="f4">So tumhākaɱ dassana-kāmo" ti.|| ||</p>

					<p class="f4">103. Atha kho bhikkhave, Khaṇḍo ca rāja-putto Tisso <a id="pg41"><span class="f2 g"><b>[41]</b></span></a> vā purohita-putto bhaddāni bhaddāni yānāni yojāpetvā bhaddaɱ yānaɱ abhirūhitvā bhaddehi bhaddehi yānehi Bandhumatiyā rāja-dhāniyā niyyaɱsu,||<br />
					yena Khemo Migadāyo tena pāyaɱsu.|| ||</p>

					<p class="f4">Yāvatikā yānassa bhūmi yānena gantvā yānā paccerohitvā pattikā va yena Vipassī Bhagavā arahaɱ samamāsambuddho ten'upasankamiɱsu.|| ||</p>

					<p class="f4">Upasaŋkamitvā Vipassiɱ Bhagavantaɱ arahantaɱ Sammā-SamBuddhaɱ abhivādetvā eka-m-antaɱ nisīdiɱsu.|| ||</p>

					<p class="f4">104. Tesaɱ Vipassī Bhagavā arahaɱ Sammā-SamBuddho ānupubbiɱ-kathaɱ kathesi,||<br />
					seyyath'īdaɱ:||<br />
					dāna-kathaɱ||<br />
					sīla-kathaɱ||<br />
					sagga-kathaɱ||<br />
					kāmānaɱ ādīnavaɱ okāraɱ saɱkilesaɱ nekkhamme ca ānisaɱsaɱ pakāsesi.|| ||</p>

					<p class="f4">Yadā te Bhagavā aññāsi kalla-citte mudu-citte vinīvaraṇa-citte udagga-citte pasanna-citte,||<br />
					atha yā Buddhānaɱ sāmukkaɱ-sikā dhamma-desanā taɱ pakāsesi:||<br />
					dukkhaɱ,||<br />
					samudayaɱ,||<br />
					nirodhaɱ,||<br />
					Maggaɱ.|| ||</p>

					<p class="f4">Seyyathā pi nāma suddhaɱ vatthaɱ apagata-kāḷakaɱ samma-d-eva rajanaɱ patigaṇheyya,||<br />
					evam eva Khaṇḍassa ca rāja-puttassa ca Tissassa ca purohita-puttassa tasmiɱ yeva āsane virajaɱ vīta-malaɱ dhamma-cakkhuɱ udapādi:|| ||</p>

					<p class="f4">"Yaɱ kiñci samudaya-dhammaɱ,||<br />
					sabban taɱ nirodha-dhamman" ti.|| ||</p>

					<p class="f4">105. Te diṭṭha-dhammā patta-dhammā vidita-dhammā pariyogāḷha-dhammā tiṇṇa-vicikicchā vigata-kathaɱ-kathā vesārajja-pattā apara-paccayā satthu sāsane Vipassiɱ Bhagavantaɱ arahantaɱ Sammā-SamBuddhaɱ etad avocuɱ:|| ||</p>

					<p class="f4">"Abhikkntaɱ bhante,||<br />
					abhikkantaɱ bhante!|| ||</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭicchantaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhintī' ti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Ete mayaɱ bhante Bhagavantaɱ <a id="pg42"><span class="f2 g"><b>[42]</b></span></a> saraṇaɱ gacchāma Dhammañ ca.|| ||</p>

					<p class="f4">Labheyyāma mayaɱ bhante Bhagavato santike pabbajjaɱ,||<br />
					labheyyāma upasampadan" ti.|| ||</p>

					<p class="f4">106. Alatthuɱ kho bhikkhave, Khaṇḍo ca rāja-putto Tisso ca purohita-putto Vipassissa Bhagavato arahato Sammā-Sam-Buddhassa santike pabbajjaɱ,||<br />
					alatthuɱ upasampadaɱ.|| ||</p>

					<p class="f4">Te Vipassī Bhagavā arahaɱ Sammā-SamBuddho dhammiyā kathāya sandassesi samādapesi samuttejesi sampahaɱsesi||<br />
					sankhārānaɱ ādīnavaɱ okāraɱ saɱkilesaɱ nibbāne ānisaɱsaɱ pakāsesi.|| ||</p>

					<p class="f4">Tesaɱ Vipassinā Bhagavatā arahatā Sammā-SamBuddhena dhammiyā kathāya sandassiyamānānaɱ samādapiyamānānaɱ samuttejiyamānānaɱ sampahaɱsiyamānānaɱ na cirass'eva anupādāya āsavehi cittāni vimucciɱsu.|| ||</p>

					<p class="f4">107. Assosi kho bhikkhave, Bandhumatiyā rāja-dhāniyā mahā-jana-kāyo catur-ā-sīti-pāṇa-sahassāni:|| ||</p>

					<p class="f4">"Vipassī kira Bhagavā arahaɱ Sammā-SamBuddho Bandhumatiɱ rāja-dhāniɱ anuppatto Kheme Miga-dāye viharati.|| ||</p>

					<p class="f4">Khaṇḍo ca kira rāja-putto Tisso ca purohita-putto Vipassissa Bhagavato arahato Sammā-Sam-Buddhassa santike kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jitā" ti.|| ||</p>

					<p class="f4">Sutvāna n'esaɱ etad ahosi:|| ||</p>

					<p class="f4">"Na hi nūna so orako Dhamma-Vinayo,||<br />
					na sā orakā pabbajjā,||<br />
					yattha Khaṇḍo ca rāja-putto Tisso ca purohita-putto kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jitā.|| ||</p>

					<p class="f4">Khaṇḍo ca nāma rāja-putto Tisso ca purohita-putto Vipassissa Bhagavato arahato Sammā-Sam-Buddhassa santike kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajissanti,||<br />
					kim aŋgapana mayan" ti?|| ||</p>

					<p class="f4">108. Atha kho so bhikkhave, mahā-jana-kāyo catur-ā-sīti-pāṇa-sahassāni Bandhumatiyā rāja-dhāniyā ni-k-khamitvā yena Khemo Miga-dāyo,||<br />
					yena Vipassī Bhagavā arahaɱ <a id="pg43"><span class="f2 g"><b>[43]</b></span></a> Sammā-SamBuddho, ten'upasankamiɱsu.|| ||</p>

					<p class="f4">Upasaŋkamitvā Vipassiɱ Bhagavantaɱ arahantaɱ Sammā-SamBuddhaɱ abhivādetvā eka-m-antaɱ nisīdiɱsu.|| ||</p>

					<p class="f4">109. Tesaɱ Vipassī Bhagavā arahaɱ Sammā-SamBuddho ānupubbiɱ-kathā kathesi,||<br />
					seyyath'īdaɱ:||<br />
					dāna-kathaɱ||<br />
					sīla-kathaɱ||<br />
					sagga-kathaɱ||<br />
					kāmānaɱ ādīnavaɱ okāraɱ saɱkilesaɱ nekkhamme ca ānisaɱsaɱ pakāsesi.|| ||</p>

					<p class="f4">Yadā te Bhagavā aññāsi kalla-citte mudu-citte vinīvaraṇa-citte udagga-citte pasanna-citte,||<br />
					atha yā Buddhānaɱ sāmukkaɱ-sikā dhamma-desanā taɱ pakāsesi:||<br />
					dukkhaɱ,||<br />
					samudayaɱ,||<br />
					nirodhaɱ,||<br />
					Maggaɱ.|| ||</p>

					<p class="f4">Seyyathā pi nāma suddhaɱ vatthaɱ apagata-kāḷakaɱ samma-d-eva rajanaɱ patigaṇheyya,||<br />
					evam eva Khaṇḍassa ca rāja-puttassa ca Tissassa ca purohita-puttassa tasmiɱ yeva āsane virajaɱ vīta-malaɱ dhamma-cakkhuɱ udapādi:|| ||</p>

					<p class="f4">"Yaɱ kiñci samudaya-dhammaɱ,||<br />
					sabban taɱ nirodha-dhamman" ti.|| ||</p>

					<p class="f4">110. Te diṭṭha-dhammā patta-dhammā vidita-dhammā pariyogāḷha-dhammā tiṇṇa-vicikicchā vigata-kathaɱ-kathā vesārajja-pattā apara-paccayā satthu sāsane Vipassiɱ Bhagavantaɱ arahantaɱ Sammā-SamBuddhaɱ etad avocuɱ:|| ||</p>

					<p class="f4">"Abhikkntaɱ bhante,||<br />
					abhikkantaɱ bhante!|| ||</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭicchantaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhintī' ti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Ete mayaɱ bhante Bhagavantaɱ saraṇaɱ gacchāma Dhammañ ca.|| ||</p>

					<p class="f4">Labheyyāma mayaɱ bhante Bhagavato santike pabbajjaɱ,||<br />
					labheyyāma upasampadan" ti.|| ||</p>

					<p class="f4">111. Alatthuɱ kho bhikkhave, tāni catur-ā-sīti-pāṇa-sahassāni Vipassissa Bhagavato arahato Sammā-Sam-Buddhassa santike pabbajjaɱ,||<br />
					alatthuɱ upasampadaɱ.|| ||</p>

					<p class="f4">Te Vipassī Bhagavā arahaɱ Sammā-SamBuddho dhammiyā kathāya sandassesi samādapesi samuttejesi sampahaɱsesi,||<br />
					<a id="pg44"><span class="f2 g"><b>[44]</b></span></a> sankhārānaɱ ādīnavaɱ okāraɱ saɱkilesaɱ nibbāne ānisaɱsaɱ pakāsesi.|| ||</p>

					<p class="f4">Tesaɱ Vipassinā Bhagavatā arahatā Sammā-SamBuddhena dhammiyā kathāya sandassiyamānānaɱ samādāpiyamānānaɱ samuttejīyamānānaɱ sampahaɱsiyamānānaɱ na cirass'eva anupādāya āsavehi cittāni vimucciɱsu.|| ||</p>

					<p class="f4">112. Assosuɱ kho bhikkhave, tāni purimāni catur-ā-sīti pabba-jitasahassāni:|| ||</p>

					<p class="f4">"Vipassī kira Bhagavā arahaɱ Sammā-SamBuddho Bandhumatiɱ rāja-dhāniɱ anuppatto Kheme Miga-dāye viharati,||<br />
					Dhammañ ca kira desetī" ti.|| ||</p>

					<p class="f4">Atha kho bhikkhave, tāni catur-ā-sīti pabba-jita-sahassāni yena Bandhumatī rāja-dhāni yena Khemo Miga-dāyo yena Vipassī Bhagavā arahaɱ Sammā-SamBuddho, ten'upasankamiɱsu.|| ||</p>

					<p class="f4">Upasaŋkamitvā Vipassiɱ Bhagavantaɱ arahantaɱ Sammā-SamBuddhaɱ abhivādetvā eka-m-antaɱ nisīdiɱsu.|| ||</p>

					<p class="f4">113. Tesaɱ Vipassī Bhagavā arahaɱ Sammā-SamBuddho ānupubbiɱ-kathaɱ kathesi,||<br />
					seyyath'īdaɱ:||<br />
					dāna-kathaɱ||<br />
					sīla-kathaɱ||<br />
					sagga-kathaɱ||<br />
					kāmānaɱ ādīnavaɱ okāraɱ saɱkilesaɱ nekkhamme ca ānisaɱsaɱ pakāsesi.|| ||</p>

					<p class="f4">Yadā te Bhagavā aññāsi kalla-citte mudu-citte vinīvaraṇa-citte udagga-citte pasanna-citte,||<br />
					atha yā Buddhānaɱ sāmukkaɱ-sikā dhamma-desanā taɱ pakāsesi:||<br />
					dukkhaɱ,||<br />
					samudayaɱ,||<br />
					nirodhaɱ,||<br />
					Maggaɱ.|| ||</p>

					<p class="f4">Seyyathā pi nāma suddhaɱ vatthaɱ apagata-kāḷakaɱ samma-d-eva rajanaɱ patigaṇheyya,||<br />
					evam eva Khaṇḍassa ca rāja-puttassa ca Tissassa ca purohita-puttassa tasmiɱ yeva āsane virajaɱ vīta-malaɱ dhamma-cakkhuɱ udapādi:|| ||</p>

					<p class="f4">"Yaɱ kiñci samudaya-dhammaɱ,||<br />
					sabban taɱ nirodha-dhamman" ti.|| ||</p>

					<p class="f4">114. Te diṭṭha-dhammā patta-dhammā vidita-dhammā pariyogāḷha-dhammā tiṇṇa-vicikicchā vigata-kathaɱ-kathā vesārajja-pattā apara-paccayā satthu sāsane Vipassiɱ Bhagavantaɱ arahantaɱ Sammā-SamBuddhaɱ etad avocuɱ:|| ||</p>

					<p class="f4"><a id="pg45"><span class="f2 g"><b>[45]</b></span></a> "Abhikkntaɱ bhante,||<br />
					abhikkantaɱ bhante!|| ||</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭicchantaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhintī' ti,||<br />
					evam eva Bhagavatā aneka-pariyāyena dhammo pakāsito.|| ||</p>

					<p class="f4">Ete mayaɱ bhante Bhagavantaɱ saraṇaɱ gacchāma Dhammañ ca.|| ||</p>

					<p class="f4">Labheyyāma mayaɱ bhante Bhagavato santike pabbajjaɱ,||<br />
					labheyyāma upasampadan" ti.|| ||</p>

					<p class="f4">115. Alatthuɱ kho bhikkhave, tāni catur-ā-sīti-pāṇa-sahassāni Vipassissa Bhagavato arahato Sammā-Sam-Buddhassa santike pabbajjaɱ,||<br />
					alatthuɱ upasampadaɱ.|| ||</p>

					<p class="f4">Te Vipassī Bhagavā arahaɱ Sammā-SamBuddho dhammiyā kathāya sandassesi samādapesi samuttejesi sampahaɱsesi||<br />
					sankhārānaɱ ādīnavaɱ okāraɱ saŋkilesaɱ nibbāne ca ānisaɱsaɱ pakāsesi.|| ||</p>

					<p class="f4">Tesaɱ Vipassinā Bhagavatā arahatā Sammā-SamBuddhena dhammiyā kathāya sandasyiyamānānaɱ samādāpiyamānānaɱ samuttejiyamānānaɱ sampahaɱsiyamānānaɱ na cirass'eva anupādāya āsavehi cittāni vimucciɱsu.|| ||</p>

					<p class="f4">116. Tena kho pana bhikkhave, samayena Bandhumatiyā rāja-dhāniyā mahā-bhikkhu-saŋgho paṭivasati aṭṭha-saṭṭhi-bhikkhu-sata-sahassaɱ.|| ||</p>

					<p class="f4">Atha kho bhikkhave, Vipassissa Bhagavato arahato Sammā-Sam-Buddhassa raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">"Mahā kho etarahi bhikkhu-saŋgho Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaɱ.|| ||</p>

					<p class="f4">Yan nūnāhaɱ bhikkhu anujāneyyaɱ:|| ||</p>

					<p class="f4">'Caratha bhikkhave, cārikaɱ bahu-jana-hitāya bahu-jana-sukhāya lokānukampāya,||<br />
					atthāya hitāya sukhāya deva-manussānaɱ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhik- <a id="pg46"><span class="f2 g"><b>[46]</b></span></a> khave, dhammaɱ ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ,||<br />
					kevala-paripuṇṇaɱ parisuddhaɱ Brahma-cariyaɱ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti,||<br />
					bhavissanti Dhammassa aññātāro.|| ||</p>

					<p class="f4">Api ca channaɱ channaɱ vassāna accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="ctr c">&#9632;</p>

					<p class="f4">117. Atha kho bhikkhave, aññataro Mahā-Brahmā Vipassissa Bhagavato arahato Sammā-Sam-Buddhassa cetasā ceto-parivitakkam aññāya,||<br />
					seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Brahmaloke antara-hito Vipassissa Bhagavato arahato Sammā-Sam-Buddhassa purato pātur ahosi.|| ||</p>

					<p class="f4">Atha kho so bhikkhave, Mahā-Brahmā ekaɱsaɱ uttarā-saŋgaɱ karitvā yena Vipassī Bhagavā arahaɱ Sammā-SamBuddho ten'añjalim panā-metvā Vipassiɱ Bhagavantaɱ arahantaɱ Sammā-SamBuddhaɱ etad avoca:|| ||</p>

					<p class="f4">"Evam etaɱ Bhagavā, evam etam Sugata!|| ||</p>

					<p class="f4">Mahā kho bhante etarahi bhikkhu-saŋgho Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaɱ,||<br />
					anujānātu bhante Bhagavā bhikkhū:|| ||</p>

					<p class="f4">"Caratha bhikkhave, cārikaɱ bahu-jana-hitāya bahu-jana-sukhāya lokānukampāya,||<br />
					atthāya hitāya sukhāya deva-manussānaɱ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaɱ ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro" ti.|| ||</p>

					<p class="f4">Api ca bhante, mayaɱ tathā karissāma yathā bhikkhu channaɱ channaɱ vassānaɱ accayena Bandhumatiɱ rāja-dhāniɱ upasankamissanti Pātimokkhuddesāyā" ti.|| ||</p>

					<p class="f4">Idam avoca bhikkhave, so Mahā-Brahmā.|| ||</p>

					<p class="f4">Idaɱ vatvā <a id="pg47"><span class="f2 g"><b>[47]</b></span></a> Vipassiɱ Bhagavantaɱ arahantaɱ Sammā-SamBuddhaɱ abhivādetvā padakkhiṇaɱ katvā tatth'ev'antara-dhāyi.|| ||</p>

					<p class="f4">118. Atha kho bhikkhave, Vipassī Bhagavā arahaɱ Sammā-SamBuddho sāyaṇha-samayaɱ paṭisallāṇā vuṭṭhito bhikkhu āmantesi:|| ||</p>

					<p class="f4">"Idha mayhaɱ bhikkhave, raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">"Mahā kho etarahi bhikkhu-saŋghā Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaɱ.|| ||</p>

					<p class="f4">Yan nūnāhaɱ bhikkhu anujāneyyaɱ|| ||</p>

					<p class="f4">"Caratha bhikkhave, cārikaɱ bahu-jana-hitāya bahu-jana-sukhāya lokānukampāya,||<br />
					atthāya hitāya sukhāya deva-manussānaɱ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaɱ ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro" ti.|| ||</p>

					<p class="f4">Api ca channaɱ channaɱ vassānaɱ accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="f4">119. Atha kho bhikkhave, aññataro Mahā-Brahmā mama cetasā ceto-parivitakkam aññāya,||<br />
					seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Brahmaloke antara-hito mama purato pātur ahosi.|| ||</p>

					<p class="f4">Atha kho so bhikkhave, Mahā-Brahmā ekaɱsaɱ uttarā-saŋgaɱ karitvā yen'āhaɱ ten'añjalim panāmetvā maɱ etad avoca:|| ||</p>

					<p class="f4">"Evam etaɱ Bhagavā, evam etam Sugata!|| ||</p>

					<p class="f4">Mahā kho bhante etarahi bhikkhu-saŋgho Bandhumatiyā rāja-dhāniyā paṭivasati aṭṭha-saṭṭhi bhikkhu-sata-sahassaɱ,||<br />
					anujānātu bhante Bhagavā bhikkhū:|| ||</p>

					<p class="f4">"Caratha bhikkhave, cārikaɱ bahu-jana-hitāya bahu-jana-sukhāya lokānukampāya,||<br />
					atthāya hitāya sukhāya deva-manussānaɱ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaɱ ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro" ti.|| ||</p>

					<p class="f4"><a id="pg48"><span class="f2 g"><b>[48]</b></span></a> Api ca bhante, mayaɱ tathā karissāma yathā bhikkhu channaɱ channaɱ vassānaɱ accayena Bandhumatiɱ rāja-dhāniɱ upasankamissanti Pātimokkhuddesāyā" ti.|| ||</p>

					<p class="f4">Idam avoca bhikkhave, so Mahā-Brahmā.|| ||</p>

					<p class="f4">Idaɱ vatvā maɱ abhivādetvā padakkhiṇaɱ katvā tatth'ev'antara-dhāyi.|| ||</p>

					<p class="f4">120. "Anujānāmi bhikkhave, caratha cārikaɱ bahu-jana-hitāya bahu-jana-sukhāya lokānukampāya,||<br />
					atthāya hitāya sukhāya deva-manussānaɱ.|| ||</p>

					<p class="f4">Mā ekena dve agamittha.|| ||</p>

					<p class="f4">Desetha bhikkhave, dhammaɱ ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāsetha.|| ||</p>

					<p class="f4">Santi sattā appa-rajakkha-jātikā,||<br />
					assavaṇatā Dhammassa parihāyanti||<br />
					bhavissanti Dhammassa aññātāro.|| ||</p>

					<p class="f4">Api ca bhikkhave, channaɱ channaɱ vassānaɱ accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="f4">121. Atha kho bhikkhave, bhikkhū yebhuyyena ekāhen'eva jana-pada-cārikaɱ pakkamiɱsu.|| ||</p>

					<p class="f4">122. Tena kho pana bhikkhave, samayena Jambudīpe catur-ā-sīti āvāsa-sahassāni honti.|| ||</p>

					<p class="f4">Ekamhi vasse nikkhante devatā saddamanussāvesuɱ:|| ||</p>

					<p class="f4">"Nikkhantaɱ kho mārisā ekaɱ vassaɱ pañca dāni vassāni sesāni.|| ||</p>

					<p class="f4">Pañcannaɱ vassānaɱ accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="f4">Dvīsu vassesu nikkhantesu devatā saddamasussāvesuɱ:|| ||</p>

					<p class="f4">"Nikkhantāni kho mārisā dve vassāni,||<br />
					cattāri dāni vassāni sesāni.|| ||</p>

					<p class="f4">Catunnaɱ vassānaɱ accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="f4">Tīsu vassesu nikkhantesu devatā saddamanussāvesuɱ:|| ||</p>

					<p class="f4">'Nikkhantāni kho mārisā tīṇi vassāni||<br />
					tīṇi dāni vassāni <a id="pg49"><span class="f2 g"><b>[49]</b></span></a> sesāni.|| ||</p>

					<p class="f4">Tiṇṇaɱ vassānaɱ accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="f4">Catusu vassesu nikkhantesu devatā saddamanussāvesuɱ:|| ||</p>

					<p class="f4">"Nikkhantāni kho mārisā cattāri vassāni||<br />
					dve dāni vassāni sesāni.|| ||</p>

					<p class="f4">Dvinnaɱ vassānaɱ accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="f4">Pañcasu vassesu nikkhantesu devatā saddamanussāvesuɱ:|| ||</p>

					<p class="f4">"Nikkhantāni kho mārisā pañca vassāni||<br />
					ekaɱ dāni vassaɱ sesaɱ.|| ||</p>

					<p class="f4">Ekassa vassassa accayena Bandhumatī rāja-dhāni upasankamitabbā Pātimokkhuddesāyā" ti.|| ||</p>

					<p class="f4">Chasu vassesu nikkhantesu devatā saddamanussāvesuɱ:|| ||</p>

					<p class="f4">"Nikkhantāni kho mārisā chabbassāni||<br />
					samayo dāni Bandhumatiɱ rāja-dhāniɱ upasankamituɱ Pātimokkhuddesāyā" ti.|| ||</p>

					<p class="f4">Atha kho te bhikkhave, bhikkhu, appekacce saken'eva iddhānubhāvena,||<br />
					app ekacce devatānaɱ iddhānubhāvena,||<br />
					ekāhen'eva Bandhumatiɱ rāja-dhāniɱ upasankamiɱsu Pātimokkhuddesāya.|| ||</p>

					<p class="f4">123. Tatra sudaɱ bhikkhave, Vipassī Bhagavā arahaɱ Sammā-SamBuddho bhikkhu-saŋghe evaɱ Pātimokkhaɱ uddisati:|| ||</p>

					      <p class="f4 in2">"Khantī paramaɱ tapo titikkhā,||<br />
							Nibbānaɱ paramaɱ vadanti Buddhā.||<br />
							Na hi pabba-jito parūpaghātī||<br />
							Samaṇo hoti paraɱ viheṭhayanto.|| ||</p>

					      <p class="f4 in2">Sabba-pāpassa akaraṇaɱ kusalassa upasampadā,||<br />
							Sacitta-pariyodapanaɱ, etaɱ Buddhāna sāsanaɱ.|| ||</p>

					      <p class="f4 in2">Anūpavādo anūpaghāto Pātimokkhe ca saɱvaro,||<br />
							<a id="pg50"><span class="f2 g"><b>[50]</b></span></a> Mattaññutā ca bhattasmiɱ pantañ ca sayanāsanaɱ,||<br />
							Adhicitte ca āyogo etaɱ Buddhāna sāsanaɱ" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">124. Ekam idāhaɱ bhikkhave, samayaɱ Ukkaṭṭhāyaɱ viharāmi Subhaga-vane sāla-rāja-mūle.|| ||</p>

					<p class="f4">Tassa mayhaɱ bhikkhave, raho-gatassa paṭisallīnassa evaɱ cetaso parivikko udapādi:|| ||</p>

					<p class="f4">'Na kho so sattāvāso sulabha-rūpo yo mayā anāvuttha-pubbo iminā dīghena addhunā aññatra Suddhāvāsehi devehi.|| ||</p>

					<p class="f4">Yan nūnāhaɱ yena Suddhāvāsā devā ten'upasankameyyan" ti.|| ||</p>

					<p class="f4">Atha kho ahaɱ bhikkhave,||<br />
					seyyathā pi nāma balavā puriso samiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Ukkaṭṭhāyaɱ Subhaga-vane sāla-rāja-mūle antara-hito Avihesu devesu pātur ahosim.|| ||</p>

					<p class="f4">125. Tasmiɱ bhikkhave, deva-nikāye'nekāni devatā-sahassāni yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">"Ito so mārisa,eka-navuto kappo||<br />
					yaɱ Vipassī Bhagavā arahaɱ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā-Sam-Buddhassa asīti-vassa-sahassāni āyu-p-pamāṇaɱ ahosi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Khaṇḍa-Ṭissaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vipassissa mārisa,<a id="pg51"><span class="f2 g"><b>[51]</b></span></a> Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi aṭṭha-saṭṭhi-bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asīti-bhikkhu-sata-sahassaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraɱ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vipassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">126. Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Ito so mārisa, eka-tiɱso kappo yaɱ Sikhī Bhagavā arahaɱ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa sattativassa-sahassāni āyu-p-pamāṇaɱ ahosi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Abhibhū-Sambhavaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Khemaŋkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraɱ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Sikhissimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">127. Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Tasmiɱ yeva kho mārisa, eka-tiɱse kappe Vessabhū Bhagavā arahaɱ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa saṭṭhivassa-sahassāni āyu-p-pamāṇaɱ ahosi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Soṇ-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaɱ nāma nagaraɱ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vessabhussimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">128. Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kakusandho Bhagavā arahaɱ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa cattārīsam vassa-sahassāni āyu-p-pamāṇaɱ ahosi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Vidhura-Sañjīvaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa eko sāvakānaɱ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraɱ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kakusandhassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">129. Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Koṇāgamano Bhagavā arahaɱ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa tiɱsa vassa-sahassāni āyu-p-pamāṇaɱ ahosi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Bhiyyos-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					eko sāvakānaɱ sannipāto ahosi tiɱsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraɱ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Koṇāgamanassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">130. Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kassapo Bhagavā arahaɱ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa vīsatiɱ vassa-sahassāni āyu-p-pamāṇaɱ ahosi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Tissa-Bhāradvājaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kassapassa mārisa,||<br />
					Bhagavato arahato Sammā-Sam-Buddhassa eko sāvakānaɱ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraɱ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kassapassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">131. Tasmiɱ yeva kho bhikkhave, deva-nikāye devatā-satāni yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:</p>

					<p class="f4">"Imasmiɱ yeva kho mārisa, bhadda-kappe ahaɱ etarahi arahaɱ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho khattiyo jātiyā ahosiɱ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho Gotamo gottena.|| ||</p>

					<p class="f4">Bhagavā mārisa, <a id="pg52"><span class="f2 g"><b>[52]</b></span></a> etarahi appakaɱ āyu-p-pamāṇaɱ parittaɱ lahukaɱ yo ciraɱ jīvati so vassa-sataɱ appaɱ vā bhiyyo.|| ||</p>

					<p class="f4">Bhagavā mārisa etarahi arahaɱ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Sāriputta-Moggallānaɱ nāma sāvakayugaɱ hoti aggaɱ bhadda-yugaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa eko sāvakānaɱ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraɱ rāja-dhānī" ti.|| ||</p>

					<p class="f4">Bhagavato mārisa, evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">132. Atha kho ahaɱ bhikkhave, Avihehi devehi saddhiɱ yena Atappā devā ten'upasankamiɱ.|| ||</p>

					<p class="f4">Tasmiɱ bhikkhave, devanikāye nekāni devatā-sahassāni yen'āhaɱ ten'upasankamiɱ.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave tā devatā maɱ etad avocum:</p>

					<p class="f4">"Ito so mārisa,eka-navuto kappo||<br />
					yaɱ Vipassī Bhagavā arahaɱ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā-Sam-Buddhassa asīti-vassa-sahassāni āyu-p-pamāṇaɱ ahosi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Khaṇḍa-Ṭissaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi aṭṭha-saṭṭhi-bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asīti-bhikkhu-sata-sahassaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraɱ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vipassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Ito so mārisa, eka-tiɱso kappo yaɱ Sikhī Bhagavā arahaɱ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa sattativassa-sahassāni āyu-p-pamāṇaɱ ahosi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Abhibhū-Sambhavaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Khemaŋkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraɱ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Sikhissimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Tasmiɱ yeva kho mārisa, eka-tiɱse kappe Vessabhū Bhagavā arahaɱ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa saṭṭhivassa-sahassāni āyu-p-pamāṇaɱ ahosi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Soṇ-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaɱ nāma nagaraɱ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vessabhussimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kakusandho Bhagavā arahaɱ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa cattārīsam vassa-sahassāni āyu-p-pamāṇaɱ ahosi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Vidhura-Sañjīvaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa eko sāvakānaɱ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraɱ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kakusandhassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Koṇāgamano Bhagavā arahaɱ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa tiɱsa vassa-sahassāni āyu-p-pamāṇaɱ ahosi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Bhiyyos-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					eko sāvakānaɱ sannipāto ahosi tiɱsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraɱ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Koṇāgamanassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kassapo Bhagavā arahaɱ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa vīsatiɱ vassa-sahassāni āyu-p-pamāṇaɱ ahosi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Tissa-Bhāradvājaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kassapassa mārisa,||<br />
					Bhagavato arahato Sammā-Sam-Buddhassa eko sāvakānaɱ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraɱ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kassapassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ yeva kho bhikkhave, deva-nikāye devatā-satāni yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:</p>

					<p class="f4">"Imasmiɱ yeva kho mārisa, bhadda-kappe ahaɱ etarahi arahaɱ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho khattiyo jātiyā ahosiɱ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho Gotamo gottena.|| ||</p>

					<p class="f4">Bhagavā mārisa, etarahi appakaɱ āyu-p-pamāṇaɱ parittaɱ lahukaɱ yo ciraɱ jīvati so vassa-sataɱ appaɱ vā bhiyyo.|| ||</p>

					<p class="f4">Bhagavā mārisa etarahi arahaɱ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Sāriputta-Moggallānaɱ nāma sāvakayugaɱ hoti aggaɱ bhadda-yugaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa eko sāvakānaɱ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraɱ rāja-dhānī" ti.|| ||</p>

					<p class="f4">Bhagavato mārisa, evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">133. Atha kho ahaɱ bhikkhave, Avihehi ca devehi,
					Atappehi ca devehi saddhiɱ yena Sudassā devā ten'upasankamiɱ.|| ||</p>

					<p class="f4">Tasmiɱ bhikkhave, devanikāye nekāni devatā-sahassāni yen'āhaɱ ten'upasankamiɱ.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave tā devatā maɱ etad avocum:</p>

					<p class="f4">"Ito so mārisa,eka-navuto kappo||<br />
					yaɱ Vipassī Bhagavā arahaɱ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā-Sam-Buddhassa asīti-vassa-sahassāni āyu-p-pamāṇaɱ ahosi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Khaṇḍa-Ṭissaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi aṭṭha-saṭṭhi-bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asīti-bhikkhu-sata-sahassaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraɱ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vipassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Ito so mārisa, eka-tiɱso kappo yaɱ Sikhī Bhagavā arahaɱ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa sattativassa-sahassāni āyu-p-pamāṇaɱ ahosi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Abhibhū-Sambhavaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Khemaŋkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraɱ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Sikhissimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Tasmiɱ yeva kho mārisa, eka-tiɱse kappe Vessabhū Bhagavā arahaɱ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa saṭṭhivassa-sahassāni āyu-p-pamāṇaɱ ahosi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Soṇ-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaɱ nāma nagaraɱ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vessabhussimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kakusandho Bhagavā arahaɱ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa cattārīsam vassa-sahassāni āyu-p-pamāṇaɱ ahosi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Vidhura-Sañjīvaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa eko sāvakānaɱ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraɱ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kakusandhassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Koṇāgamano Bhagavā arahaɱ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa tiɱsa vassa-sahassāni āyu-p-pamāṇaɱ ahosi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Bhiyyos-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					eko sāvakānaɱ sannipāto ahosi tiɱsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraɱ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Koṇāgamanassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kassapo Bhagavā arahaɱ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa vīsatiɱ vassa-sahassāni āyu-p-pamāṇaɱ ahosi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Tissa-Bhāradvājaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kassapassa mārisa,||<br />
					Bhagavato arahato Sammā-Sam-Buddhassa eko sāvakānaɱ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraɱ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kassapassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ yeva kho bhikkhave, deva-nikāye devatā-satāni yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:</p>

					<p class="f4">"Imasmiɱ yeva kho mārisa, bhadda-kappe ahaɱ etarahi arahaɱ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho khattiyo jātiyā ahosiɱ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho Gotamo gottena.|| ||</p>

					<p class="f4">Bhagavā mārisa, etarahi appakaɱ āyu-p-pamāṇaɱ parittaɱ lahukaɱ yo ciraɱ jīvati so vassa-sataɱ appaɱ vā bhiyyo.|| ||</p>

					<p class="f4">Bhagavā mārisa etarahi arahaɱ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Sāriputta-Moggallānaɱ nāma sāvakayugaɱ hoti aggaɱ bhadda-yugaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa eko sāvakānaɱ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraɱ rāja-dhānī" ti.|| ||</p>

					<p class="f4">Bhagavato mārisa, evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">134. Atha kho ahaɱ bhikkhave, Avihehi ca devehi,
					Atappehi ca devehi Sudassehi ca devehi saddhiɱ yena Akaniṭṭha devā ten'upasankamiɱ.|| ||</p>

					<p class="f4">Tasmiɱ bhikkhave, devanikāye nekāni devatā-sahassāni yen'āhaɱ ten'upasankamiɱ.|| ||</p>

					<p class="f4"><a id="pg53"><span class="f2 g"><b>[53]</b></span></a> Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave tā devatā maɱ etad avocum:</p>

					<p class="f4">"Ito so mārisa,eka-navuto kappo||<br />
					yaɱ Vipassī Bhagavā arahaɱ Sammā-SamBuddho loke udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vipassī mārisa, Bhagavato arahato Sammā-Sam-Buddhassa asīti-vassa-sahassāni āyu-p-pamāṇaɱ ahosi.|| ||</p>

					<p class="f4">Vipassī mārisa, Bhagavā arahaɱ Sammā-SamBuddho pāṭaliyā mūle abhisambuddho.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Khaṇḍa-Ṭissaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi aṭṭha-saṭṭhi-bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asīti-bhikkhu-sata-sahassaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Asoko nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa Bandhumā nāma rājā pitā ahosi.|| ||</p>

					<p class="f4">Bandhumatīnāma devī mātā ahosi janetti.|| ||</p>

					<p class="f4">Bandhumassa rañño Bandhumatī nāma nagaraɱ rāja-dhāni ahosi.|| ||</p>

					<p class="f4">Vipassissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vipassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Ito so mārisa, eka-tiɱso kappo yaɱ Sikhī Bhagavā arahaɱ Sammā-SamBuddho loke udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa sattativassa-sahassāni āyu-p-pamāṇaɱ ahosi.|| ||</p>

					<p class="f4">Sikhī mārisa, Bhagavā arahaɱ Sammā-SamBuddho puṇḍarīkassa mūle abhisambuddho.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Abhibhū-Sambhavaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ|| ||</p>

					<p class="f4">Eko sāvakānaɱ sannipāto ahosi bhikkhu-sata-sahassaɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Khemaŋkaro nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa Aruṇo nāma rājā pitā ahosi||<br />
					Pabhāvatī nāma devī mātā ahosi janetti.|| ||</p>

					<p class="f4">Aruṇassa rañño aruṇavatī nāma nagaraɱ rāja-dhāni ahosi.|| ||</p>

					<p class="f4">Sikhissa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Sikhissimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Tasmiɱ yeva kho mārisa, eka-tiɱse kappe Vessabhū Bhagavā arahaɱ Sammā-SamBuddho loke udapādi|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho khattiyo jātiyā ahosi,||<br />
					khattiya-kule udapādi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho Koṇḍañño gottena ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa saṭṭhivassa-sahassāni āyu-p-pamāṇaɱ ahosi.|| ||</p>

					<p class="f4">Vessabhū mārisa, Bhagavā arahaɱ Sammā-SamBuddho sālassa mūle abhisambuddho.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Soṇ-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa tayo sāvakānaɱ sannipātā ahesuɱ.|| ||</p>

					<p class="f4">Eko sāvakānaɱ sannipāto ahosi asītiɱ bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi sattati bhikkhu-sahassāni.|| ||</p>

					<p class="f4">Eko sāvakānaɱ sannipāto ahosi saṭṭhi bhikkhu-sahassāni.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa ime tayo sāvakānaɱ sannipātā ahesuɱ sabbesaɱ yeva khīṇ'āsavānaɱ.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Upasanto nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa Suppatīto nāma rājā pitā ahosi||<br />
					Yasavatī nāma devī mātā ahosi janetti.|| ||</p>

					<p class="f4">Suppatītassa rañño anomaɱ nāma nagaraɱ rāja-dhāni ahosi.|| ||</p>

					<p class="f4">Vessabhussa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Vessabhussimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kakusandho Bhagavā arahaɱ Sammā-SamBuddho loke udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa cattārīsam vassa-sahassāni āyu-p-pamāṇaɱ ahosi.|| ||</p>

					<p class="f4">Kakusandho mārisa, Bhagavā arahaɱ Sammā-SamBuddho sirīsassa mūle abhisambuddho.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Vidhura-Sañjīvaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa eko sāvakānaɱ sannipāto ahosi cattārīsam bhikkhu-sahassāni.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Buddhijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa Aggidatto nāma brāhmaṇo pitā ahosi||<br />
					Visākhā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Khemo nāma rājā ahosi.|| ||</p>

					<p class="f4">Khemassa rañño Khemavatī nāma nagaraɱ rāja-dhāni ahosi.|| ||</p>

					<p class="f4">Kakusandhassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kakusandhassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Koṇāgamano Bhagavā arahaɱ Sammā-SamBuddho loke udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa tiɱsa vassa-sahassāni āyu-p-pamāṇaɱ ahosi.|| ||</p>

					<p class="f4">Koṇāgamano mārisa, Bhagavā arahaɱ Sammā-SamBuddho udumbarassa mūle abhisambuddho.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Bhiyyos-Uttaraɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					eko sāvakānaɱ sannipāto ahosi tiɱsa bhikkhu-sahassāni.|| ||</p>

					<p class="f4">Koṇāgamanassa mārisa,||<br />
					Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Sotthijo nāma bhikkhu upaṭṭhāko ahosi aggupaṭṭhāko.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa Yaññadatto nāma brāhmaṇo pitā ahosi||<br />
					Uttarā nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Sobho nāma rājā ahosi.|| ||</p>

					<p class="f4">Sobhassa rañño sobhāvatī nāma nagaraɱ rāja-dhāni ahosi.|| ||</p>

					<p class="f4">Koṇāgamanassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Koṇāgamanassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ bhikkhave, deva-nikāye'nekāni devatā-sahassāni anekāni devatā sata-sahassaɱ yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:|| ||</p>

					<p class="f4">Imasmiɱ yeva kho mārisa, bhadda-kappe Kassapo Bhagavā arahaɱ Sammā-SamBuddho loke udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho brāhmaṇo jātiyā ahosi,||<br />
					brāhmaṇakule udapādi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho Kassapo gottena ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa vīsatiɱ vassa-sahassāni āyu-p-pamāṇaɱ ahosi.|| ||</p>

					<p class="f4">Kassapo mārisa, Bhagavā arahaɱ Sammā-SamBuddho nigrodhassa mūle abhisambuddho.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Tissa-Bhāradvājaɱ nāma sāvakayugaɱ ahosi aggaɱ bhadda-yugaɱ.|| ||</p>

					<p class="f4">Kassapassa mārisa,||<br />
					Bhagavato arahato Sammā-Sam-Buddhassa eko sāvakānaɱ sannipāto ahosi vīsati bhikkhu-sahassāni.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Sabbamitto nāma bhikkhū upaṭṭhāko ahosi aggupaṭṭhāko.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa Brahmadatto nāma brāhmaṇo pitā ahosi||<br />
					Dhanavatī nāma Brāhmaṇī mātā ahosi janetti.|| ||</p>

					<p class="f4">Tena kho pana mārisa, samayena Kikī nāma rājā ahosi.|| ||</p>

					<p class="f4">Kikissa rañño Bārāṇasī nāma nagaraɱ rāja-dhāni ahosi.|| ||</p>

					<p class="f4">Kassapassa mārisa, Bhagavato arahato Sammā-Sam-Buddhassa||<br />
					evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Kassapassimhi Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p class="ctr c">&#9632;</p>

					<p class="f4">Tasmiɱ yeva kho bhikkhave, deva-nikāye devatā-satāni yen āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave, tā devatā maɱ etad avocuɱ:</p>

					<p class="f4">"Imasmiɱ yeva kho mārisa, bhadda-kappe ahaɱ etarahi arahaɱ Sammā-SamBuddho loke uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho khattiyo jātiyā ahosiɱ,||<br />
					khattiya-kule uppanno.|| ||</p>

					<p class="f4">Bhagavā mārisa etarahi arahaɱ Sammā-SamBuddho Gotamo gottena.|| ||</p>

					<p class="f4">Bhagavā mārisa, etarahi appakaɱ āyu-p-pamāṇaɱ parittaɱ lahukaɱ yo ciraɱ jīvati so vassa-sataɱ appaɱ vā bhiyyo.|| ||</p>

					<p class="f4">Bhagavā mārisa etarahi arahaɱ Sammā-SamBuddho assatthassa mūle abhisambuddho.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Sāriputta-Moggallānaɱ nāma sāvakayugaɱ hoti aggaɱ bhadda-yugaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa eko sāvakānaɱ sannipāto ahosi aḍḍhate'asāni bhikkhu-satāni.|| ||</p>

					<p class="f4">Bhagavā mārisa, ayaɱ eko sāvakānaɱ sannipāto ahosi sabbesaɱ yeva khīṇ'āsavānaɱ.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Ānando bhikkhu upaṭṭhāko hoti aggupaṭṭhāko.|| ||</p>

					<p class="f4">Bhagavā mārisa, etarahi arahato Sammā-Sam-Buddhassa Suddhodano rājā pitā ahosi,||<br />
					Māyā devī mātā janetti.|| ||</p>

					<p class="f4">Kapilavatthu nāma nagaraɱ rāja-dhānī" ti.|| ||</p>

					<p class="f4">Bhagavato mārisa, evaɱ abhini-k-khamanaɱ ahosi,||<br />
					evaɱ pabbajjā,||<br />
					evaɱ padhānaɱ evaɱ abhisambodhi,||<br />
					evaɱ dhamma-cakka-ppavattanaɱ.|| ||</p>

					<p class="f4">Te mayaɱ mārisa, Bhagavatī Brahma-cariyaɱ caritvā kāmesu kāma-c-chandaɱ virāchetvā idh'ūpapannā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">135. Iti kho bhikkhave, Tathāgatass ev'esā dhamma-dhātu suppaṭi-viddhā yassā dhamma-dhātuyā suppaṭi-viddhattā Tathāgato atīte Buddhe parinibbute chinna-papañce chinna-vaṭume pariyādinna-vaṭṭe,||<br />
					sabba-dukkha-vītivante jātito pi anussarati,||<br />
					nāmato pi anussarati,||<br />
					gottato <a id="pg54"><span class="f2 g"><b>[54]</b></span></a> pi anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">"Evaɱ jaccā te Bhagavanto ahesuɱ iti pi,||<br />
					evaɱ nāmā,||<br />
					evaɱ gottā,||<br />
					evaɱ sīlā,||<br />
					evaɱ dhammā,||<br />
					evaɱ paññā,||<br />
					evaɱ vihārī,||<br />
					evaɱ vimuttā te Bhagavanto ahesuɱ itipī.|| ||</p>

					<p class="f4">136. Devatā pi Tathāgatassa etam atthaɱ ārocesuɱ,||<br />
					yena Tathāgato atīte Buddhe parinibbuto chinna-papañce chinna-vaṭume pariyādinna-vaṭṭe,||<br />
					sabba-dukkha-vītivante jātito pi anussarati,||<br />
					nāmato pi anussarati,||<br />
					gottato anussarati,||<br />
					āyu-p-pamāṇato pi anussarati,||<br />
					sāvaka-yugato pi anussarati,||<br />
					sāvaka-sannipātato pi anussarati:|| ||</p>

					<p class="f4">"Evaɱ jaccā te Bhagavanto ahesuɱ iti pi,||<br />
					evaɱ nāmā,||<br />
					evaɱ gottā,||<br />
					evaɱ sīlā,||<br />
					evaɱ dhammā,||<br />
					evaɱ paññā,||<br />
					evaɱ vihārī,||<br />
					evaɱ vimuttā te Bhagavanto ahesuɱ itipī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandun ti.|| ||</p>

					<p class="f4 ctr">Mahāpadāna Suttantaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>