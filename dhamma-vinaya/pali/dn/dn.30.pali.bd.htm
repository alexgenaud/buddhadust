<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 30, The Lakkhaṇa Suttantaṃ. The sutta has three elements: a list of signs to be found on the body of one who is a 'maha-purissa' or 'great-man,' an exposition of the behaviors that resulted in it's acquisition and the consequences of possessing such qualities, and a poetic recapitulation of the prose exposition." />
<title>DN 30: Lakkhaṇa Suttantaṃ</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p30">Sutta 30</a></h4>

					<h1>Lakkhaṇa Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.30.rhyt.pts.htm#p1">rhyt</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi 'bhikkhavo' ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/dn/dn.30.rhyt.pts.htm#p2">rhyt</a>]</span> Dvattiṃs'imāni bhikkhave mahā-purisassa mahā-purisa-lakkhaṇāni yehi samannāgatassa mahā-purisassa dve gatiyo bhavanti anaññā:|| ||</p>

					<p class="f4">Sace agāraṃ ajjhā-vasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti seyyath'īdaṃ:|| ||</p>

					<p class="f4">Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyantaṃ adaṇḍena asatthena dhammena [samena] abhivijīya ajjhā-vasati.|| ||</p>

					<p class="f4">Sace kho pana agārasmā anagāriyaṃ pabbajati arahaṃ hoti Sammā Sambuddho loke vivatta-c-chado.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/dn/dn.30.rhyt.pts.htm#p3">rhyt</a>]</span> Katamāni ca tāni bhikkhave mahā- <a id="pg143"><span class="f2 g"><b>[143]</b></span></a> purisassa dvattiṃsa mahā-purisa-lakkhaṇāni yehi samannāgatassa mahā-purisassa dve [va] gatiyo honti anaññā?|| ||</p>

					<p class="f4">Sace agāraṃ ajjhā-vasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti seyyath'īdaṃ:|| ||</p>

					<p class="f4">Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyantaṃ adaṇḍena asatthena dhammena [samena] abhivijīya ajjhā-vasati.|| ||</p>

					<p class="f4">Sace kho pana agārasmā anagāriyaṃ pabbajati arahaṃ hoti Sammā Sambuddho loke vivatta-c-chado.|| ||</p>

					<p class="f4"><span class="f3">[1.]</span> Idha, bhikkhave, mahā-puriso suppati-ṭ-ṭhita-pādo hoti.|| ||</p>

					<p class="f4">Yam pi bhikkhave mahā-puriso suppati-ṭ-ṭhita-pādo hoti||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[2.]</span> Puna ca paraṃ bhikkhave mahā-purisassa heṭṭhā-pāda-talesu cakkāni jātāni honti sahassārāni sanemikāni sanābhikāni sabbākāra-paripūrāni suvibhatt-antarāni.|| ||</p>

					<p class="f4">Yam pi bhikkhave mahā-purisassa heṭṭhā-pāda-talesu cakkāni jātāni honti sahassārāni sanemikāni sanābhikāni sabbākāra-paripūrāni,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[3.]</span> Puna ca paraṃ bhikkhave mahā-puriso āyata-paṇhī hoti.|| ||</p>

					<p class="f4">Yam pi bhikkhave mahā-puriso āyata-paṇhī hoti,||<br />
					idam pi bhikkhave mahā-purissa mahā-purisa-lakkhaṇaṃ bhavati.|| ||</p>

					<p class="f4"><span class="f3">[4.]</span> Puna ca paraṃ bhikkhave mahā-puriso dīgh'aṇgulī hoti.|| ||</p>

					<p class="f4">Yam pi bhikkhave mahā-puriso dīghaṇgulī hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[5.]</span> Puna ca paraṃ bhikkhave mahā-puriso mudu-taluṇa-hattha-pādo hoti.|| ||</p>

					<p class="f4">Yam pi bhikkhave mahā-puriso mudu-taluṇa-hattha-pādo hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[6.]</span> Puna ca paraṃ bhikkhave mahā-puriso jāla-hattha-pādo hoti.|| ||</p>

					<p class="f4">Yam pi bhikkhave mahā-puriso jāla-hattha-pādo hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[7.]</span> Puna ca paraṃ bhikkhave mahā-puriso ussaṇkha-pādo hoti.|| ||</p>

					<p class="f4">Yam pi bhikkhave mahā-puriso ussaṇkha-pādo hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[8.]</span> Puna ca paraṃ bhikkhave mahā-puriso eṇi-jaṇgho hoti.|| ||</p>

					<p class="f4">Yam pi bhikkhave mahā-puriso eṇi-jaṇgho hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[9.]</span> Puna ca paraṃ bhikkhave mahā-puriso ṭhitako'va anonamanto ubhohi pāṇi-talehi jaṇṇukāni parimasati parimajjati.|| ||</p>

					<p class="f4">Yam pi bhikkhave mahā-puriso ṭhitako'va anonamanto ubhohi pāṇi-talehi jaṇṇukāni parimasati parimaccati,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[10.]</span> Puna ca paraṃ bhikkhave mahā-puriso kosohita-vattha-guyho hoti.|| ||</p>

					<p class="f4">Yam pi bhikkhave mahā-puriso kosohita-vattha-guyho hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[11.]</span> Puna ca paraṃ bhikkhave mahā-puriso suvaṇṇa-vaṇṇo hoti||<br />
					kañcana-sannibha-ttaco hoti..|| ||</p>

					<p class="f4">Yam pi bhikkhave mahā-puriso suvaṇṇa-vaṇṇo hoti,||<br />
					kañcana-sannibha-ttaco hoti.||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[12.]</span> Puna ca paraṃ bhikkhave mahā-puriso sukhuma-cchavi hoti||<br />
					sukhumattā chaviyā rajojallaṃ kāye na upalippati.|| ||</p>

					<p class="f4">Yam pi bhikkhave mahā-puriso sukhuma-cchavi hoti,||<br />
					sukhumattā chaviyā rajojallaṃ kāye na upalippati||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><a id="pg144"><span class="f2 g"><b>[144]</b></span></a> <span class="f3">[13.]</span> Puna ca paraṃ bhikkhave mahā-puriso ekeka-lomo hoti,||<br />
					ekekāni lo-māni lomakūpesu jātāni honti.|| ||</p>

					<p class="f4">Yam pi bhikkhave mahā-puriso ekeka-lomo hoti,||<br />
					ekekāni lo-māni lomakūpesu jātāni hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[14.]</span> Puna ca paraṃ bhikkhave mahā-puriso uddhagg-lomo hoti,||<br />
					uddhaggāni lo-māni jātāni nīlāni añjana-vaṇṇāni kuṇḍalā-vattāni padakkhiṇā-vattaka-jātāni honti.|| ||</p>

					<p class="f4">Yam pi bhikkhave mahā-puriso uddhagga-lomo hoti,||<br />
					uddhaggāni lo-māni jātāni nīlāni añjana-vaṇṇāni kuṇḍaḍalā-vattāni padakkhiṇā-vattaka-jātāni honti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[15.]</span> Puna ca paraṃ bhikkhave mahā-puriso brahm'-ujju-gatto hoti.|| ||</p>

					<p class="f4">Yam pi bhikkhave mahā-puriso brahm'-ujju-gatto hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[16.]</span> Puna ca paraṃ bhikkhave mahā-puriso satt'-ussado hoti.|| ||</p>

					<p class="f4">Yam pi bhikkhave mahā-puriso satt'-ussado hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[17.]</span> Puna ca paraṃ bhikkhave mahā-puriso sīha-pubbaddha-kāyo hoti.|| ||</p>

					<p class="f4">Yam pi bhikkhave mahā-puriso sīha-pubbaddha-kāyo hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[18.]</span> Puna ca paraṃ bhikkhave mahā-puriso cit'-antaraṃso hoti.|| ||</p>

					<p class="f4">Yam pi bhikkhave mahā-puriso cit'-antaraṃso hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[19.]</span> Puna ca paraṃ bhikkhave mahā-puriso nigrodha-parimaṇḍalo hoti,||<br />
					yāvatakv assa kāyo||<br />
					tāvatakv assa vyāmo,||<br />
					yāvatakv assa vyāmo||<br />
					tāvatakv assa kāyo.|| ||</p>

					<p class="f4">Yam pi bhikkhave mahā-puriso nigrodha-parimaṇḍalo hoti,||<br />
					yāvatakavassa kāyo,||<br />
					tāvatakv assa vyāmo,||<br />
					yāvatakv assa vyāmo||<br />
					tāvatakv assa kāyo,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[20.]</span> Puna ca paraṃ bhikkhave mahā-puriso samavatta-k-khandho hoti.|| ||</p>

					<p class="f4">Yam pi bhikkhave mahā-puriso samavatta-k-khandho hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[21.]</span> Puna ca paraṃ bhikkhave mahā-puriso easaggas'-aggī hoti.|| ||</p>

					<p class="f4">Yam pi bhikkhave mahā-puriso easaggas'-aggī hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[22.]</span> Puna ca paraṃ bhikkhave mahā-puriso sīha-hanu hoti.|| ||</p>

					<p class="f4">Yam pi bhikkhave mahā-puriso sīha-hanu hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[23.]</span> Puna ca paraṃ bhikkhave mahā-puriso cattārīsa-danto hoti.|| ||</p>

					<p class="f4">Yam pi bhikkhave mahā-puriso cattārīsa-danto hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[24.]</span> Puna ca paraṃ bhikkhave mahā-puriso sama-danto hoti.|| ||</p>

					<p class="f4">Yam pi bhikkhave mahā-puriso sama-danto hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[25.]</span> Puna ca paraṃ bhikkhave mahā-puriso avivara-danto hoti.|| ||</p>

					<p class="f4">Yam pi bhikkhave mahā-puriso avivara-danto hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[26.]</span> Puna ca paraṃ bhikkhave mahā-puriso susukka-dāṭho hoti.|| ||</p>

					<p class="f4">Yam pi bhikkhave mahā-puriso susukka-dāṭho hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[27.]</span> Puna ca paraṃ bhikkhave mahā-puriso pahūta-jivho hoti.|| ||</p>

					<p class="f4">Yam pi bhikkhave mahā-puriso pahūta-jivho hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[28.]</span> Puna ca paraṃ bhikkhave mahā-puriso brahma-ssaro hoti.|| ||</p>

					<p class="f4">Yam pi bhikkhave mahā-puriso brahma-ssaro hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[29.]</span> Puna ca paraṃ bhikkhave mahā-puriso karavīkabhiṇī hoti.|| ||</p>

					<p class="f4">Yam pi bhikkhave mahā-puriso karavīkabhiṇī hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[30.]</span> Puna ca paraṃ bhikkhave mahā-puriso abhinīla-netto hoti.|| ||</p>

					<p class="f4">Yam pi bhikkhave mahā-puriso abhinīla-netto hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[32.]</span> Puna ca paraṃ bhikkhave mahā-puriso go-pamukho hoti.|| ||</p>

					<p class="f4">Yam pi bhikkhave mahā-puriso go-pamukho hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><span class="f3">[32.]</span> Puna ca paraṃ bhikkhave mahā-puriso uṇṇā bhamuk-antare jātā hoti odātā mudu-tūla-sannibhā.|| ||</p>

					<p class="f4">Yam pi bhikkhave mahā-puriso uṇṇā bhamuk-antare jātā hoti odātā mudu-tula-sannibhā,||<br />
					idam pi bhikkhave mahā-purisassa mahā-purisa-lakkhaṇaṃ bhavati.|| ||</p>

					<p class="f4"><a id="pg145"><span class="f2 g"><b>[145]</b></span></a> <span class="f3">[33.]</span> Puna ca paraṃ bhikkhave mahā-puriso uṇhīsa-sīso hoti.|| ||</p>

					<p class="f4">Yam pi bhikkhave mahā-puriso uṇhīsa-sīso hoti,||<br />
					idam pi bhikkhave mahā-purisassa mahā-purisa-lakkhaṇaṃ bhavati|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/dn/dn.30.rhyt.pts.htm#p4">rhyt</a>]</span> Imāni kho tāni bhikkhave dvattiṃsa mahā-purisassa mahā-purisa-lakkhaṇāni yehi samannāgatassa mahā-purisassa dveva gatiyo bhavanti anaññā.|| ||</p>

					<p class="f4">Sace agāraṃ ajjhā-vasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado|| ||</p>

					<p class="f4">Imāni kho bhikkhave dvattiṃsa mahā-purisassa mahā-purisa-lakkhaṇāni bāhirakā pi isayo dhārenti.|| ||</p>

					<p class="f4">No ca kho te jānanti 'imassa kammassa katattā imaṃ lakkhaṇaṃ paṭilabhantī' ti.|| ||</p>

					<p class="f4"><b>Suppati-ṭ-ṭhitapādalakkhaṇaṃ (1)</b></p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/dn/dn.30.rhyt.pts.htm#p5">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ puramaṃ niketaṃ pubbe manussa-bhūto samāno daḷha-samādāno ahosi,||<br />
					kusalesu dhammesu avatthita samādāno,||<br />
					kāya-sucarite vacī-sucarite mano-sucarite,||<br />
					dāna-saṃvibhāge sīla-samādāne uposathupavāse matteyyatāya petteyyatāya sāmaññatāya brahmaññatāya kule jeṭṭhāpacāyitāya aññataraññataresu ca adhikusalesu <a id="pg146"><span class="f2 g"><b>[146]</b></span></a> dhammesu,||<br />
					so tassa kammassa katattā upacitattā ussannattā vipulantā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gadhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imaṃ mahā-purisa-lakkhaṇaṃ paṭilabhati,||<br />
					suppati-ṭ-ṭhita-pādo hoti,||<br />
					samaṃ pādaṃ bhūmiyaṃ nikkhipati,||<br />
					samaṃ uddharati,||<br />
					samaṃ sabbā-vantehi pāda-talehi bhūmiṃ phusati.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/dn/dn.30.rhyt.pts.htm#p6">rhyt</a>]</span> So tena lakkhaṇena samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaṃ:||<br />
					Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ|| ||</p>

					<p class="f4">Paro-sahassaṃ kho pan'assa puttā bhavanti surā vīr'-aṇga-rūpā parasena-ppamaddanā,||<br />
					so imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena ahivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Avikkhamhiyo hoti kenaci manussabhūtena paccattikena paccāmittena.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado,||<br />
					Buddho samāno kiṃ labhati?|| ||</p>

					<p class="f4">Avikkhamabhiyo hoti<br />
					abbhantarehi vā bāhirehi vā paccatthikehi paccāmittehi rāgena vā dosena vā mohena vā samaṇena <a id="pg147"><span class="f2 g"><b>[147]</b></span></a> vā brāhmaṇena vā devena vā Mārena vā Brahmunā vā kenaci vā lokasmiṃ.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā avoca.|| ||</p>

					<p class="f4">Tatth'etaṃ vuccati:</p>

							<p class="f4 in2">Sacce ca dhamme ca dame ca saṃyame||<br />
							Soceyya sīlālayuposathesu ca,||<br />
							Dāne ahiṃsāya asāhase rato||<br />
							daḷhaṃ samādāya samattamācari|| ||</p>

							<p class="f4 in2">So tena kammena divaṃ apakkami||<br />
							Sukhaṃ ca khiḍḍāratiyo ca avahi tato cavitvā punarāgato idha||<br />
							Samehi pādehi phusī vasundharaṃ|| ||</p>

							<p class="f4 in2">Byākaṃsu veyyañjanikā samāgatā||<br />
							Samappatiṭṭhassa na hoti khambhanā,||<br />
							Gihi'ssa vā pabba-jitassa vā puna||<br />
							Taṃ lakkhaṇaṃ bhavati tadatthajotakaṃ|| ||</p>

							<p class="f4 in2">Akkhambhiyo hoti agāramāvasaṃ||<br />
							Parābhibhu sattubhī sattumaddano,||<br />
							Manussabhūtenidha hoti kenaci||<br />
							Akkhamhiyo tassa phalena kammuno|| ||</p>

							<p class="f4 in2">Sace ca pabbajjamupeti tādiso||<br />
							Nekkhammachandābhirato vicakkhaṇo,||<br />
							Aggo na so gacchati jātu khambhataṃ||<br />
							Naruttamo esahi tassa dhammatā' ti|| ||</p>

					<p class="f4">Pādatalesu cakkalakkhaṇaṃ (2)</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/dn/dn.30.rhyt.pts.htm#p7">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno <a id="pg148"><span class="f2 g"><b>[148]</b></span></a> bahu-janassa sukhāvaho ahosi,||<br />
					ubbegaṃ uttāsaṃ bhayaṃ apanuditā dhammikaṃ ca rakkāvaraṇaguttiṃ saṃvidhātā saparivāraṃ ca dānaṃ adāsi.|| ||</p>

					<p class="f4">So tassakammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gadhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imaṃ mahā-purisa-lakkhaṇaṃ paṭilabhati.|| ||</p>

					<p class="f4">Heṭṭhā pādatalesu cakkāni jātāni honti sahassārāni sanemikāni sanābhikāni sabbākāra-paripūrāni suvihattantarāni.|| ||</p>

					<p class="f4">So tena lakkhaṇena samannāgato sace agāraṃ ajjhā-vasati,||<br />
					rājā hoti cakkavatatī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Mahāparivāro hoti,||<br />
					mahā'ssa honti parivārā brāhmaṇa-gahapatikā negamajāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaṃ labhati|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Mahāparivāro hoti,||<br />
					mahā'ssa honti parivārā bhikkhū bhikkhuniyo upāsakā upāsikāyo devā manussā Asurā nāgā gadhabbā.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā āvoca Tatth'etaṃ vuccati:</p>

							<p class="f4">Pure puratthā purimāsu jātisu||<br />
							manussa-bhūto bahunaṃ sukhāvaho,||<br />
							Ubbega-uttāsa-bhayāpanūdano||<br />
							Guttīsu rakkhāvaraṇesu ussuko|| ||</p>

							<p class="f4"><a id="pg149"><span class="f2 g"><b>[149]</b></span></a> So tena kammena divaṃ samakkami||<br />
							Sukhañca khiḍḍā ratiyo ca anvabhī,||<br />
							Tato civitvā punarāgato idha||<br />
							Cakkāni pādesu duvesu vindati||<br />
							Samantanemīni sahassarāni ca|| ||</p>

							<p class="f4">Byākaṃsu veyyañjanikā samāgatā,||<br />
							Disvā kumāraṃ satapuññalakkhaṇaṃ||<br />
							Parivāravā hessati sattumaddano||<br />
							Tathā hi cakkāni samantanemini|| ||</p>

							<p class="f4">Sace na pabbajjamupeti tādiso,||<br />
							Vatteti cakkaṃ paṭhaviṃ pasāsati||<br />
							Tassānuyuttā'dha1 bhavanti khattiyā||<br />
							Mahāyasaṃ samparivārayanti naṃ|| ||</p>

							<p class="f4">Sace ca pabbajjamupeti tādiso,||<br />
							Nekkhammachandābhirato vicakkhaṇo||<br />
							Devāmanussā surasakka rakkhasā||<br />
							Gadhabbanāgā vihagā catu-p-padā||<br />
							Anuttaraṃ deva-manussapūjitaṃ||<br />
							Mahāyasaṃ samparivārayanti nanti|| ||</p>

					<p class="f4">Āyatapaṇahitādini tīni lakkhaṇāni (3-5)</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/dn/dn.30.rhyt.pts.htm#p8">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno pāṇ-ā-tipātaṃ pahāya pāṇ-ā-tipātā paṭivirato ahosi,||<br />
					nihitadaṇeḍā nihita-sattho lajjī dayāpanto sabba-pāṇabhūtahitānukampi vihāsi,||<br />
					so tassa kammassa katattā upacitattā ussantattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gadhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni tīṇi māhā-purisa- <a id="pg150"><span class="f2 g"><b>[150]</b></span></a> lakkhaṇāni paṭilabhati,||<br />
					āyata-paṇhī ca hoti dīghaṇgulī ca Brahmuju-gatto ca.|| ||</p>

					<p class="f4">So tehi lakkhaṇehi samannāgato,||<br />
					sace agāraṃ ajjhā-vasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Dīghāyuko hoti viraṭṭhitiko,||<br />
					dīghamāyumpāleti.|| ||</p>

					<p class="f4">Na sakkā hoti antarā jīvitā vorepetuṃ kenaci manussabhūtena pacc'atthi-kena paccāmittena.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Dīghāyuko hoti cira-ṭ-ṭhitiko,||<br />
					dīghamāyumpāleti,||<br />
					na sakkā hoti antarā jīvitā voropetuṃ paccatthikehi paccāmittehi samaṇena vā brāhmaṇena vā devena vā mārena vā brahmunā vā kenaci vā lokasmiṃ.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā avoca.|| ||</p>

					<p class="f4">Tatth'etaṃ vuccati:</p>

					<p class="f4">Maraṇavadha bhayattano viditvā||<br />
					Paṭivirato paramāraṇāyahosi||<br />
					Tena sucaritena saggamagamā||<br />
					Sukataphalavipākamanuhosi|| ||</p>

					<p class="f4">Caviya punaridhāgato samāno||<br />
					Paṭilabhati idha tīṇi lakkhaṇāni,||<br />
					Bhavati vipuladīghapāsaṇabhiko||<br />
					Brahmā'va sūju subho sujātagatto|| ||</p>

					<p class="f4">Subhujo susu susaṇṭhito sujāto||<br />
					Mudu-taeṇaṇ-guliy'assa honti dīghā,||<br />
					<a id="pg151"><span class="f2 g"><b>[151]</b></span></a> tīhi purisa-varagga-lakkhaṇehi||<br />
					Cira-yapanāya kumāramādiyanti|| ||</p>

					<p class="f4">Bhavati yadi gihī ciraṃ yapeti||<br />
					Cirataraṃ pabbajati yadi tato hi||<br />
					Yāpayati vasiddhi bhāvanāya||<br />
					Iti dīghāyukatāya tannimittanti|| ||</p>

					<p class="f4">Satatussadatālakkhaṇaṃ (6)</p>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/dn/dn.30.rhyt.pts.htm#p9">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno dātā ahosi paṇītānaṃ rasitānaṃ khādanīyānaṃ bhojanīyānaṃ sāyanīyānaṃ lehanīyānaṃ pānānaṃ,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imaṃ mahā-purisa-lakkhaṇaṃ paṭilabhati,||<br />
					satt'-ussado hoti.|| ||</p>

					<p class="f4">Sattassa ussadā honti: uhosu hatthesu ussadā honti,||<br />
					uhosu pādosu ussadā honti,||<br />
					uhosu aṃsakūṭesu ussadā honti,||<br />
					khadhe ussadā hoti.|| ||</p>

					<p class="f4">So tena lakkhaṇena samannāgato sace agāraṃ ajjhā-vasati rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Lābhī hoti paṇītānaṃ rasitānaṃ khādanīyānaṃ bhojanīyānaṃ sāyanīyānaṃ lehanīyānaṃ pānānaṃ.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Lābhī hoti paṇītānaṃ rasitānaṃ khādanīyānaṃ bhojanīyānaṃ sāyanīyānaṃ lehanīyānaṃ pānānaṃ.|| ||</p>

					<p class="f4">Buddho samāno idaṃ labhati.|| ||</p>

					<p class="f4"><a id="pg152"><span class="f2 g"><b>[152]</b></span></a> Etam atthaṃ Bhagavā avoca.|| ||</p>

					<p class="f4">Tatth'etaṃ vuccati:</p>

							<p class="f4">Khajjabhojanaṃ atha leyyasāyiyaṃ||<br />
							Uttamaggarasadāyako ahu||<br />
							Tena so sucaritena kammunā||<br />
							Nandane ciramahippamodati|| ||</p>

							<p class="f4">Sattavussado idhādhigacchati||<br />
							Hatthapādamudutalañca vindati,||<br />
							Āhu byañjana-nimittakovidā||<br />
							Khajja bhojja rasa-lābhitāya naṃ|| ||</p>

							<p class="f4">Taṃ gihi'ssapi tadatthajotakaṃ||<br />
							Pabbajampi ca tadādhigacchati,||<br />
							Khajjabhojanassa lābhiruttamaṃ||<br />
							Āhu sabbagihibadhanacchidanti|| ||</p>

					<p class="f4">Karacaraṇamudutājālatālakkhaṇāni (7-8)</p>

					<p class="f4"><span class="f3">[<a id="p10">10</a>][<a href="../../../dhamma-vinaya/pts/dn/dn.30.rhyt.pts.htm#p10">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno catūhi saṇgahavatthūhi janaṃ saṇgāhako ahosi dānena peyyavajjena1 attha-cariyāya samān'attatāya,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni <a id="pg153"><span class="f2 g"><b>[153]</b></span></a> dve mahā-purisa-lakkhaṇāni paṭilabhati,||<br />
					mudutaeṇahatthapādo ca hoti jāla-hattha-pādo ca.|| ||</p>

					<p class="f4">So tehi lakkhaṇehi samannāgato,||<br />
					sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā,||<br />
					so imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Susaṇgahita-parijano hoti,||<br />
					susaṇgahitāssa honti brāhmaṇa-gahapatikā negamajāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Susaṇgahita-parijano hoti,||<br />
					susaṇgahitā'ssa honti bhikkhū bhikkhūṇiyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavāavoca.|| ||</p>

					<p class="f4">Tatth'etaṃ vuccati:</p>

							<p class="f4">Dānampi c'atthacariyatañ ca||<br />
							Piyavadanaṃ ca samānachandataṃ ca||<br />
							Kariya cariya susaṇgahaṃ bahunnaṃ||<br />
							Anavamatena guṇena yāti saggaṃ|| ||</p>

							<p class="f4">Vacīya punaridhāgato samāno||<br />
							Karacaraṇamudutalañca jālino ca,||<br />
							Atirucirasuvaggudassaneyyaṃ||<br />
							Paṭilabhati daharo susu kumāro|| ||</p>

							<p class="f4"><a id="pg154"><span class="f2 g"><b>[154]</b></span></a> Bhavati parijanassavo vidheyyo||<br />
							Mahimiva māvasate1 susaṇgahīto,||<br />
							Piyavadu hitasukhataṃ jigiṃsamāno||<br />
							Agirucitāni guṇāni ācaranto.|| ||</p>

							<p class="f4">Yadi ca jahati sabba-kāma-bhogaṃ||<br />
							Kathayati dhammakathaṃ jino janassa,||<br />
							Vacanapaṭikarassabhi-p-pasannā||<br />
							Sutvā dhammanu-Dhammamācarantī ti</p>

					<p class="f4">Ussaṇkhapādauddhaggalomatālakkhaṇāni (9-10)</p>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/dn/dn.30.rhyt.pts.htm#p11">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno bahuno janassa atthūpasaṃhitaṃ dhamm'ūpasaṃhitaṃ vācambhāsitā ahosi,||<br />
					bahu-janaṃ nidaṃsesi,||<br />
					pāṇīnaṃ hitasukhāvaho dhammayāgī,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni dve mahā-purisa-lakkhaṇāni paṭilabhati,||<br />
					ussaṇkha-pādo ca hoti uddhagga-lomo ca.|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Aggo ca hoti seṭṭho ca pāmokkho ca uttamo ca pavaroca kāma-bhogīnaṃ.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Aggo ca hoti seṭṭho ca pāmokkho ca uttamo ca pavaro ca sabbasattāṇaṃ.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4"><a id="pg155"><span class="f2 g"><b>[155]</b></span></a> Attha-dhamma-saṃhitaṃ pure giraṃ||<br />
							Erayaṃ bahu-janaṃ nidaṃsayī,||<br />
							Pāṇīnaṃ hitasukhāvaho ahū||<br />
							Dhammayāgamayajī6 amaccharī|| ||</p>

							<p class="f4">Tena so sucaritena kammunā||<br />
							Sugatiṃ vajati tattha modati||<br />
							Lakkhaṇāni ca duve idhāgato||<br />
							Uttamappamukhatāya1 vindati|| ||</p>

							<p class="f4">Ubbhamuppatitalomavāsaso||<br />
							Pādagaṇṭhirahū sādu saṇṭhitā,||<br />
							Maṃsalohitā citā tacotthaṭā||<br />
							Uparivāraṇā ca sohanā2ahu|| ||</p>

							<p class="f4">Gehamāvasati ce tathāvidho||<br />
							Aggataṃ vajati kāma-bhoginaṃ,||<br />
							Tena uttarītaro na vijjati||<br />
							Jambudīpam ahibhuyya irīyati|| ||</p>

							<p class="f4"><a id="pg156"><span class="f2 g"><b>[156]</b></span></a> Pabbajam pi ca anomanikkamo||<br />
							Aggataṃ vajati sabbapāṇinaṃ,||<br />
							Tena uttarītaro na vijjati||<br />
							Sabba-lokamahibhuyya viharatī'ti|| ||</p>

					<p class="f4">Eṇījaṇghalakkhaṇaṃ (11)</p>

					<p class="f4"><span class="f3">[<a id="p12">12</a>][<a href="../../../dhamma-vinaya/pts/dn/dn.30.rhyt.pts.htm#p12">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno sakkaccaṃ vācetā ahosi sippaṃ vā vijjaṃ vā caraṇaṃ vā kammaṃ vā,||<br />
					'kinti me khippaṃ vijāneyyuṃ,||<br />
					kin' ti.e khippaṃ paṭipajjeyyuṃ na ciraṃ kilisseyyunti|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno idaṃ mahā-purisa-lakkhaṇaṃ paṭilabhati,||<br />
					eṇi-jaṇgho hoti.|| ||</p>

					<p class="f4">So tena lakkhaṇe samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Yāni tāni rājā-rahāni rājaṇgāni rājūpabhogāni rājanucchavikāni,||<br />
					tāni khippaṃ paṭilabhati.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Yāni tāni samaṇārahāni samaṇaṇgāni samanūpabhogāni samaṇānucchavikāni,||<br />
					tāni khippaṃ paṭilabhati.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Sippesu vijjā-caraṇesu kammasu||<br />
							Kathaṃ vijāneyyu lahun ti? icchati||<br />
							<a id="pg157"><span class="f2 g"><b>[157]</b></span></a> yatūpaghātāya na hoti kassaci||<br />
							Vāceti khippaṃ na ciraṃ kilissati|| ||</p>

							<p class="f4">Taṃ kammaṃ katvā kusalaṃ sukhudrayaṃ||<br />
							Chaṇghā manuññā labhate susaṇṭhitā,||<br />
							Vaṭṭā sujātā anupubbamuggatā||<br />
							Uddhaggalomā sukhumattacotthaṭā|| ||</p>

							<p class="f4">Eṇeyyajaṇgho'ti tamāhu puggalaṃ||<br />
							Sampattiyā khippamidāhu lakkhaṇaṃ,||<br />
							Gehānulo-māni yadābhikaṇkhati||<br />
							Apabbajaṃ khippamidhādhigacchati|| ||</p>

							<p class="f4">Sace va pabbajjamupeti tādiso||<br />
							Nekkhammachandābhirato vicakkhaṇo,||<br />
							Anucchavikassa yadānulomikaṃ||<br />
							Taṃ vindati khippamanomavikkamo' ti.</p>

					<p class="f4">Subumacchavilakkhaṇaṃ (12)</p>

					<p class="f4"><span class="f3">[<a id="p13">13</a>][<a href="../../../dhamma-vinaya/pts/dn/dn.30.rhyt.pts.htm#p13">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno samaṇaṃ vā brāhmaṇaṃ vā upasaṇkamitvā paripucchitā ahosi: kiṃ bhante kusalaṃ,||<br />
					kiṃ akusalaṃ,||<br />
					kiṃ sāvajjaṃ,||<br />
					kiṃ anavajjaṃ,||<br />
					kiṃ sevitabbaṃ,||<br />
					kiṃ nasevitabbaṃ,||<br />
					kimme karīyamānaṃ dīgha-rattaṃ ahitāya dukkhāya assa,||<br />
					kiṃ vā pana me karīyamānaṃ dīgha-rattaṃ hitāya sukhāya assā' ti?|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno idaṃ mahā-purisa-lakkhaṇaṃ paṭilabhati,||<br />
					<a id="pg158"><span class="f2 g"><b>[158]</b></span></a> sukhuma-cchavī hoti,||<br />
					sukhumattā chaviyā rajojallaṃ kāye na upalippati.|| ||</p>

					<p class="f4">So tena lakkhaṇena samannāgato,||<br />
					sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Mahāpañño hoti,||<br />
					nāssa hoti koci paññāya sadiso vā,||<br />
					seṭṭho vā kāma-bhoginaṃ.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Mahāpañño hoti,||<br />
					puthupañño hāsapañño javanapañño tikkhapañño nibbedhika-pañño.|| ||</p>

					<p class="f4">Nāssa hoti koci paññāya sadiso vā,||<br />
					seṭṭho vā sabbasattāṇaṃ.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Pure puratthā purimāsu jātisu||<br />
							Aññātu-kāmo paripucchitā ahu,||<br />
							Sussūsitā pabba-jitaṃ upāsitā||<br />
							Atthantaro atthakathaṃ nisāmayi|| ||</p>

							<p class="f4">Paññāpaṭilābhagatena1 kammunā||<br />
							manussa-bhūto sukhumacchavī ahu,||<br />
							Byākaṃsu uppāda-nimittakovidā||<br />
							Sukhumāni atthāni avecca dakkhati|| ||</p>

							<p class="f4">Sace na pabbajjamupeti tādiso||<br />
							Vatteti cakkaṃ paṭhaviṃ passāti||<br />
							Atthānusatthīsu pariggahesu ca||<br />
							Na tena seyyo sadiso va vijjati|| ||</p>

							<p class="f4"><a id="pg159"><span class="f2 g"><b>[159]</b></span></a> Sace ca pabbajjam upeti tādiso||<br />
							Nekkhammachandābhirato vicakkhaṇe,||<br />
							Paññāvisiṭṭhaṃ labhate anuttaraṃ||<br />
							Pappoti bodhiṃ varabhurimedhaso' ti|| ||</p>

					<p class="f4">Suvaṇṇavaṇṇatālakkhaṇaṃ (13)</p>

					<p class="f4"><span class="f3">[<a id="p14">14</a>][<a href="../../../dhamma-vinaya/pts/dn/dn.30.rhyt.pts.htm#p14">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno akkodhano ahosi anupāyāsabahulo,||<br />
					bahumpi vutto samāno nābhisajji,||<br />
					na kuppi,||<br />
					na vyāpajji,||<br />
					nappatitthayi,||<br />
					na kopañ ca dosañ ca a-p-paccayañ ca pātvākāsi.|| ||</p>

					<p class="f4">Dātā ca ahosi sukhumānaṃ mudukānaṃ attharaṇānaṃ pāpuraṇānaṃ khoma-sukhumānaṃ kappāsika-sukhumānaṃ koseyya-sukhumānaṃ kambala-sukhumānaṃ.|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno idaṃ mahā-purisa-lakkhaṇaṃ paṭilabhati,||<br />
					suvaṇṇavaṇno hoti kañcana-sannibha-ttaco.|| ||</p>

					<p class="f4">So tena lakkhaṇe samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Lābhī hoti sukhumānaṃ mudukānaṃ attharaṇānaṃ pāpuraṇānaṃ khoma-sukhumānaṃ kappāsika-sukhumānaṃ koseyya-sukhumānaṃ kambala-sukhumānaṃ.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Lābhī hoti sukhumānaṃ mudukānaṃ attharaṇānaṃ pāpuraṇānaṃ khoma-sukhumānaṃ kappāsika-sukhumānaṃ koseyya-sukhumānaṃ kambala-sukhumānaṃ.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Akko'dhañ ca adhiṭṭhahi adāsi ca||<br />
							dānaṃ vatthāni ca sukhumāni succhavīni.||<br />
							<a id="pg160"><span class="f2 g"><b>[160]</b></span></a> purimatara-bhave thito abhivissajji||<br />
							mahim iva suro abhivassaṃ</p>

							<p class="f4">Taṃ katvāna ito cuto divaṃ||<br />
							Uppajja sukataphalavipākamanubhutvā,||<br />
							Kaṇakatanusannibho idhābhibhavati||<br />
							Suravarataroriva Indo|| ||</p>

							<p class="f4">Gehamā vasati naro apabbajja||<br />
							Micchā mahati-mahiṃ anusāsatī||<br />
							Pasayha sa hī ca sattaratanaṃ||<br />
							Paṭilabhati vimala sukhuma-cchaviṃ suciñca|| ||</p>

							<p class="f4">Lābhī acchādana-vattha-mokkha-pāpuraṇānaṃ||<br />
							Bhavati sadi anagāriyataṃ upeti||<br />
							Sa hi purima-kata-phalaṃ anubhavati||<br />
							Na bhavati katassa panāso' ti|| ||</p>

					<p class="f4">Kosohitavatthaguyhatālakkhaṇaṃ (14)</p>

					<p class="f4"><span class="f3">[<a id="p15">15</a>][<a href="../../../dhamma-vinaya/pts/dn/dn.30.rhyt.pts.htm#p15">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbemanussa-bhūto samāno cirappanaṭṭhe sucirappavāsino ñātī mitte suhajje sakhino samānetā ahosi,||<br />
					mātarampi puttena samānetā ahosi,||<br />
					puttampi mātarā samānetā ahosi,||<br />
					pitarampī <a id="pg161"><span class="f2 g"><b>[161]</b></span></a> puttena samānetā ahosi,||<br />
					puttampi pitarā samānetā ahosi,||<br />
					bhātarampi bhātarā samānetā ahosi,||<br />
					bhātarampi bhaginiyā samānetā ahosi,||<br />
					bhaginimpi bhātarā samānetā ahosi,||<br />
					samaṇgīkatvā ca abbhanumoditā ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno idaṃ mahā-purisa-lakkhaṇaṃ paṭilabhati,||<br />
					kosohita-vattha-guyho hoti.|| ||</p>

					<p class="f4">So tena lakkhaṇena samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Pahūtaputto hoti,||<br />
					Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Pahūtaputto hoti anekasahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">Buddho samāno idaṃ labhati.|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Pure puratthā purimāsu jātisu||<br />
							Cirappanaṭṭhe sucirappavāsino,||<br />
							ñātī suhajje sakhino samānayī||<br />
							Samaṇgikatvā5 anumoditā ahu</p>

							<p class="f4">So tena kammena divaṃ apakkami2||<br />
							Sukhañca khiḍḍā ratiyo ca avabhī|| ||||<br />
							Tato cavitvā punarāgato idha||<br />
							Kosohitaṃ vindati vattha-chādiyaṃ|| ||</p>

							<p class="f4"><a id="pg162"><span class="f2 g"><b>[162]</b></span></a> Pahūtaputto bhavatī tathāvidho||<br />
							Paro-sahassaṃ ca bhavanti atrajā|| ||||<br />
							Sūrā ca vīrā ca amittatāpanā||<br />
							Gihi'ssa pītiṃ jananā piyaṃvadā|| ||</p>

							<p class="f4">Bahutarā pabba-jitassa irīyato||<br />
							Bhavanti puttā vacanānusārino|| ||||<br />
							Gihi'ssa vā pabba-jitassa vā puna||<br />
							Taṃ lakkhaṇaṃ bhavati tadattha-jotakan ti|| ||</p>

					<p class="f4"><span class="f3">[<a id="p16">16</a>][<a href="../../../dhamma-vinaya/pts/dn/dn.30.rhyt.pts.htm#p16">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno mahājanasaṇgahaṃ same-k-khamāno samaṃ jānāti,||<br />
					sāmaṃ jānāti,||<br />
					purisaṃ jānāti,||<br />
					purisavisesaṃ jānāti ayamidamarahati ayamidamarahatī'ti.|| ||</p>

					<p class="f4">Tattha tattha purisavisesakaro pure ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni dve mahā-purisa-lakkhaṇāni paṭilabhati,||<br />
					nigrodha-parimaṇḍalo ca hoti ṭhitako'va anonamanto ubhohī pāṇītalehi jaṇṇukāni parimasati parimajjati.|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ <a id="pg163"><span class="f2 g"><b>[163]</b></span></a> labhati?|| ||</p>

					<p class="f4">Aḍḍho hoti maha-d-dhano mahā-bhogo pahūta-jāta-rūpa-rajato pahūta-vitt'upakaraṇo pahūta-dhana-dhañño paripuṇṇa-kosa-koṭṭh'āgāro.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Aḍḍho hoti maha-d-dhano mahā-bhogo.|| ||</p>

					<p class="f4">Tass'imāni dhanāni honti,||<br />
					seyyath'īdaṃ saddhā-dhanaṃ sīla-dhanaṃ hirī-dhanaṃ ottappa-dhanaṃ suta-dhanaṃ cāga-dhanaṃ paññā-dhanaṃ,||<br />
					Buddho samāno idaṃ labhati.|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Tuliya paṭiviciya cinnayitvā||<br />
							Maha-jana-saṇgahanaṃ same-k-khamāno,||<br />
							Ayamidamarahatīti tattha tattha||<br />
							Purisavisesakaro pure ahosi|| ||</p>

							<p class="f4">Sa hi ca pana ṭhito anonamanto||<br />
							Phusati karehi ubhohi jaṇṇukāni,||<br />
							Mahiruhaparimaṇḍalo ahosi||<br />
							Sucaritakamma-vipākasesakena|| ||</p>

							<p class="f4">Bahuvividha nimitta lakkhaṇaññū||<br />
							Abhinipuṇā manujā viyākariṃsu,||<br />
							Bahuvividhāni gihīnamarahāni||<br />
							Paṭilabhati daharo susū kumāro,</p>

							<p class="f4"><a id="pg164"><span class="f2 g"><b>[164]</b></span></a> Idha mahīpa' ti.sa kāma-bhogī||<br />
							Gihipaṭirūpakā bahū bhavanti,||<br />
							Yadi ca jahati sabba-kāma-bhogaṃ||<br />
							Labhati anuttaramuttamaṃ dhanagganti|| ||</p>

					<p class="f4">Sīhapubbaddhakāyādīni tīṇi lakkhaṇāni (17-19)</p>

					<p class="f4"><span class="f3">[<a id="p17">17</a>][<a href="../../../dhamma-vinaya/pts/dn/dn.30.rhyt.pts.htm#p17">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno bahuno janassa atthakāmo ahosi hitakāmo phāsukāmo yoga-k-khemakāmo 'kinti me saddhāya vaḍḍheyyuṃ,||<br />
					sīlena vaḍḍheyyuṃ,||<br />
					sutena vaḍḍheyyuṃ,||<br />
					cāgena caḍḍheyyuṃ,||<br />
					dhammena vaḍḍheyyuṃ,||<br />
					paññāya vaḍḍheyyuṃ dhana-dhaññena caḍḍheyyuṃ,||<br />
					khetta-vatthunā vaḍḍheyyuṃ,||<br />
					dvi-padacatu-p-padehi vaḍḍheyyuṃ,||<br />
					putta-dārehi vaḍḍheyyuṃ,||<br />
					dāsakammakaraporisehi vaḍḍheyyuṃ,||<br />
					ñātīhi vaḍḍheyyuṃ,||<br />
					mittehi vaḍḍheyyuṃ,||<br />
					bandhavehi vaḍḍheyyunti|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni tīṇi mahā-purisa-lakkhaṇāni paṭilabhati,||<br />
					sīha-pubbaddha-kāyo ca hoti cit'-antaraṃso ca samavatta-k-khandho ca.|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4"><a id="pg165"><span class="f2 g"><b>[165]</b></span></a> Aparihāna-dhammo hoti,||<br />
					na parihāyati dhana-dhaññena khetta-vatthunā dīpadacatu-p-padehi putta-dārehi dāsakammakaraporisehi ñātīhi mittehi bandhavehi.|| ||</p>

					<p class="f4">Na parihāyati sabbasampattiyā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati, arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Aparihāna-dhammo hoti,||<br />
					na parihāyati saddhāya sīlena sutena cāgena paññāye na parihāyati sabbasampattiyā.|| ||</p>

					<p class="f4">Buddho samāno idaṃ labhati|| ||||<br />
					Etam atthaṃ Bhagavā avoca.|| ||</p>

					<p class="f4">Tatth'etaṃ vuccati:</p>

							<p class="f4">Saddhāya sīlena sutena buddhiyā||<br />
							Cāgena dhammena bahūhi sādhuhi||<br />
							Dhanena dhaññena ca khetta-vatthunā||<br />
							Puttehi dārehi catu-p-padehi ca|| ||</p>

							<p class="f4">ñātīhi mittemi ca bandhavehi ca||<br />
							Balena vaṇṇena sukhena cūbhayaṃ,||<br />
							Kathaṃ na hāyyeṃ pare'ti icchati||<br />
							Idaṃ samiddhaṃ ca2 panābhikaṇkhati|| ||</p>

							<p class="f4">Sa sīhapubbaddhasusaṇṭhito ahu||<br />
							Samavattak-khandho ca cit'-antaraṃso||<br />
							Pubbe suciṇṇena katena kammunā||<br />
							Aha niyaṃ pubba-nimittamassataṃ|| ||</p>

							<p class="f4">Gihī pi dhaññena dhanena vaḍḍhati||<br />
							Puttehi dārehi catu-p-padehi ca,||<br />
							Akiñ cano pabba-jito anuttaraṃ||<br />
							Pappoti bodhiṃ asahāna-dhammatan ti.</p>

					<p class="f4">Rasaggasaggitālakkhaṇaṃ (20)</p>

					<p class="f4"><a id="pg166"><span class="f2 g"><b>[166]</b></span></a> <span class="f3">[<a id="p18">18</a>][<a href="../../../dhamma-vinaya/pts/dn/dn.30.rhyt.pts.htm#p18">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno sattāṇaṃ aviheṭhakajātiko ahosi pāṇinā vā leḍḍunā vā daṇḍena vā satthena vā,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imaṃ mahā-purisa-lakkhaṇaṃ paṭilabhati,||<br />
					easaggas'-aggī hoti,||<br />
					uddhaggāssa rasaharaṇīyo gīvāya jātā honti samāvāhiniyo.|| ||</p>

					<p class="f4">So tena lakkhaṇena samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Appābādho hoti appātaṇko samavepākiniyā gahaniyā samannāgato nātisītāya nāccuṇhāya.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Appābādho hoti appātaṇko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya.|| ||</p>

					<p class="f4">Buddho samāno idaṃ labhati|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Na pāṇidaṇḍehi panātha leḍḍunā||<br />
							Satthena vā maraṇavadhena vā puna,||<br />
							Ubbādhanāya paritajjanāya vā||<br />
							Na heṭhayī janatamaheṭhako ahu|| ||</p>

							<p class="f4">Ten'eva so sugatisu pecca modati||<br />
							Sukhapphalaṃ kariya sukhāni vivdati,||<br />
							<a id="pg167"><span class="f2 g"><b>[167]</b></span></a> sampajjasā rasa-haraṇī susaṇaṭhitā||<br />
							Idhāgato labhati ras'aggasaggitaṃ|| ||</p>

							<p class="f4">Tenāhu naṃ atinipuṇā vicakkhaṇā||<br />
							Ayaṃ naro sukha-bahulo bhavissati||<br />
							Gihi'ssa vā pabba-jitassa vā puna3||<br />
							Taṃ lakkhaṇaṃ bhavati tadatthajotakanti|| ||</p>

					<p class="f4">Abhinīlanetta- gopakhumalakkhaṇāni (21, 22)</p>

					<p class="f4"><span class="f3">[<a id="p19">19</a>][<a href="../../../dhamma-vinaya/pts/dn/dn.30.rhyt.pts.htm#p19">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno na ca visaṭaṃ na ca visācī na ca pana viceyya pekkhitā, ujū.|| ||</p>

					<p class="f4">Tathā pasaṭamujumano piyacakkhunā bahu-janaṃ udikkhitā ahosi.|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni dve mahā-purisa-lakkhaṇāni paṭilabhati,||<br />
					abhinīla-netto ca hoti go-pamukho ca.|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Piyadassano hoti,||<br />
					bahuno janassa piyo hoti manāpo brāhmaṇa-gahapatikānaṃ negama-jāna-padānaṃ <a id="pg168"><span class="f2 g"><b>[168]</b></span></a> gaṇakānaṃ mahāmattāṇaṃ anīkaṭṭhānaṃ dovārikānaṃ amaccānaṃ pārisajjānaṃ rājūnaṃ bhogiyānaṃ kumārānaṃ,||<br />
					rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Piyadassano hoti,||<br />
					bahuno janassa piyo hoti manāpo bhikkhunaṃ bhikkhunīnaṃ upāsakānaṃ upāsikānaṃ devānaṃ manussānaṃ Asurānaṃ nāgānaṃ Gandhabbānaṃ.|| ||</p>

					<p class="f4">Buddho samāno idaṃ labhati|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Na ca visaṭaṃ na ca visācī||<br />
							Na ca pana viceyya pekkhitā||<br />
							Ujuṃ tathā pasaṭamujumano||<br />
							Piyacakkhunā bahu-janaṃ udikkhitā|| ||</p>

							<p class="f4">Sugatīsu so phalavipākaṃ||<br />
							Anubhavati tattha modati|| ||||<br />
							Idha ca pana bhavati go-pamukho||<br />
							Abhinīlanettanayano sudassano|| ||</p>

							<p class="f4">Abhiyogino ca nipuṇā||<br />
							Bahū pana nimittakovidā||<br />
							Sukhumanayanakusala manujā||<br />
							Piyadassano'ti abhiniddisanti naṃ|| ||</p>

							<p class="f4">Piyadassano gihī pi santo ca||<br />
							Bhavati bahu-janapiyāṭhito,||<br />
							<a id="pg169"><span class="f2 g"><b>[169]</b></span></a> yadi ca na bhavati gihī samano hoti||<br />
							Piyo bahūnaṃ sokanāsano' ti|| ||</p>

					<p class="f4">Uṇhīsasīsalakkhaṇaṃ (23)</p>

					<p class="f4"><span class="f3">[<a id="p20">20</a>][<a href="../../../dhamma-vinaya/pts/dn/dn.30.rhyt.pts.htm#p20">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno bahu-janapubbaṇ-game ahosi kusalesu dhammesu bahu-janānaṃ pāmokkho kāya-sucarite vacī-sucarite mano-sucarite dāna-saṃvibhāge sīlasamādāne uposathūpavāse matteyyatāya petteyyatāya sāmaññatāya brahmaññatāya kule jeṭṭhāpacāyitāya aññataraññataresu ca adhikusalesu dhammesu.|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imaṃ mahā-purisa-lakkhaṇaṃ paṭilabhati,||<br />
					uṇhīsa-sīso hoti.|| ||</p>

					<p class="f4">So tena lakkhaṇena samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Mahā'ssa jano anvāyiko hoti,||<br />
					brāhmaṇa-gahapatikā negamajāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Mahāssa jano avvāyiko hoti,||<br />
					bhikkhū bhikkhuniyo upāsakā upāsikāyo devā manussā Asurā nāgā gadhabbā.|| ||</p>

					<p class="f4">Buddho samāno idaṃ labhati|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Pubbaṇgamo sucaritesu ahū||<br />
							Dhammesu Dhamma-cariyāya1 abhirato,||<br />
							Anavāyiko bahu-janassa ahū||<br />
							Saggesu vedayittha puñña-phalaṃ|| ||</p>

							<p class="f4"><a id="pg170"><span class="f2 g"><b>[170]</b></span></a> Vediyitvā so su-caritassa phalaṃ||<br />
							Uṇhīsa sīsattamidhajjhagamā||<br />
							Byākaṃsu byañjana nimittadharā||<br />
							Pubbaṇgamo bahu-janassa hessati|| ||</p>

							<p class="f4">Paṭibhogiyā manujesu idha||<br />
							Pubbeva tassa abhiharanati tadā||<br />
							Yadikhattiyo bhavati bhūmipati||<br />
							Paṭihārakabahu-jane labhati|| ||</p>

							<p class="f4">Atha ce pi pabbajati so manujo||<br />
							Dhammesu hoti paguno visāvī|| ||||<br />
							Tassānusāsaniguṇābhirato||<br />
							Anvāyiko bahu-jano bhavatī ti|| ||</p>

					<p class="f4"><span class="f3">[<a id="p21">21</a>][<a href="../../../dhamma-vinaya/pts/dn/dn.30.rhyt.pts.htm#p21">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno musā-vādaṃ pahāya musā-vādā paṭivirato ahosi sacca-vādī saccasadho theto paccayiko avisaṃvādako lokassa,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni dve mahā-purisa-lakkhaṇāni paṭilabhati,||<br />
					ekeka-lomo ca hoti,||<br />
					uṇṇā ca bhamuk-antare jātā hoti odātā mudutūlasannihā.|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Mahā'ssa jano upavattati brāhmaṇa-gahapatikā netamajāna-padā <a id="pg171"><span class="f2 g"><b>[171]</b></span></a> gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Mahā'ssa jano upavattati bhikkhū bhikkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaṃ labhati,</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Saccappaṭiñño purimāsu jātisu||<br />
							Advejjhavāco alikaṃ avajjayī||<br />
							Na so visaṃvādayitā pi kassaci||<br />
							Bhūtena tacchena tathena bhāsayi. 1</p>

							<p class="f4">Setā susukkā mudutūlasannibhā||<br />
							Uṇṇāsujātā bhamuk-antare ahū||<br />
							Na lomakūpesu duve ajāyisuṃ||<br />
							Ekekalomūpacitaṇgavā ahū|| ||</p>

							<p class="f4">Taṃ lakkhaṇaññū bahavo samāgatā||<br />
							Byākaṃsu uppāda-nimittakovidā||<br />
							Uṇṇā ca lomā ca yathā susaṇṭhitā||<br />
							Upavattatī īdisakaṃ bahujjano|| ||</p>

							<p class="f4">Gihimpi santaṃ upavattatī jano||<br />
							Bahū puratthā pakatena kammunā||<br />
							Akiñ canaṃ pabba-jitaṃ anuttaraṃ||<br />
							Buddhampī santaṃ upavattatī jano'ti|| ||</p>

					<p class="f4"><span class="f3">[<a id="p22">22</a>][<a href="../../../dhamma-vinaya/pts/dn/dn.30.rhyt.pts.htm#p22">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno pisuṇaṃ vācaṃ pahāya pisuṇāya vācāya paṭivirato ahosi.|| ||</p>

					<p class="f4">Ito sutvā na amutra akkhātā imesam bhedāya,||<br />
					amutra vā sutvā na imesaṃ akkhātā amūsam bhedāya.|| ||</p>

					<p class="f4">Iti bhinnānaṃ vā sandhātā <a id="pg172"><span class="f2 g"><b>[172]</b></span></a> saṃhitānaṃ vā anuppadātā samagg'ārāmo samagga-rato samagga-nandi samagga-karaṇiṃ vācaṃ bhāsitā ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni dve mahā-purisa-lakkhaṇāni paṭilabhati,||<br />
					cattārīsa-danto ca hoti avivara-danto ca.|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Abhejjapariso hoti abhejjā'ssa honti parisā brāhmaṇa-gahapatikā negamajāna-padā gaṇakā mahāmattā aṇīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Abhejjapariso hoti abejjā'ssa honti parisā bhikkhū bhikkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaṃ labhati|| ||||<br />
					Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Vebhūtiyaṃ saṃhitabhedakāriṃ1||<br />
							Bhedappavaḍḍhana vivādakāriṃ||<br />
							Kalahappavaḍḍhana akiccakāriṃ||<br />
							Saṃhitānaṃ bhedajananīṃ na bhaṇi|| ||</p>

							<p class="f4">Avivādavaḍḍhanakāriṃ sugiraṃ||<br />
							Bhinnānaṃ sandhijanniṃ ahaṇi||<br />
							<a id="pg173"><span class="f2 g"><b>[173]</b></span></a> kalahaṃ janassa panudi samaṇgi||<br />
							Saṃhitehi nandati pamodati ca|| ||</p>

							<p class="f4">Sugatīsu so phalavipākaṃ||<br />
							Anubhavati tattha modati|| ||||<br />
							Dantā idha honti acira'ā sahitā||<br />
							Caturo dasassa mukhajā susaṇṭhitā|| ||</p>

							<p class="f4">Yadi khattiyo bhavati bhūmipati||<br />
							Avibhediyā'ssa parisā bhavanti||<br />
							Samano ca hoti virajo vītamalo||<br />
							Parisā'ssa hoti anugatā acalā'ti|| ||</p>

					<p class="f4">Pahūtajivhā- brahmassara lakkhaṇāni (28, 29)</p>

					<p class="f4"><span class="f3">[<a id="p23">23</a>][<a href="../../../dhamma-vinaya/pts/dn/dn.30.rhyt.pts.htm#p23">rhyt</a>]</span> Yam pi bhikkhave purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno pharusaṃ vācaṃ pahāya pharusāya vācāya paṭivirato ahosi,||<br />
					yā sā vācā neḷā kaṇṇa-sukhā pemanīyā hadayaṃ-gamā porī bahu-jana-kantā bahu-jana-manāpā,||<br />
					tathārupiṃ vācaṃ bhāsitā ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni dve mahā-purisa-lakkhaṇāni paṭilabhati,||<br />
					pahūta jivho ca hoti brahma-ssaro ca karavīkabhāṇī.|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Tāni dvattiṃsa sace ratanāni rājā samāno kiṃ labhati?|| ||</p>

					<p class="f4">Ādeyyavāco hoti,||<br />
					ādīyan' ti.sa vacanaṃ brāhmaṇa-gahapatikā negamajāna-padā gaṇakā mahāmattā aṇīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4"><a id="pg174"><span class="f2 g"><b>[174]</b></span></a> Ādeyya-vāco hoti,||<br />
					ādiyan' ti.sa vacanaṃ bhikkhū bhakkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaṃ labhati|| ||</p>

					<p class="f4">Etam atthaṃ Bhagavā āvoca.|| ||</p>

					<p class="f4">Tatth'etaṃ vuccati:</p>

							<p class="f4">Akkosa-bhaṇḍana-vihesakāriṃ||<br />
							Ubbādhakaṃ1 bahu-janamaddanaṃ||<br />
							Bā'haṃ2 giraṃ so na bhaṇi pharusaṃ||<br />
							Madhuraṃ bhaṇī sūsañhitaṃ sakhilaṃ|| ||</p>

							<p class="f4">Manaso piyā hadayagāminiyo||<br />
							Vācā so erayati kaṇṇasubā||<br />
							Vācā suciṇṇaphalamanubhavi||<br />
							Saggesu vedaya puññaphalaṃ|| ||</p>

							<p class="f4">Veditvā so su-caritassa phalaṃ||<br />
							Brahmassarattamidhajjhagamā||<br />
							Jivhā'ssa hoti vipulā puthulā||<br />
							Ādeyyavākyavacano bhavati|| ||</p>

							<p class="f4">Gihino pi ijjhati yathā bhaṇato||<br />
							Atha ce pabbajati so manujo||<br />
							<a id="pg175"><span class="f2 g"><b>[175]</b></span></a> ādiyantī'ssa vacanaṃ janatā||<br />
							Bahuno bahuṃ subhaṇitaṃ bhaṇato'ti|| ||</p>

					<p class="f4"><span class="f3">[<a id="p24">24</a>][<a href="../../../dhamma-vinaya/pts/dn/dn.30.rhyt.pts.htm#p24">rhyt</a>]</span> Yam pi bikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe manussa-bhūto samāno sampha-p-palāpaṃ pahāya sampha-p-palāpā paṭivirato ahosi,||<br />
					kāla-vādī bhūta-vādī attha-vādī dhamma-vādī vinaya-vādī nidhāna-vatiṃ vācaṃ bhāsitā kālena sāpadesaṃ pariyannavatiṃ attha-saṃhitaṃ,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imaṃ mahā-purisa-lakkhaṇaṃ paṭilabhati,||<br />
					sīha-hanu hoti.|| ||</p>

					<p class="f4">So tena lakkhaṇena samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlamaṇimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena abhivijiya ajjhā-vasati.|| ||</p>

					<p class="f4">Tass'imāni rājā samāno kiṃ labhati?|| ||</p>

					<p class="f4">Appadhaṃsiyo hoti kenaci manussabhūtena pacc'atthi-kena paccāmittena.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati,||<br />
					arahaṃ hoti sammasambuddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Appadhaṃsiyo hoti abbhantarehi vā bāhirehi vā paccattikehi paccāmittehi rāgena vā dosena vā mohena vā samaṇena vā brāhmaṇena vā devena vā mārena vā brahmunā vā kenaci vā lokasmiṃ.|| ||</p>

					<p class="f4">Buddho samāno idaṃ labhati|| ||</p>

					<p class="f4">Etam atthaṃ Bhagavā avoca.|| ||</p>

					<p class="f4">Tatth'etaṃ vuccati:</p>

							<p class="f4">Sampha-p-palāpaṃ na aBuddhatantiṃ3||<br />
							Avikiṇṇavacanabyappato ahosi||<br />
							Ahitampi ca apanudi||<br />
							Hitampi ca bahu-jana-sukhañ ca abhaṇi|| ||</p>

							<p class="f4"><a id="pg176"><span class="f2 g"><b>[176]</b></span></a> Taṃ katvā ito cuto divamupapajji||<br />
							Sukataphalavipākamanubhosi||<br />
							Caviya punaridhāgato samāno||<br />
							Dviduggamavaratarahanuttamalattha|| ||</p>

							<p class="f4">Rājā hoti suduppadhaṃsiyo||<br />
							Manujindo manujādhipatī mah-ā-nubhāvo,||<br />
							Tidivapuravarasamo bhavati||<br />
							Suravarataroriva Indo|| ||</p>

							<p class="f4">Gandhabbāsurayakkharakkhasehi||<br />
							Surehi na hi bhavati suppadhaṃsiyo,||<br />
							Tathatto yadi bhavati tathāvidho||<br />
							Idha disā ca paṭidisā ca vidisā cā ti|| ||</p>

					<p class="f4"><span class="f3">[<a id="p25">25</a>][<a href="../../../dhamma-vinaya/pts/dn/dn.30.rhyt.pts.htm#p25">rhyt</a>]</span> Yam pi bhikkhave Tathāgato purimaṃ jātiṃ purimaṃ bhavaṃ purimaṃ niketaṃ pubbe munassabhūto samāno micchā ājīvaṃ pahāya sammā ājīvena jivikaṃ kappesi.|| ||</p>

					<p class="f4">Tulā-kūṭa- kaṃsa-kūṭa- mānakūṭa - ukkoṭana - vañcana- nikati- - sāci-yoga- chedana- vadha-bandhana viparāmosa- ālopa - sahasākārā paṭivirato ahosi,||<br />
					so tassa kammassa <a id="pg177"><span class="f2 g"><b>[177]</b></span></a> katattā upacitattā ussannattā vipulattā kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaṃ āgato samāno imāni dve mahā-purisa-lakkhaṇāni paṭilabhati,||<br />
					sama-danto ca hoti susukka-dāṭho ca|| ||</p>

					<p class="f4">So tehi lakkhaṇehi samannāgato sace agāraṃ ajjhā-vasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaṃ: Cakka-ratanaṃ hatthi-ratanaṃ assa-ratanaṃ maṇi-ratanaṃ itthi-ratanaṃ gahapati-ratanaṃ parināyaka-ratanam eva sattamaṃ.|| ||</p>

					<p class="f4">Paro-sahassaṃ kho pan'assa puttā bhavanti,||<br />
					sūrā vīr'-aṇga-rūpā parasena-ppamaddanā.|| ||</p>

					<p class="f4">So imaṃ paṭhaviṃ sāgara-pariyan taṃ akhīlama-nimittamakaṇṭakaṃ iddhaṃ phītaṃ khemaṃ sivaṃ nirabbudaṃ adaṇḍena asatthena dhammena samena ahivijiya ajjhā-vasati.|| ||</p>

					<p class="f4">Rājā samāno kiṃ labhati?|| ||</p>

					<p class="f4">Suviparivāro hoti,||<br />
					sucī'ssa honti parivārā brāhmaṇa-gahapatikā negama jāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaṃ labhati.|| ||</p>

					<p class="f4">Sace kho pana agārasmā anagāriyaṃ pabbajati arahaṃ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiṃ labhati?|| ||</p>

					<p class="f4">Suciparivāro hoti,||<br />
					suci'ssa honti parivārā bhikkhū bhikkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaṃ labhati|| ||</p>

					<p class="f4">Etam atthaṃ Bhagavā avoca.|| ||</p>

					<p class="f4">Tatth'etaṃ vuccati:</p>

							<p class="f4">Micchājīvañca avassaji samena||<br />
							vuttiṃ sucinā so janayittha dhammikena||<br />
							<a id="pg178"><span class="f2 g"><b>[178]</b></span></a> ahitam pi ca apānudi||<br />
							Hitam pi ca bahu-jana-sukhañ ca ācari||<br />
							Sagge vedayati naro sukhaphalāni||<br />
							Karitvā nipuṇehi vudūhi||<br />
							Sabbhī vaṇṇitāni tidivapuravarasamo||<br />
							Abhiramati ratikhiḍḍāsamaṇgī|| ||</p>

							<p class="f4">Laddhā mānusakaṃ bhavaṃ tato||<br />
							Cavitvā sukataphalavipākaṃ||<br />
							Sesakena paṭilabhati lapanajaṃ||<br />
							Samamapi suci susukkaṃ|| ||</p>

							<p class="f4">Taṃ veyyañjanikā samāgatā||<br />
							Bahavo vyākaṃsu nipuṇasammatā manujā||<br />
							Sucijanaparivāragaṇo bhavati||<br />
							Dijasamasukkasucisobhanadanto|| ||</p>

							<p class="f4">Rañño hoti bahu-jano||<br />
							Suciparivāro mahatiṃ mahiṃ anusāsako,||<br />
							<a id="pg179"><span class="f2 g"><b>[179]</b></span></a> pasayha na ca jana-pada-tudanaṃ||<br />
							Hitampi ca bahu-jana-sukhañca caranti|| ||</p>

							<p class="f4">Atha ce pabbajati bhavati vipāpo||<br />
							Samaṇo samitarajo vivattachaddo,||<br />
							Vigatadarathakilamatho||<br />
							Imampi ca parampi ca1 passati lokaṃ|| ||</p>

							<p class="f4">Tassovādakarā bahū gihī ca pabba-jitā ca||<br />
							Asucigarahitaṃ dhunanti pāpaṃ,||<br />
							Sa hi sucihi parivuto bhavati||<br />
							Malakhīlakalikilese panudetī ti.</p>

					<p class="ctr">Lakkhaṇasuttaṃ niṭṭhitaṃ sattamaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>