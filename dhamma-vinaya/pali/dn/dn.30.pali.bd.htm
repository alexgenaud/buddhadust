<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 30, The Lakkhana Suttantam. The sutta has three elements: a list of signs to be found on the body of one who is a 'maha-purissa' or 'great-man,' an exposition of the behaviors that resulted in it's acquisition and the consequences of possessing such qualities, and a poetic recapitulation of the prose exposition." />
<title>DN 30: Lakkhana Suttantam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p30">Sutta 30</a></h4>

					<h1>Lakkhaṇa Suttantaɱ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/dn/dn.30.rhyt.pts.htm#p1">rhyt</a>]</span> E<span class="fp3">VAṂ ME SUTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi 'bhikkhavo' ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/dn/dn.30.rhyt.pts.htm#p2">rhyt</a>]</span> Dvattiɱs'imāni bhikkhave mahā-purisassa mahā-purisa-lakkhaṇāni yehi samannāgatassa mahā-purisassa dve gatiyo bhavanti anaññā:|| ||</p>

					<p class="f4">Sace agāraɱ ajjhāvasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti seyyath'īdaɱ:|| ||</p>

					<p class="f4">Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyantaɱ adaṇḍena asatthena dhammena [samena] abhivijīya ajjhāvasati.|| ||</p>

					<p class="f4">Sace kho pana agārasmā anagāriyaɱ pabbajati arahaɱ hoti Sammā-Sam-Buddho loke vivatta-c-chado.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/dn/dn.30.rhyt.pts.htm#p3">rhyt</a>]</span> Katamāni ca tāni bhikkhave mahā- <a id="pg143"><span class="f2 g"><b>[143]</b></span></a> purisassa dvattiɱsa mahā-purisa-lakkhaṇāni yehi samannāgatassa mahā-purisassa dve [va] gatiyo honti anaññā?|| ||</p>

					<p class="f4">Sace agāraɱ ajjhāvasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti seyyath'īdaɱ:|| ||</p>

					<p class="f4">Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyantaɱ adaṇḍena asatthena dhammena [samena] abhivijīya ajjhāvasati.|| ||</p>

					<p class="f4">Sace kho pana agārasmā anagāriyaɱ pabbajati arahaɱ hoti Sammā-Sam-Buddho loke vivatta-c-chado.|| ||</p>

					<p class="f4"><span class="f3">[1.]</span> Idha, bhikkhave, mahā-puriso suppati-ṭ-ṭhita-pādo hoti.|| ||</p>

					<p class="f4">Yam pi bhikkhave mahā-puriso suppati-ṭ-ṭhita-pādo hoti||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[2.]</span> Puna ca paraɱ bhikkhave mahā-purisassa heṭṭhā-pāda-talesu cakkāni jātāni honti sahassārāni sanemikāni sanābhikāni sabbākāra-paripūrāni suvibhatt-antarāni.|| ||</p>

					<p class="f4">Yam pi bhikkhave mahā-purisassa heṭṭhā-pāda-talesu cakkāni jātāni honti sahassārāni sanemikāni sanābhikāni sabbākāra-paripūrāni,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[3.]</span> Puna ca paraɱ bhikkhave mahā-puriso āyata-paṇhī hoti.|| ||</p>

					<p class="f4">Yam pi bhikkhave mahā-puriso āyata-paṇhī hoti,||<br />
					idam pi bhikkhave mahā-purissa mahā-purisa-lakkhaṇaɱ bhavati.|| ||</p>

					<p class="f4"><span class="f3">[4.]</span> Puna ca paraɱ bhikkhave mahā-puriso dīgh'aŋgulī hoti.|| ||</p>

					<p class="f4">Yam pi bhikkhave mahā-puriso dīghaŋgulī hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[5.]</span> Puna ca paraɱ bhikkhave mahā-puriso mudu-taluṇa-hattha-pādo hoti.|| ||</p>

					<p class="f4">Yam pi bhikkhave mahā-puriso mudu-taluṇa-hattha-pādo hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[6.]</span> Puna ca paraɱ bhikkhave mahā-puriso jāla-hattha-pādo hoti.|| ||</p>

					<p class="f4">Yam pi bhikkhave mahā-puriso jāla-hattha-pādo hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[7.]</span> Puna ca paraɱ bhikkhave mahā-puriso ussaŋkha-pādo hoti.|| ||</p>

					<p class="f4">Yam pi bhikkhave mahā-puriso ussaŋkha-pādo hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[8.]</span> Puna ca paraɱ bhikkhave mahā-puriso eṇi-jaŋgho hoti.|| ||</p>

					<p class="f4">Yam pi bhikkhave mahā-puriso eṇi-jaŋgho hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[9.]</span> Puna ca paraɱ bhikkhave mahā-puriso ṭhitako'va anonamanto ubhohi pāṇi-talehi jaṇṇukāni parimasati parimajjati.|| ||</p>

					<p class="f4">Yam pi bhikkhave mahā-puriso ṭhitako'va anonamanto ubhohi pāṇi-talehi jaṇṇukāni parimasati parimaccati,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[10.]</span> Puna ca paraɱ bhikkhave mahā-puriso kosohita-vattha-guyho hoti.|| ||</p>

					<p class="f4">Yam pi bhikkhave mahā-puriso kosohita-vattha-guyho hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[11.]</span> Puna ca paraɱ bhikkhave mahā-puriso suvaṇṇa-vaṇṇo hoti||<br />
					kañcana-sannibha-ttaco hoti..|| ||</p>

					<p class="f4">Yam pi bhikkhave mahā-puriso suvaṇṇa-vaṇṇo hoti,||<br />
					kañcana-sannibha-ttaco hoti.||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[12.]</span> Puna ca paraɱ bhikkhave mahā-puriso sukhuma-cchavi hoti||<br />
					sukhumattā chaviyā rajojallaɱ kāye na upalippati.|| ||</p>

					<p class="f4">Yam pi bhikkhave mahā-puriso sukhuma-cchavi hoti,||<br />
					sukhumattā chaviyā rajojallaɱ kāye na upalippati||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><a id="pg144"><span class="f2 g"><b>[144]</b></span></a> <span class="f3">[13.]</span> Puna ca paraɱ bhikkhave mahā-puriso ekeka-lomo hoti,||<br />
					ekekāni lo-māni lomakūpesu jātāni honti.|| ||</p>

					<p class="f4">Yam pi bhikkhave mahā-puriso ekeka-lomo hoti,||<br />
					ekekāni lo-māni lomakūpesu jātāni hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[14.]</span> Puna ca paraɱ bhikkhave mahā-puriso uddhagg-lomo hoti,||<br />
					uddhaggāni lo-māni jātāni nīlāni añjana-vaṇṇāni kuṇḍalā-vattāni padakkhiṇā-vattaka-jātāni honti.|| ||</p>

					<p class="f4">Yam pi bhikkhave mahā-puriso uddhagga-lomo hoti,||<br />
					uddhaggāni lo-māni jātāni nīlāni añjana-vaṇṇāni kuṇḍaḍalā-vattāni padakkhiṇā-vattaka-jātāni honti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[15.]</span> Puna ca paraɱ bhikkhave mahā-puriso brahm'-ujju-gatto hoti.|| ||</p>

					<p class="f4">Yam pi bhikkhave mahā-puriso brahm'-ujju-gatto hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[16.]</span> Puna ca paraɱ bhikkhave mahā-puriso satt'-ussado hoti.|| ||</p>

					<p class="f4">Yam pi bhikkhave mahā-puriso satt'-ussado hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[17.]</span> Puna ca paraɱ bhikkhave mahā-puriso sīha-pubbaddha-kāyo hoti.|| ||</p>

					<p class="f4">Yam pi bhikkhave mahā-puriso sīha-pubbaddha-kāyo hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[18.]</span> Puna ca paraɱ bhikkhave mahā-puriso cit'-antaraɱso hoti.|| ||</p>

					<p class="f4">Yam pi bhikkhave mahā-puriso cit'-antaraɱso hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[19.]</span> Puna ca paraɱ bhikkhave mahā-puriso nigrodha-parimaṇḍalo hoti,||<br />
					yāvatakv assa kāyo||<br />
					tāvatakv assa vyāmo,||<br />
					yāvatakv assa vyāmo||<br />
					tāvatakv assa kāyo.|| ||</p>

					<p class="f4">Yam pi bhikkhave mahā-puriso nigrodha-parimaṇḍalo hoti,||<br />
					yāvatakavassa kāyo,||<br />
					tāvatakv assa vyāmo,||<br />
					yāvatakv assa vyāmo||<br />
					tāvatakv assa kāyo,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[20.]</span> Puna ca paraɱ bhikkhave mahā-puriso samavatta-k-khandho hoti.|| ||</p>

					<p class="f4">Yam pi bhikkhave mahā-puriso samavatta-k-khandho hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[21.]</span> Puna ca paraɱ bhikkhave mahā-puriso easaggas'-aggī hoti.|| ||</p>

					<p class="f4">Yam pi bhikkhave mahā-puriso easaggas'-aggī hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[22.]</span> Puna ca paraɱ bhikkhave mahā-puriso sīha-hanu hoti.|| ||</p>

					<p class="f4">Yam pi bhikkhave mahā-puriso sīha-hanu hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[23.]</span> Puna ca paraɱ bhikkhave mahā-puriso cattārīsa-danto hoti.|| ||</p>

					<p class="f4">Yam pi bhikkhave mahā-puriso cattārīsa-danto hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[24.]</span> Puna ca paraɱ bhikkhave mahā-puriso sama-danto hoti.|| ||</p>

					<p class="f4">Yam pi bhikkhave mahā-puriso sama-danto hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[25.]</span> Puna ca paraɱ bhikkhave mahā-puriso avivara-danto hoti.|| ||</p>

					<p class="f4">Yam pi bhikkhave mahā-puriso avivara-danto hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[26.]</span> Puna ca paraɱ bhikkhave mahā-puriso susukka-dāṭho hoti.|| ||</p>

					<p class="f4">Yam pi bhikkhave mahā-puriso susukka-dāṭho hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[27.]</span> Puna ca paraɱ bhikkhave mahā-puriso pahūta-jivho hoti.|| ||</p>

					<p class="f4">Yam pi bhikkhave mahā-puriso pahūta-jivho hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[28.]</span> Puna ca paraɱ bhikkhave mahā-puriso brahma-ssaro hoti.|| ||</p>

					<p class="f4">Yam pi bhikkhave mahā-puriso brahma-ssaro hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[29.]</span> Puna ca paraɱ bhikkhave mahā-puriso karavīkabhiṇī hoti.|| ||</p>

					<p class="f4">Yam pi bhikkhave mahā-puriso karavīkabhiṇī hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[30.]</span> Puna ca paraɱ bhikkhave mahā-puriso abhinīla-netto hoti.|| ||</p>

					<p class="f4">Yam pi bhikkhave mahā-puriso abhinīla-netto hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[32.]</span> Puna ca paraɱ bhikkhave mahā-puriso go-pamukho hoti.|| ||</p>

					<p class="f4">Yam pi bhikkhave mahā-puriso go-pamukho hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><span class="f3">[32.]</span> Puna ca paraɱ bhikkhave mahā-puriso uṇṇā bhamuk-antare jātā hoti odātā mudu-tūla-sannibhā.|| ||</p>

					<p class="f4">Yam pi bhikkhave mahā-puriso uṇṇā bhamuk-antare jātā hoti odātā mudu-tula-sannibhā,||<br />
					idam pi bhikkhave mahā-purisassa mahā-purisa-lakkhaṇaɱ bhavati.|| ||</p>

					<p class="f4"><a id="pg145"><span class="f2 g"><b>[145]</b></span></a> <span class="f3">[33.]</span> Puna ca paraɱ bhikkhave mahā-puriso uṇhīsa-sīso hoti.|| ||</p>

					<p class="f4">Yam pi bhikkhave mahā-puriso uṇhīsa-sīso hoti,||<br />
					idam pi bhikkhave mahā-purisassa mahā-purisa-lakkhaṇaɱ bhavati|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/dn/dn.30.rhyt.pts.htm#p4">rhyt</a>]</span> Imāni kho tāni bhikkhave dvattiɱsa mahā-purisassa mahā-purisa-lakkhaṇāni yehi samannāgatassa mahā-purisassa dveva gatiyo bhavanti anaññā.|| ||</p>

					<p class="f4">Sace agāraɱ ajjhāvasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado|| ||</p>

					<p class="f4">Imāni kho bhikkhave dvattiɱsa mahā-purisassa mahā-purisa-lakkhaṇāni bāhirakā pi isayo dhārenti.|| ||</p>

					<p class="f4">No ca kho te jānanti 'imassa kammassa katattā imaɱ lakkhaṇaɱ paṭilabhantī' ti.|| ||</p>

					<p class="f4"><b>Suppati-ṭ-ṭhitapādalakkhaṇaɱ (1)</b></p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/dn/dn.30.rhyt.pts.htm#p5">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ puramaɱ niketaɱ pubbe manussa-bhūto samāno daḷha-samādāno ahosi,||<br />
					kusalesu dhammesu avatthita samādāno,||<br />
					kāya-sucarite vacī-sucarite mano-sucarite,||<br />
					dāna-saɱvibhāge sīla-samādāne uposathupavāse matteyyatāya petteyyatāya sāmaññatāya brahmaññatāya kule jeṭṭhāpacāyitāya aññataraññataresu ca adhikusalesu <a id="pg146"><span class="f2 g"><b>[146]</b></span></a> dhammesu,||<br />
					so tassa kammassa katattā upacitattā ussannattā vipulantā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gadhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imaɱ mahā-purisa-lakkhaṇaɱ paṭilabhati,||<br />
					suppati-ṭ-ṭhita-pādo hoti,||<br />
					samaɱ pādaɱ bhūmiyaɱ nikkhipati,||<br />
					samaɱ uddharati,||<br />
					samaɱ sabbā-vantehi pāda-talehi bhūmiɱ phusati.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/dn/dn.30.rhyt.pts.htm#p6">rhyt</a>]</span> So tena lakkhaṇena samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaɱ:||<br />
					Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ|| ||</p>

					<p class="f4">Paro-sahassaɱ kho pan'assa puttā bhavanti surā vīr'-aŋga-rūpā parasena-ppamaddanā,||<br />
					so imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena ahivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Avikkhamhiyo hoti kenaci manussabhūtena paccattikena paccāmittena.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado,||<br />
					Buddho samāno kiɱ labhati?|| ||</p>

					<p class="f4">Avikkhamabhiyo hoti<br />
					abbhantarehi vā bāhirehi vā paccatthikehi paccāmittehi rāgena vā dosena vā mohena vā samaṇena <a id="pg147"><span class="f2 g"><b>[147]</b></span></a> vā brāhmaṇena vā devena vā Mārena vā Brahmunā vā kenaci vā lokasmiɱ.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā avoca.|| ||</p>

					<p class="f4">Tatth'etaɱ vuccati:</p>

							<p class="f4 in2">Sacce ca dhamme ca dame ca saɱyame||<br />
							Soceyya sīlālayuposathesu ca,||<br />
							Dāne ahiɱsāya asāhase rato||<br />
							daḷhaɱ samādāya samattamācari|| ||</p>

							<p class="f4 in2">So tena kammena divaɱ apakkami||<br />
							Sukhaɱ ca khiḍḍāratiyo ca avahi tato cavitvā punarāgato idha||<br />
							Samehi pādehi phusī vasundharaɱ|| ||</p>

							<p class="f4 in2">Byākaɱsu veyyañjanikā samāgatā||<br />
							Samappatiṭṭhassa na hoti khambhanā,||<br />
							Gihi'ssa vā pabba-jitassa vā puna||<br />
							Taɱ lakkhaṇaɱ bhavati tadatthajotakaɱ|| ||</p>

							<p class="f4 in2">Akkhambhiyo hoti agāramāvasaɱ||<br />
							Parābhibhu sattubhī sattumaddano,||<br />
							Manussabhūtenidha hoti kenaci||<br />
							Akkhamhiyo tassa phalena kammuno|| ||</p>

							<p class="f4 in2">Sace ca pabbajjamupeti tādiso||<br />
							Nekkhammachandābhirato vicakkhaṇo,||<br />
							Aggo na so gacchati jātu khambhataɱ||<br />
							Naruttamo esahi tassa dhammatā' ti|| ||</p>

					<p class="f4">Pādatalesu cakkalakkhaṇaɱ (2)</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/dn/dn.30.rhyt.pts.htm#p7">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno <a id="pg148"><span class="f2 g"><b>[148]</b></span></a> bahu-janassa sukhāvaho ahosi,||<br />
					ubbegaɱ uttāsaɱ bhayaɱ apanuditā dhammikaɱ ca rakkāvaraṇaguttiɱ saɱvidhātā saparivāraɱ ca dānaɱ adāsi.|| ||</p>

					<p class="f4">So tassakammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gadhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imaɱ mahā-purisa-lakkhaṇaɱ paṭilabhati.|| ||</p>

					<p class="f4">Heṭṭhā pādatalesu cakkāni jātāni honti sahassārāni sanemikāni sanābhikāni sabbākāra-paripūrāni suvihattantarāni.|| ||</p>

					<p class="f4">So tena lakkhaṇena samannāgato sace agāraɱ ajjhāvasati,||<br />
					rājā hoti cakkavatatī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Mahāparivāro hoti,||<br />
					mahā'ssa honti parivārā brāhmaṇa-gahapatikā negamajāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaɱ labhati|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Mahāparivāro hoti,||<br />
					mahā'ssa honti parivārā bhikkhū bhikkhuniyo upāsakā upāsikāyo devā manussā Asurā nāgā gadhabbā.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā āvoca Tatth'etaɱ vuccati:</p>

							<p class="f4">Pure puratthā purimāsu jātisu||<br />
							manussa-bhūto bahunaɱ sukhāvaho,||<br />
							Ubbega-uttāsa-bhayāpanūdano||<br />
							Guttīsu rakkhāvaraṇesu ussuko|| ||</p>

							<p class="f4"><a id="pg149"><span class="f2 g"><b>[149]</b></span></a> So tena kammena divaɱ samakkami||<br />
							Sukhañca khiḍḍā ratiyo ca anvabhī,||<br />
							Tato civitvā punarāgato idha||<br />
							Cakkāni pādesu duvesu vindati||<br />
							Samantanemīni sahassarāni ca|| ||</p>

							<p class="f4">Byākaɱsu veyyañjanikā samāgatā,||<br />
							Disvā kumāraɱ satapuññalakkhaṇaɱ||<br />
							Parivāravā hessati sattumaddano||<br />
							Tathā hi cakkāni samantanemini|| ||</p>

							<p class="f4">Sace na pabbajjamupeti tādiso,||<br />
							Vatteti cakkaɱ paṭhaviɱ pasāsati||<br />
							Tassānuyuttā'dha1 bhavanti khattiyā||<br />
							Mahāyasaɱ samparivārayanti naɱ|| ||</p>

							<p class="f4">Sace ca pabbajjamupeti tādiso,||<br />
							Nekkhammachandābhirato vicakkhaṇo||<br />
							Devāmanussā surasakka rakkhasā||<br />
							Gadhabbanāgā vihagā catu-p-padā||<br />
							Anuttaraɱ deva-manussapūjitaɱ||<br />
							Mahāyasaɱ samparivārayanti nanti|| ||</p>

					<p class="f4">Āyatapaṇahitādini tīni lakkhaṇāni (3-5)</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/dn/dn.30.rhyt.pts.htm#p8">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno pāṇāti-pātaɱ pahāya pāṇāti-pātā paṭivirato ahosi,||<br />
					nihitadaṇeḍā nihita-sattho lajjī dayāpanto sabba-pāṇabhūtahitānukampi vihāsi,||<br />
					so tassa kammassa katattā upacitattā ussantattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gadhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni tīṇi māhā-purisa- <a id="pg150"><span class="f2 g"><b>[150]</b></span></a> lakkhaṇāni paṭilabhati,||<br />
					āyata-paṇhī ca hoti dīghaŋgulī ca Brahmuju-gatto ca.|| ||</p>

					<p class="f4">So tehi lakkhaṇehi samannāgato,||<br />
					sace agāraɱ ajjhāvasati,||<br />
					rājā hoti Cakka-vatti dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Dīghāyuko hoti viraṭṭhitiko,||<br />
					dīghamāyumpāleti.|| ||</p>

					<p class="f4">Na sakkā hoti antarā jīvitā vorepetuɱ kenaci manussabhūtena pacc'atthi-kena paccāmittena.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Dīghāyuko hoti cira-ṭ-ṭhitiko,||<br />
					dīghamāyumpāleti,||<br />
					na sakkā hoti antarā jīvitā voropetuɱ paccatthikehi paccāmittehi samaṇena vā brāhmaṇena vā devena vā mārena vā brahmunā vā kenaci vā lokasmiɱ.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā avoca.|| ||</p>

					<p class="f4">Tatth'etaɱ vuccati:</p>

					<p class="f4">Maraṇavadha bhayattano viditvā||<br />
					Paṭivirato paramāraṇāyahosi||<br />
					Tena sucaritena saggamagamā||<br />
					Sukataphalavipākamanuhosi|| ||</p>

					<p class="f4">Caviya punaridhāgato samāno||<br />
					Paṭilabhati idha tīṇi lakkhaṇāni,||<br />
					Bhavati vipuladīghapāsaṇabhiko||<br />
					Brahmā'va sūju subho sujātagatto|| ||</p>

					<p class="f4">Subhujo susu susaṇṭhito sujāto||<br />
					Mudu-taeṇaŋ-guliy'assa honti dīghā,||<br />
					<a id="pg151"><span class="f2 g"><b>[151]</b></span></a> tīhi purisa-varagga-lakkhaṇehi||<br />
					Cira-yapanāya kumāramādiyanti|| ||</p>

					<p class="f4">Bhavati yadi gihī ciraɱ yapeti||<br />
					Cirataraɱ pabbajati yadi tato hi||<br />
					Yāpayati vasiddhi bhāvanāya||<br />
					Iti dīghāyukatāya tannimittanti|| ||</p>

					<p class="f4">Satatussadatālakkhaṇaɱ (6)</p>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/dn/dn.30.rhyt.pts.htm#p9">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno dātā ahosi paṇītānaɱ rasitānaɱ khādanīyānaɱ bhojanīyānaɱ sāyanīyānaɱ lehanīyānaɱ pānānaɱ,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imaɱ mahā-purisa-lakkhaṇaɱ paṭilabhati,||<br />
					satt'-ussado hoti.|| ||</p>

					<p class="f4">Sattassa ussadā honti: uhosu hatthesu ussadā honti,||<br />
					uhosu pādosu ussadā honti,||<br />
					uhosu aɱsakūṭesu ussadā honti,||<br />
					khadhe ussadā hoti.|| ||</p>

					<p class="f4">So tena lakkhaṇena samannāgato sace agāraɱ ajjhāvasati rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Lābhī hoti paṇītānaɱ rasitānaɱ khādanīyānaɱ bhojanīyānaɱ sāyanīyānaɱ lehanīyānaɱ pānānaɱ.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Lābhī hoti paṇītānaɱ rasitānaɱ khādanīyānaɱ bhojanīyānaɱ sāyanīyānaɱ lehanīyānaɱ pānānaɱ.|| ||</p>

					<p class="f4">Buddho samāno idaɱ labhati.|| ||</p>

					<p class="f4"><a id="pg152"><span class="f2 g"><b>[152]</b></span></a> Etam atthaɱ Bhagavā avoca.|| ||</p>

					<p class="f4">Tatth'etaɱ vuccati:</p>

							<p class="f4">Khajjabhojanaɱ atha leyyasāyiyaɱ||<br />
							Uttamaggarasadāyako ahu||<br />
							Tena so sucaritena kammunā||<br />
							Nandane ciramahippamodati|| ||</p>

							<p class="f4">Sattavussado idhādhigacchati||<br />
							Hatthapādamudutalañca vindati,||<br />
							Āhu byañjana-nimittakovidā||<br />
							Khajja bhojja rasa-lābhitāya naɱ|| ||</p>

							<p class="f4">Taɱ gihi'ssapi tadatthajotakaɱ||<br />
							Pabbajampi ca tadādhigacchati,||<br />
							Khajjabhojanassa lābhiruttamaɱ||<br />
							Āhu sabbagihibadhanacchidanti|| ||</p>

					<p class="f4">Karacaraṇamudutājālatālakkhaṇāni (7-8)</p>

					<p class="f4"><span class="f3">[<a id="p10">10</a>][<a href="../../../dhamma-vinaya/pts/dn/dn.30.rhyt.pts.htm#p10">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno catūhi saŋgahavatthūhi janaɱ saŋgāhako ahosi dānena peyyavajjena1 attha-cariyāya samān'attatāya,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni <a id="pg153"><span class="f2 g"><b>[153]</b></span></a> dve mahā-purisa-lakkhaṇāni paṭilabhati,||<br />
					mudutaeṇahatthapādo ca hoti jāla-hattha-pādo ca.|| ||</p>

					<p class="f4">So tehi lakkhaṇehi samannāgato,||<br />
					sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni sattaratanāni bhavanti,||<br />
					seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā,||<br />
					so imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Susaŋgahita-parijano hoti,||<br />
					susaŋgahitāssa honti brāhmaṇa-gahapatikā negamajāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Susaŋgahita-parijano hoti,||<br />
					susaŋgahitā'ssa honti bhikkhū bhikkhūṇiyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavāavoca.|| ||</p>

					<p class="f4">Tatth'etaɱ vuccati:</p>

							<p class="f4">Dānampi c'atthacariyatañ ca||<br />
							Piyavadanaɱ ca samānachandataɱ ca||<br />
							Kariya cariya susaŋgahaɱ bahunnaɱ||<br />
							Anavamatena guṇena yāti saggaɱ|| ||</p>

							<p class="f4">Vacīya punaridhāgato samāno||<br />
							Karacaraṇamudutalañca jālino ca,||<br />
							Atirucirasuvaggudassaneyyaɱ||<br />
							Paṭilabhati daharo susu kumāro|| ||</p>

							<p class="f4"><a id="pg154"><span class="f2 g"><b>[154]</b></span></a> Bhavati parijanassavo vidheyyo||<br />
							Mahimiva māvasate1 susaŋgahīto,||<br />
							Piyavadu hitasukhataɱ jigiɱsamāno||<br />
							Agirucitāni guṇāni ācaranto.|| ||</p>

							<p class="f4">Yadi ca jahati sabba-kāma-bhogaɱ||<br />
							Kathayati dhammakathaɱ jino janassa,||<br />
							Vacanapaṭikarassabhi-p-pasannā||<br />
							Sutvā dhammanu-Dhammamācarantī ti</p>

					<p class="f4">Ussaŋkhapādauddhaggalomatālakkhaṇāni (9-10)</p>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/dn/dn.30.rhyt.pts.htm#p11">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno bahuno janassa atthūpasaɱhitaɱ dhamm'ūpasaɱhitaɱ vācambhāsitā ahosi,||<br />
					bahu-janaɱ nidaɱsesi,||<br />
					pāṇīnaɱ hitasukhāvaho dhammayāgī,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni dve mahā-purisa-lakkhaṇāni paṭilabhati,||<br />
					ussaŋkha-pādo ca hoti uddhagga-lomo ca.|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Aggo ca hoti seṭṭho ca pāmokkho ca uttamo ca pavaroca kāma-bhogīnaɱ.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Aggo ca hoti seṭṭho ca pāmokkho ca uttamo ca pavaro ca sabbasattānaɱ.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4"><a id="pg155"><span class="f2 g"><b>[155]</b></span></a> Attha-dhamma-saɱhitaɱ pure giraɱ||<br />
							Erayaɱ bahu-janaɱ nidaɱsayī,||<br />
							Pāṇīnaɱ hitasukhāvaho ahū||<br />
							Dhammayāgamayajī6 amaccharī|| ||</p>

							<p class="f4">Tena so sucaritena kammunā||<br />
							Sugatiɱ vajati tattha modati||<br />
							Lakkhaṇāni ca duve idhāgato||<br />
							Uttamappamukhatāya1 vindati|| ||</p>

							<p class="f4">Ubbhamuppatitalomavāsaso||<br />
							Pādagaṇṭhirahū sādu saṇṭhitā,||<br />
							Maɱsalohitā citā tacotthaṭā||<br />
							Uparivaraṇā ca sohanā2ahu|| ||</p>

							<p class="f4">Gehamāvasati ce tathāvidho||<br />
							Aggataɱ vajati kāma-bhoginaɱ,||<br />
							Tena uttarītaro na vijjati||<br />
							Jambudīpam ahibhuyya irīyati|| ||</p>

							<p class="f4"><a id="pg156"><span class="f2 g"><b>[156]</b></span></a> Pabbajam pi ca anomanikkamo||<br />
							Aggataɱ vajati sabbapāṇinaɱ,||<br />
							Tena uttarītaro na vijjati||<br />
							Sabba-lokamahibhuyya viharatī'ti|| ||</p>

					<p class="f4">Eṇījaŋghalakkhaṇaɱ (11)</p>

					<p class="f4"><span class="f3">[<a id="p12">12</a>][<a href="../../../dhamma-vinaya/pts/dn/dn.30.rhyt.pts.htm#p12">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno sakkaccaɱ vācetā ahosi sippaɱ vā vijjaɱ vā caraṇaɱ vā kammaɱ vā,||<br />
					'kinti me khippaɱ vijāneyyuɱ,||<br />
					kin' ti.e khippaɱ paṭipajjeyyuɱ na ciraɱ kilisseyyunti|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno idaɱ mahā-purisa-lakkhaṇaɱ paṭilabhati,||<br />
					eṇi-jaŋgho hoti.|| ||</p>

					<p class="f4">So tena lakkhaṇe samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Yāni tāni rājā-rahāni rājaŋgāni rājūpabhogāni rājanucchavikāni,||<br />
					tāni khippaɱ paṭilabhati.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Yāni tāni samaṇārahāni samaṇaŋgāni samanūpabhogāni samaṇānucchavikāni,||<br />
					tāni khippaɱ paṭilabhati.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Sippesu vijjā-caraṇesu kammasu||<br />
							Kathaɱ vijāneyyu lahun ti? icchati||<br />
							<a id="pg157"><span class="f2 g"><b>[157]</b></span></a> yatūpaghātāya na hoti kassaci||<br />
							Vāceti khippaɱ na ciraɱ kilissati|| ||</p>

							<p class="f4">Taɱ kammaɱ katvā kusalaɱ sukhudrayaɱ||<br />
							Chaŋghā manuññā labhate susaṇṭhitā,||<br />
							Vaṭṭā sujātā anupubbamuggatā||<br />
							Uddhaggalomā sukhumattacotthaṭā|| ||</p>

							<p class="f4">Eṇeyyajaŋgho'ti tamāhu puggalaɱ||<br />
							Sampattiyā khippamidāhu lakkhaṇaɱ,||<br />
							Gehānulo-māni yadābhikankhati||<br />
							Apabbajaɱ khippamidhādhigacchati|| ||</p>

							<p class="f4">Sace va pabbajjamupeti tādiso||<br />
							Nekkhammachandābhirato vicakkhaṇo,||<br />
							Anucchavikassa yadānulomikaɱ||<br />
							Taɱ vindati khippamanomavikkamo' ti.</p>

					<p class="f4">Subumacchavilakkhaṇaɱ (12)</p>

					<p class="f4"><span class="f3">[<a id="p13">13</a>][<a href="../../../dhamma-vinaya/pts/dn/dn.30.rhyt.pts.htm#p13">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno samaṇaɱ vā brāhmaṇaɱ vā upasankamitvā paripucchitā ahosi: kiɱ bhante kusalaɱ,||<br />
					kiɱ akusalaɱ,||<br />
					kiɱ sāvajjaɱ,||<br />
					kiɱ anavajjaɱ,||<br />
					kiɱ sevitabbaɱ,||<br />
					kiɱ nasevitabbaɱ,||<br />
					kimme karīyamānaɱ dīgha-rattaɱ ahitāya dukkhāya assa,||<br />
					kiɱ vā pana me karīyamānaɱ dīgha-rattaɱ hitāya sukhāya assā' ti?|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno idaɱ mahā-purisa-lakkhaṇaɱ paṭilabhati,||<br />
					<a id="pg158"><span class="f2 g"><b>[158]</b></span></a> sukhuma-cchavī hoti,||<br />
					sukhumattā chaviyā rajojallaɱ kāye na upalippati.|| ||</p>

					<p class="f4">So tena lakkhaṇena samannāgato,||<br />
					sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Mahāpañño hoti,||<br />
					nāssa hoti koci paññāya sadiso vā,||<br />
					seṭṭho vā kāma-bhoginaɱ.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Mahāpañño hoti,||<br />
					puthupañño hāsapañño javanapañño tikkhapañño nibbedhika-pañño.|| ||</p>

					<p class="f4">Nāssa hoti koci paññāya sadiso vā,||<br />
					seṭṭho vā sabbasattānaɱ.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Pure puratthā purimāsu jātisu||<br />
							Aññātu-kāmo paripucchitā ahu,||<br />
							Sussūsitā pabba-jitaɱ upāsitā||<br />
							Atthantaro atthakathaɱ nisāmayi|| ||</p>

							<p class="f4">Paññāpaṭilābhagatena1 kammunā||<br />
							manussa-bhūto sukhumacchavī ahu,||<br />
							Byākaɱsu uppāda-nimittakovidā||<br />
							Sukhumāni atthāni avecca dakkhati|| ||</p>

							<p class="f4">Sace na pabbajjamupeti tādiso||<br />
							Vatteti cakkaɱ paṭhaviɱ passāti||<br />
							Atthānusatthīsu pariggahesu ca||<br />
							Na tena seyyo sadiso va vijjati|| ||</p>

							<p class="f4"><a id="pg159"><span class="f2 g"><b>[159]</b></span></a> Sace ca pabbajjam upeti tādiso||<br />
							Nekkhammachandābhirato vicakkhaṇe,||<br />
							Paññāvisiṭṭhaɱ labhate anuttaraɱ||<br />
							Pappoti bodhiɱ varabhurimedhaso' ti|| ||</p>

					<p class="f4">Suvaṇṇavaṇṇatālakkhaṇaɱ (13)</p>

					<p class="f4"><span class="f3">[<a id="p14">14</a>][<a href="../../../dhamma-vinaya/pts/dn/dn.30.rhyt.pts.htm#p14">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno akkodhano ahosi anupāyāsabahulo,||<br />
					bahumpi vutto samāno nābhisajji,||<br />
					na kuppi,||<br />
					na vyāpajji,||<br />
					nappatitthayi,||<br />
					na kopañ ca dosañ ca a-p-paccayañ ca pātvākāsi.|| ||</p>

					<p class="f4">Dātā ca ahosi sukhumānaɱ mudukānaɱ attharaṇānaɱ pāpuraṇānaɱ khoma-sukhumānaɱ kappāsika-sukhumānaɱ koseyya-sukhumānaɱ kambala-sukhumānaɱ.|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno idaɱ mahā-purisa-lakkhaṇaɱ paṭilabhati,||<br />
					suvaṇṇavaṇno hoti kañcana-sannibha-ttaco.|| ||</p>

					<p class="f4">So tena lakkhaṇe samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Lābhī hoti sukhumānaɱ mudukānaɱ attharaṇānaɱ pāpuraṇānaɱ khoma-sukhumānaɱ kappāsika-sukhumānaɱ koseyya-sukhumānaɱ kambala-sukhumānaɱ.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Lābhī hoti sukhumānaɱ mudukānaɱ attharaṇānaɱ pāpuraṇānaɱ khoma-sukhumānaɱ kappāsika-sukhumānaɱ koseyya-sukhumānaɱ kambala-sukhumānaɱ.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Akko'dhañ ca adhiṭṭhahi adāsi ca||<br />
							dānaɱ vatthāni ca sukhumāni succhavīni.||<br />
							<a id="pg160"><span class="f2 g"><b>[160]</b></span></a> purimatara-bhave thito abhivissajji||<br />
							mahim iva suro abhivassaɱ</p>

							<p class="f4">Taɱ katvāna ito cuto divaɱ||<br />
							Uppajja sukataphalavipākamanubhutvā,||<br />
							Kaṇakatanusannibho idhābhibhavati||<br />
							Suravarataroriva Indo|| ||</p>

							<p class="f4">Gehamā vasati naro apabbajja||<br />
							Micchā mahati-mahiɱ anusāsatī||<br />
							Pasayha sa hī ca sattaratanaɱ||<br />
							Paṭilabhati vimala sukhuma-cchaviɱ suciñca|| ||</p>

							<p class="f4">Lābhī acchādana-vattha-mokkha-pāpuraṇānaɱ||<br />
							Bhavati sadi anagāriyataɱ upeti||<br />
							Sa hi purima-kata-phalaɱ anubhavati||<br />
							Na bhavati katassa panāso' ti|| ||</p>

					<p class="f4">Kosohitavatthaguyhatālakkhaṇaɱ (14)</p>

					<p class="f4"><span class="f3">[<a id="p15">15</a>][<a href="../../../dhamma-vinaya/pts/dn/dn.30.rhyt.pts.htm#p15">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbemanussa-bhūto samāno cirappanaṭṭhe sucirappavāsino ñātī mitte suhajje sakhino samānetā ahosi,||<br />
					mātarampi puttena samānetā ahosi,||<br />
					puttampi mātarā samānetā ahosi,||<br />
					pitarampī <a id="pg161"><span class="f2 g"><b>[161]</b></span></a> puttena samānetā ahosi,||<br />
					puttampi pitarā samānetā ahosi,||<br />
					bhātarampi bhātarā samānetā ahosi,||<br />
					bhātarampi bhaginiyā samānetā ahosi,||<br />
					bhaginimpi bhātarā samānetā ahosi,||<br />
					samaŋgīkatvā ca abbhanumoditā ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno idaɱ mahā-purisa-lakkhaṇaɱ paṭilabhati,||<br />
					kosohita-vattha-guyho hoti.|| ||</p>

					<p class="f4">So tena lakkhaṇena samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Pahūtaputto hoti,||<br />
					Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Pahūtaputto hoti anekasahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">Buddho samāno idaɱ labhati.|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Pure puratthā purimāsu jātisu||<br />
							Cirappanaṭṭhe sucirappavāsino,||<br />
							ñātī suhajje sakhino samānayī||<br />
							Samaŋgikatvā5 anumoditā ahu</p>

							<p class="f4">So tena kammena divaɱ apakkami2||<br />
							Sukhañca khiḍḍā ratiyo ca avabhī|| ||||<br />
							Tato cavitvā punarāgato idha||<br />
							Kosohitaɱ vindati vattha-chādiyaɱ|| ||</p>

							<p class="f4"><a id="pg162"><span class="f2 g"><b>[162]</b></span></a> Pahūtaputto bhavatī tathāvidho||<br />
							Paro-sahassaɱ ca bhavanti atrajā|| ||||<br />
							Sūrā ca vīrā ca amittatāpanā||<br />
							Gihi'ssa pītiɱ jananā piyaɱvadā|| ||</p>

							<p class="f4">Bahutarā pabba-jitassa irīyato||<br />
							Bhavanti puttā vacanānusārino|| ||||<br />
							Gihi'ssa vā pabba-jitassa vā puna||<br />
							Taɱ lakkhaṇaɱ bhavati tadattha-jotakan ti|| ||</p>

					<p class="f4"><span class="f3">[<a id="p16">16</a>][<a href="../../../dhamma-vinaya/pts/dn/dn.30.rhyt.pts.htm#p16">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno mahājanasaŋgahaɱ same-k-khamāno samaɱ jānāti,||<br />
					sāmaɱ jānāti,||<br />
					purisaɱ jānāti,||<br />
					purisavisesaɱ jānāti ayamidamarahati ayamidamarahatī'ti.|| ||</p>

					<p class="f4">Tattha tattha purisavisesakaro pure ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni dve mahā-purisa-lakkhaṇāni paṭilabhati,||<br />
					nigrodha-parimaṇḍalo ca hoti ṭhitako'va anonamanto ubhohī pāṇītalehi jaṇṇukāni parimasati parimajjati.|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ <a id="pg163"><span class="f2 g"><b>[163]</b></span></a> labhati?|| ||</p>

					<p class="f4">Aḍḍho hoti maha-d-dhano mahā-bhogo pahūta-jāta-rūpa-rajato pahūta-vitt'upakaraṇo pahūta-dhana-dhañño paripuṇṇa-kosa-koṭṭh'āgāro.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Aḍḍho hoti maha-d-dhano mahā-bhogo.|| ||</p>

					<p class="f4">Tass'imāni dhanāni honti,||<br />
					seyyath'īdaɱ saddhā-dhanaɱ sīla-dhanaɱ hirī-dhanaɱ ottappa-dhanaɱ suta-dhanaɱ cāga-dhanaɱ paññā-dhanaɱ,||<br />
					Buddho samāno idaɱ labhati.|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Tuliya paṭiviciya cinnayitvā||<br />
							Maha-jana-saŋgahanaɱ same-k-khamāno,||<br />
							Ayamidamarahatīti tattha tattha||<br />
							Purisavisesakaro pure ahosi|| ||</p>

							<p class="f4">Sa hi ca pana ṭhito anonamanto||<br />
							Phusati karehi ubhohi jaṇṇukāni,||<br />
							Mahiruhaparimaṇḍalo ahosi||<br />
							Sucaritakamma-vipākasesakena|| ||</p>

							<p class="f4">Bahuvividha nimitta lakkhaṇaññū||<br />
							Abhinipuṇā manujā viyākariɱsu,||<br />
							Bahuvividhāni gihīnamarahāni||<br />
							Paṭilabhati daharo susū kumāro,</p>

							<p class="f4"><a id="pg164"><span class="f2 g"><b>[164]</b></span></a> Idha mahīpa' ti.sa kāma-bhogī||<br />
							Gihipaṭirūpakā bahū bhavanti,||<br />
							Yadi ca jahati sabba-kāma-bhogaɱ||<br />
							Labhati anuttaramuttamaɱ dhanagganti|| ||</p>

					<p class="f4">Sīhapubbaddhakāyādīni tīṇi lakkhaṇāni (17-19)</p>

					<p class="f4"><span class="f3">[<a id="p17">17</a>][<a href="../../../dhamma-vinaya/pts/dn/dn.30.rhyt.pts.htm#p17">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno bahuno janassa atthakāmo ahosi hitakāmo phāsukāmo yoga-k-khemakāmo 'kinti me saddhāya vaḍḍheyyuɱ,||<br />
					sīlena vaḍḍheyyuɱ,||<br />
					sutena vaḍḍheyyuɱ,||<br />
					cāgena caḍḍheyyuɱ,||<br />
					dhammena vaḍḍheyyuɱ,||<br />
					paññāya vaḍḍheyyuɱ dhana-dhaññena caḍḍheyyuɱ,||<br />
					khetta-vatthunā vaḍḍheyyuɱ,||<br />
					dvi-padacatu-p-padehi vaḍḍheyyuɱ,||<br />
					putta-dārehi vaḍḍheyyuɱ,||<br />
					dāsakammakaraporisehi vaḍḍheyyuɱ,||<br />
					ñātīhi vaḍḍheyyuɱ,||<br />
					mittehi vaḍḍheyyuɱ,||<br />
					bandhavehi vaḍḍheyyunti|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni tīṇi mahā-purisa-lakkhaṇāni paṭilabhati,||<br />
					sīha-pubbaddha-kāyo ca hoti cit'-antaraɱso ca samavatta-k-khandho ca.|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4"><a id="pg165"><span class="f2 g"><b>[165]</b></span></a> Aparihāna-dhammo hoti,||<br />
					na parihāyati dhana-dhaññena khetta-vatthunā dīpadacatu-p-padehi putta-dārehi dāsakammakaraporisehi ñātīhi mittehi bandhavehi.|| ||</p>

					<p class="f4">Na parihāyati sabbasampattiyā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati, arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Aparihāna-dhammo hoti,||<br />
					na parihāyati saddhāya sīlena sutena cāgena paññāye na parihāyati sabbasampattiyā.|| ||</p>

					<p class="f4">Buddho samāno idaɱ labhati|| ||||<br />
					Etam atthaɱ Bhagavā avoca.|| ||</p>

					<p class="f4">Tatth'etaɱ vuccati:</p>

							<p class="f4">Saddhāya sīlena sutena buddhiyā||<br />
							Cāgena dhammena bahūhi sādhuhi||<br />
							Dhanena dhaññena ca khetta-vatthunā||<br />
							Puttehi dārehi catu-p-padehi ca|| ||</p>

							<p class="f4">ñātīhi mittemi ca bandhavehi ca||<br />
							Balena vaṇṇena sukhena cūbhayaɱ,||<br />
							Kathaɱ na hāyyeɱ pare'ti icchati||<br />
							Idaɱ samiddhaɱ ca2 panābhikankhati|| ||</p>

							<p class="f4">Sa sīhapubbaddhasusaṇṭhito ahu||<br />
							Samavattak-khandho ca cit'-antaraɱso||<br />
							Pubbe suciṇṇena katena kammunā||<br />
							Aha niyaɱ pubba-nimittamassataɱ|| ||</p>

							<p class="f4">Gihī pi dhaññena dhanena vaḍḍhati||<br />
							Puttehi dārehi catu-p-padehi ca,||<br />
							Akiñ cano pabba-jito anuttaraɱ||<br />
							Pappoti bodhiɱ asahāna-dhammatan ti.</p>

					<p class="f4">Rasaggasaggitālakkhaṇaɱ (20)</p>

					<p class="f4"><a id="pg166"><span class="f2 g"><b>[166]</b></span></a> <span class="f3">[<a id="p18">18</a>][<a href="../../../dhamma-vinaya/pts/dn/dn.30.rhyt.pts.htm#p18">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno sattānaɱ aviheṭhakajātiko ahosi pāṇinā vā leḍḍunā vā daṇḍena vā satthena vā,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imaɱ mahā-purisa-lakkhaṇaɱ paṭilabhati,||<br />
					easaggas'-aggī hoti,||<br />
					uddhaggāssa rasaharaṇīyo gīvāya jātā honti samāvāhiniyo.|| ||</p>

					<p class="f4">So tena lakkhaṇena samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Appābādho hoti appātaŋko samavepākiniyā gahaniyā samannāgato nātisītāya nāccuṇhāya.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Appābādho hoti appātaŋko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya.|| ||</p>

					<p class="f4">Buddho samāno idaɱ labhati|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Na pāṇidaṇḍehi panātha leḍḍunā||<br />
							Satthena vā maraṇavadhena vā puna,||<br />
							Ubbādhanāya paritajjanāya vā||<br />
							Na heṭhayī janatamaheṭhako ahu|| ||</p>

							<p class="f4">Ten'eva so sugatisu pecca modati||<br />
							Sukhapphalaɱ kariya sukhāni vivdati,||<br />
							<a id="pg167"><span class="f2 g"><b>[167]</b></span></a> sampajjasā rasa-haraṇī susaṇaṭhitā||<br />
							Idhāgato labhati ras'aggasaggitaɱ|| ||</p>

							<p class="f4">Tenāhu naɱ atinipuṇā vicakkhaṇā||<br />
							Ayaɱ naro sukha-bahulo bhavissati||<br />
							Gihi'ssa vā pabba-jitassa vā puna3||<br />
							Taɱ lakkhaṇaɱ bhavati tadatthajotakanti|| ||</p>

					<p class="f4">Abhinīlanetta- gopakhumalakkhaṇāni (21, 22)</p>

					<p class="f4"><span class="f3">[<a id="p19">19</a>][<a href="../../../dhamma-vinaya/pts/dn/dn.30.rhyt.pts.htm#p19">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno na ca visaṭaɱ na ca visācī na ca pana viceyya pekkhitā, ujū.|| ||</p>

					<p class="f4">Tathā pasaṭamujumano piyacakkhunā bahu-janaɱ udikkhitā ahosi.|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni dve mahā-purisa-lakkhaṇāni paṭilabhati,||<br />
					abhinīla-netto ca hoti go-pamukho ca.|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Piyadassano hoti,||<br />
					bahuno janassa piyo hoti manāpo brāhmaṇa-gahapatikānaɱ negama-jāna-padānaɱ <a id="pg168"><span class="f2 g"><b>[168]</b></span></a> gaṇakānaɱ mahāmattānaɱ anīkaṭṭhānaɱ dovārikānaɱ amaccānaɱ pārisajjānaɱ rājūnaɱ bhogiyānaɱ kumārānaɱ,||<br />
					rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Piyadassano hoti,||<br />
					bahuno janassa piyo hoti manāpo bhikkhunaɱ bhikkhunīnaɱ upāsakānaɱ upāsikānaɱ devānaɱ manussānaɱ Asurānaɱ nāgānaɱ Gandhabbānaɱ.|| ||</p>

					<p class="f4">Buddho samāno idaɱ labhati|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Na ca visaṭaɱ na ca visācī||<br />
							Na ca pana viceyya pekkhitā||<br />
							Ujuɱ tathā pasaṭamujumano||<br />
							Piyacakkhunā bahu-janaɱ udikkhitā|| ||</p>

							<p class="f4">Sugatīsu so phalavipākaɱ||<br />
							Anubhavati tattha modati|| ||||<br />
							Idha ca pana bhavati go-pamukho||<br />
							Abhinīlanettanayano sudassano|| ||</p>

							<p class="f4">Abhiyogino ca nipuṇā||<br />
							Bahū pana nimittakovidā||<br />
							Sukhumanayanakusala manujā||<br />
							Piyadassano'ti abhiniddisanti naɱ|| ||</p>

							<p class="f4">Piyadassano gihī pi santo ca||<br />
							Bhavati bahu-janapiyāṭhito,||<br />
							<a id="pg169"><span class="f2 g"><b>[169]</b></span></a> yadi ca na bhavati gihī samano hoti||<br />
							Piyo bahūnaɱ sokanāsano' ti|| ||</p>

					<p class="f4">Uṇhīsasīsalakkhaṇaɱ (23)</p>

					<p class="f4"><span class="f3">[<a id="p20">20</a>][<a href="../../../dhamma-vinaya/pts/dn/dn.30.rhyt.pts.htm#p20">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno bahu-janapubbaŋ-game ahosi kusalesu dhammesu bahu-janānaɱ pāmokkho kāya-sucarite vacī-sucarite mano-sucarite dāna-saɱvibhāge sīlasamādāne uposathūpavāse matteyyatāya petteyyatāya sāmaññatāya brahmaññatāya kule jeṭṭhāpacāyitāya aññataraññataresu ca adhikusalesu dhammesu.|| ||</p>

					<p class="f4">So tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imaɱ mahā-purisa-lakkhaṇaɱ paṭilabhati,||<br />
					uṇhīsa-sīso hoti.|| ||</p>

					<p class="f4">So tena lakkhaṇena samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Mahā'ssa jano anvāyiko hoti,||<br />
					brāhmaṇa-gahapatikā negamajāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Mahāssa jano avvāyiko hoti,||<br />
					bhikkhū bhikkhuniyo upāsakā upāsikāyo devā manussā Asurā nāgā gadhabbā.|| ||</p>

					<p class="f4">Buddho samāno idaɱ labhati|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Pubbaŋgamo sucaritesu ahū||<br />
							Dhammesu Dhamma-cariyāya1 abhirato,||<br />
							Anavāyiko bahu-janassa ahū||<br />
							Saggesu vedayittha puñña-phalaɱ|| ||</p>

							<p class="f4"><a id="pg170"><span class="f2 g"><b>[170]</b></span></a> Vediyitvā so su-caritassa phalaɱ||<br />
							Uṇhīsa sīsattamidhajjhagamā||<br />
							Byākaɱsu byañjana nimittadharā||<br />
							Pubbaŋgamo bahu-janassa hessati|| ||</p>

							<p class="f4">Paṭibhogiyā manujesu idha||<br />
							Pubbeva tassa abhiharanati tadā||<br />
							Yadikhattiyo bhavati bhūmipati||<br />
							Paṭihārakabahu-jane labhati|| ||</p>

							<p class="f4">Atha ce pi pabbajati so manujo||<br />
							Dhammesu hoti paguno visāvī|| ||||<br />
							Tassānusāsaniguṇābhirato||<br />
							Anvāyiko bahu-jano bhavatī ti|| ||</p>

					<p class="f4"><span class="f3">[<a id="p21">21</a>][<a href="../../../dhamma-vinaya/pts/dn/dn.30.rhyt.pts.htm#p21">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno musā-vādaɱ pahāya musā-vādā paṭivirato ahosi sacca-vādī saccasadho theto paccayiko avisaŋvādako lokassa,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni dve mahā-purisa-lakkhaṇāni paṭilabhati,||<br />
					ekeka-lomo ca hoti,||<br />
					uṇṇā ca bhamuk-antare jātā hoti odātā mudutūlasannihā.|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Mahā'ssa jano upavattati brāhmaṇa-gahapatikā netamajāna-padā <a id="pg171"><span class="f2 g"><b>[171]</b></span></a> gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Mahā'ssa jano upavattati bhikkhū bhikkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaɱ labhati,</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Saccappaṭiñño purimāsu jātisu||<br />
							Advejjhavāco alikaɱ avajjayī||<br />
							Na so visaɱvādayitā pi kassaci||<br />
							Bhūtena tacchena tathena bhāsayi. 1</p>

							<p class="f4">Setā susukkā mudutūlasannibhā||<br />
							Uṇṇāsujātā bhamuk-antare ahū||<br />
							Na lomakūpesu duve ajāyisuɱ||<br />
							Ekekalomūpacitaŋgavā ahū|| ||</p>

							<p class="f4">Taɱ lakkhaṇaññū bahavo samāgatā||<br />
							Byākaɱsu uppāda-nimittakovidā||<br />
							Uṇṇā ca lomā ca yathā susaṇṭhitā||<br />
							Upavattatī īdisakaɱ bahujjano|| ||</p>

							<p class="f4">Gihimpi santaɱ upavattatī jano||<br />
							Bahū puratthā pakatena kammunā||<br />
							Akiñ canaɱ pabba-jitaɱ anuttaraɱ||<br />
							Buddhampī santaɱ upavattatī jano'ti|| ||</p>

					<p class="f4"><span class="f3">[<a id="p22">22</a>][<a href="../../../dhamma-vinaya/pts/dn/dn.30.rhyt.pts.htm#p22">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno pisuṇaɱ vācaɱ pahāya pisuṇāya vācāya paṭivirato ahosi.|| ||</p>

					<p class="f4">Ito sutvā na amutra akkhātā imesam bhedāya,||<br />
					amutra vā sutvā na imesaɱ akkhātā amūsam bhedāya.|| ||</p>

					<p class="f4">Iti bhinnānaɱ vā sandhātā <a id="pg172"><span class="f2 g"><b>[172]</b></span></a> saɱhitānaɱ vā anuppadātā samagg'ārāmo samagga-rato samagga-nandi samagga-karaṇiɱ vācaɱ bhāsitā ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni dve mahā-purisa-lakkhaṇāni paṭilabhati,||<br />
					cattārīsa-danto ca hoti avivara-danto ca.|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Abhejjapariso hoti abhejjā'ssa honti parisā brāhmaṇa-gahapatikā negamajāna-padā gaṇakā mahāmattā aṇīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Abhejjapariso hoti abejjā'ssa honti parisā bhikkhū bhikkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaɱ labhati|| ||||<br />
					Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Vebhūtiyaɱ saɱhitabhedakāriɱ1||<br />
							Bhedappavaḍḍhana vivādakāriɱ||<br />
							Kalahappavaḍḍhana akiccakāriɱ||<br />
							Saɱhitānaɱ bhedajananīɱ na bhaṇi|| ||</p>

							<p class="f4">Avivādavaḍḍhanakāriɱ sugiraɱ||<br />
							Bhinnānaɱ sandhijanniɱ ahaṇi||<br />
							<a id="pg173"><span class="f2 g"><b>[173]</b></span></a> kalahaɱ janassa panudi samaŋgi||<br />
							Saɱhitehi nandati pamodati ca|| ||</p>

							<p class="f4">Sugatīsu so phalavipākaɱ||<br />
							Anubhavati tattha modati|| ||||<br />
							Dantā idha honti acira'ā sahitā||<br />
							Caturo dasassa mukhajā susaṇṭhitā|| ||</p>

							<p class="f4">Yadi khattiyo bhavati bhūmipati||<br />
							Avibhediyā'ssa parisā bhavanti||<br />
							Samano ca hoti virajo vītamalo||<br />
							Parisā'ssa hoti anugatā acalā'ti|| ||</p>

					<p class="f4">Pahūtajivhā- brahmassara lakkhaṇāni (28, 29)</p>

					<p class="f4"><span class="f3">[<a id="p23">23</a>][<a href="../../../dhamma-vinaya/pts/dn/dn.30.rhyt.pts.htm#p23">rhyt</a>]</span> Yam pi bhikkhave purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno pharusaɱ vācaɱ pahāya pharusāya vācāya paṭivirato ahosi,||<br />
					yā sā vācā neḷā kaṇṇa-sukhā pemanīyā hadayaŋ-gamā porī bahu-jana-kantā bahu-jana-manāpā,||<br />
					tathārupiɱ vācaɱ bhāsitā ahosi,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni dve mahā-purisa-lakkhaṇāni paṭilabhati,||<br />
					pahūta jivho ca hoti brahma-ssaro ca karavīkabhāṇī.|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Tāni dvattiɱsa sace ratanāni rājā samāno kiɱ labhati?|| ||</p>

					<p class="f4">Ādeyyavāco hoti,||<br />
					ādīyan' ti.sa vacanaɱ brāhmaṇa-gahapatikā negamajāna-padā gaṇakā mahāmattā aṇīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4"><a id="pg174"><span class="f2 g"><b>[174]</b></span></a> Ādeyya-vāco hoti,||<br />
					ādiyan' ti.sa vacanaɱ bhikkhū bhakkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaɱ labhati|| ||</p>

					<p class="f4">Etam atthaɱ Bhagavā āvoca.|| ||</p>

					<p class="f4">Tatth'etaɱ vuccati:</p>

							<p class="f4">Akkosa-bhaṇḍana-vihesakāriɱ||<br />
							Ubbādhakaɱ1 bahu-janamaddanaɱ||<br />
							Bā'haɱ2 giraɱ so na bhaṇi pharusaɱ||<br />
							Madhuraɱ bhaṇī sūsañhitaɱ sakhilaɱ|| ||</p>

							<p class="f4">Manaso piyā hadayagāminiyo||<br />
							Vācā so erayati kaṇṇasubā||<br />
							Vācā suciṇṇaphalamanubhavi||<br />
							Saggesu vedaya puññaphalaɱ|| ||</p>

							<p class="f4">Veditvā so su-caritassa phalaɱ||<br />
							Brahmassarattamidhajjhagamā||<br />
							Jivhā'ssa hoti vipulā puthulā||<br />
							Ādeyyavākyavacano bhavati|| ||</p>

							<p class="f4">Gihino pi ijjhati yathā bhaṇato||<br />
							Atha ce pabbajati so manujo||<br />
							<a id="pg175"><span class="f2 g"><b>[175]</b></span></a> ādiyantī'ssa vacanaɱ janatā||<br />
							Bahuno bahuɱ subhaṇitaɱ bhaṇato'ti|| ||</p>

					<p class="f4"><span class="f3">[<a id="p24">24</a>][<a href="../../../dhamma-vinaya/pts/dn/dn.30.rhyt.pts.htm#p24">rhyt</a>]</span> Yam pi bikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe manussa-bhūto samāno sampha-p-palāpaɱ pahāya samphappalāpā paṭivirato ahosi,||<br />
					kāla-vādī bhūta-vādī attha-vādī dhamma-vādī vinaya-vādī nidhāna-vatiɱ vācaɱ bhāsitā kālena sāpadesaɱ pariyannavatiɱ attha-saɱhitaɱ,||<br />
					so tassa kammassa katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imaɱ mahā-purisa-lakkhaṇaɱ paṭilabhati,||<br />
					sīha-hanu hoti.|| ||</p>

					<p class="f4">So tena lakkhaṇena samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlamaṇimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena abhivijiya ajjhāvasati.|| ||</p>

					<p class="f4">Tass'imāni rājā samāno kiɱ labhati?|| ||</p>

					<p class="f4">Appadhaɱsiyo hoti kenaci manussabhūtena pacc'atthi-kena paccāmittena.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati,||<br />
					arahaɱ hoti sammasambuddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Appadhaɱsiyo hoti abbhantarehi vā bāhirehi vā paccattikehi paccāmittehi rāgena vā dosena vā mohena vā samaṇena vā brāhmaṇena vā devena vā mārena vā brahmunā vā kenaci vā lokasmiɱ.|| ||</p>

					<p class="f4">Buddho samāno idaɱ labhati|| ||</p>

					<p class="f4">Etam atthaɱ Bhagavā avoca.|| ||</p>

					<p class="f4">Tatth'etaɱ vuccati:</p>

							<p class="f4">Sampha-p-palāpaɱ na aBuddhatantiɱ3||<br />
							Avikiṇṇavacanabyappato ahosi||<br />
							Ahitampi ca apanudi||<br />
							Hitampi ca bahu-jana-sukhañ ca abhaṇi|| ||</p>

							<p class="f4"><a id="pg176"><span class="f2 g"><b>[176]</b></span></a> Taɱ katvā ito cuto divamupapajji||<br />
							Sukataphalavipākamanubhosi||<br />
							Caviya punaridhāgato samāno||<br />
							Dviduggamavaratarahanuttamalattha|| ||</p>

							<p class="f4">Rājā hoti suduppadhaɱsiyo||<br />
							Manujindo manujādhipatī mah-ā-nubhāvo,||<br />
							Tidivapuravarasamo bhavati||<br />
							Suravarataroriva Indo|| ||</p>

							<p class="f4">Gandhabbāsurayakkharakkhasehi||<br />
							Surehi na hi bhavati suppadhaɱsiyo,||<br />
							Tathatto yadi bhavati tathāvidho||<br />
							Idha disā ca paṭidisā ca vidisā cā ti|| ||</p>

					<p class="f4"><span class="f3">[<a id="p25">25</a>][<a href="../../../dhamma-vinaya/pts/dn/dn.30.rhyt.pts.htm#p25">rhyt</a>]</span> Yam pi bhikkhave Tathāgato purimaɱ jātiɱ purimaɱ bhavaɱ purimaɱ niketaɱ pubbe munassabhūto samāno micchā ājīvaɱ pahāya sammā ājīvena jivikaɱ kappesi.|| ||</p>

					<p class="f4">Tulā-kūṭa- kaɱsa-kūṭa- mānakūṭa - ukkoṭana - vañcana- nikati- - sāci-yoga- chedana- vadha-bandhana viparāmosa- ālopa - sahasākārā paṭivirato ahosi,||<br />
					so tassa kammassa <a id="pg177"><span class="f2 g"><b>[177]</b></span></a> katattā upacitattā ussannattā vipulattā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">So tattha aññe deve dasahi ṭhānehi adhigaṇhāti,||<br />
					dibbena āyunā dibbena vaṇṇena dibbena sukhena dibbena yasena dibbena ādhipateyyena dibbehi rūpehi dibbehi saddehi dibbehi gandhehi dibbehi rasehi dibbehi phoṭṭhabbehi.|| ||</p>

					<p class="f4">So tato cuto itthattaɱ āgato samāno imāni dve mahā-purisa-lakkhaṇāni paṭilabhati,||<br />
					sama-danto ca hoti susukka-dāṭho ca|| ||</p>

					<p class="f4">So tehi lakkhaṇehi samannāgato sace agāraɱ ajjhāvasati,||<br />
					rājā hoti cakka-vattī dhammiko Dhamma-rājā cāturanto vijitāvī jana-pada-tthāvariya-ppatto satta-ratana-samannāgato.|| ||</p>

					<p class="f4">Tass'imāni satta ratanāni bhavanti.|| ||</p>

					<p class="f4">Seyyath'īdaɱ: Cakka-ratanaɱ hatthi-ratanaɱ assa-ratanaɱ maṇi-ratanaɱ itthi-ratanaɱ gahapati-ratanaɱ parināyaka-ratanam eva sattamaɱ.|| ||</p>

					<p class="f4">Paro-sahassaɱ kho pan'assa puttā bhavanti,||<br />
					sūrā vīr'-aŋga-rūpā parasena-ppamaddanā.|| ||</p>

					<p class="f4">So imaɱ paṭhaviɱ sāgara-pariyan taɱ akhīlama-nimittamakaṇṭakaɱ iddhaɱ phītaɱ khemaɱ sivaɱ nirabbudaɱ adaṇḍena asatthena dhammena samena ahivijiya ajjhāvasati.|| ||</p>

					<p class="f4">Rājā samāno kiɱ labhati?|| ||</p>

					<p class="f4">Suviparivāro hoti,||<br />
					sucī'ssa honti parivārā brāhmaṇa-gahapatikā negama jāna-padā gaṇakā mahāmattā anīkaṭṭhā dovārikā amaccā pārisajjā rājāno bhogiyā kumārā.|| ||</p>

					<p class="f4">Rājā samāno idaɱ labhati.|| ||</p>

					<p class="f4">Sace kho pana agārasmā anagāriyaɱ pabbajati arahaɱ hoti Sammāsam-Buddho loke vivatta-c-chado.|| ||</p>

					<p class="f4">Buddho samāno kiɱ labhati?|| ||</p>

					<p class="f4">Suciparivāro hoti,||<br />
					suci'ssa honti parivārā bhikkhū bhikkhuniyo upāsakā upāsikāyo devā manussā Asurā nāgā Gandhabbā.|| ||</p>

					<p class="f4">Buddho samāno idaɱ labhati|| ||</p>

					<p class="f4">Etam atthaɱ Bhagavā avoca.|| ||</p>

					<p class="f4">Tatth'etaɱ vuccati:</p>

							<p class="f4">Micchājīvañca avassaji samena||<br />
							vuttiɱ sucinā so janayittha dhammikena||<br />
							<a id="pg178"><span class="f2 g"><b>[178]</b></span></a> ahitam pi ca apānudi||<br />
							Hitam pi ca bahu-jana-sukhañ ca ācari||<br />
							Sagge vedayati naro sukhaphalāni||<br />
							Karitvā nipuṇehi vudūhi||<br />
							Sabbhī vaṇṇitāni tidivapuravarasamo||<br />
							Abhiramati ratikhiḍḍāsamaŋgī|| ||</p>

							<p class="f4">Laddhā mānusakaɱ bhavaɱ tato||<br />
							Cavitvā sukataphalavipākaɱ||<br />
							Sesakena paṭilabhati lapanajaɱ||<br />
							Samamapi suci susukkaɱ|| ||</p>

							<p class="f4">Taɱ veyyañjanikā samāgatā||<br />
							Bahavo vyākaɱsu nipuṇasammatā manujā||<br />
							Sucijanaparivāragaṇo bhavati||<br />
							Dijasamasukkasucisobhanadanto|| ||</p>

							<p class="f4">Rañño hoti bahu-jano||<br />
							Suciparivāro mahatiɱ mahiɱ anusāsako,||<br />
							<a id="pg179"><span class="f2 g"><b>[179]</b></span></a> pasayha na ca jana-pada-tudanaɱ||<br />
							Hitampi ca bahu-jana-sukhañca caranti|| ||</p>

							<p class="f4">Atha ce pabbajati bhavati vipāpo||<br />
							Samaṇo samitarajo vivattachaddo,||<br />
							Vigatadarathakilamatho||<br />
							Imampi ca parampi ca1 passati lokaɱ|| ||</p>

							<p class="f4">Tassovādakarā bahū gihī ca pabba-jitā ca||<br />
							Asucigarahitaɱ dhunanti pāpaɱ,||<br />
							Sa hi sucihi parivuto bhavati||<br />
							Malakhīlakalikilese panudetī ti.</p>

					<p class="f4 ctr">Lakkhaṇasuttaɱ niṭṭhitaɱ sattamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>