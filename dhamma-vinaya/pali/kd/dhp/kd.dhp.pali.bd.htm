<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of the Dhammapada." />
<title>Dhammapada</title>
</head>

<body>

<p class="ctr"><img src="../../../../resources/images/khuddaka.masthead.jpg" alt="Khuddaka Nikaya" width="576" height="40"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h1>Dhamma-Pada Pāḷi</h1>

					<h4 class="ctr"><i>Namo tassa Bhagavato arahato sammā sambuddhassa.</i></h4>

							<p class="ctr">Public Domain</p>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b>|| ||</p>

					<p>&nbsp;</p>

					<hr class="hrctr" />

					<p><a id="pg1"><span class="f2 g"><b>[1]</b></span></a></p>

					<h4 class="ctr"><a id="ch1">1.</a> Yamaka Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch1">Index</a> <a href="../../../../dhamma-vinaya/ati/kd/dhp/dhp.01.than.ati.htm">Than</a></p>

					<p>&nbsp;</p>

					<p class="f4"><a id="v1">1.</a> Mano-pubbaŋ-gamā dhammā mano-seṭṭhā mano-mayā,||<br />
					Manasā ce paduṭṭhena bhāsati vā karoti vā||<br />
					Tato naɱ dukkham anveti cakkaɱ va vahato padaɱ.|| ||</p>

					<p class="f4"><a id="v2">2.</a> Mano-pubbaŋ-gamā dhammā mano-seṭṭhā mano-mayā,||<br />
					Manasā ce pasannena bhāsati vā karoti vā||<br />
					Tato naɱ sukham anveti chāyā va anapāyinī.|| ||</p>

					<p class="f4"><a id="v3">3.</a> "Akkocchi maɱ avadhi maɱ ajini maɱ ahāsi me"||<br />
					Ye taɱ upanayhanti veraɱ tesaɱ na sammati.|| ||</p>

					<p class="f4"><a id="pg2"><span class="f2 g"><b>[2]</b></span></a> <a id="v4">4.</a> "Akkocchi maɱ avadhi maɱ ajini maɱ ahāsi me"||<br />
					Ye taɱ na upanayhanti veraɱ tes'ūpasammati.|| ||</p>

					<p class="f4"><a id="v5">5.</a> Na hi verena verāni sammant'idha kudācana||<br />
					Averena ca sammanti, esa dhammo sanantano.|| ||</p>

					<p class="f4"><a id="v6">6.</a> Pare ca na vijānanti: "mayam ettha yamāmase"||<br />
					Ye ca tattha vijānanti tato sammanti medhagā.|| ||</p>

					<p class="f4"><a id="v7">7.</a> Subhānupassiɱ viharantaɱ indriyesu asaɱvutaɱ||<br />
					Bhojanamhi cāmattaññuɱ kusītaɱ hīna-vīriyaɱ||<br />
					Taɱ ve pasahati Māro vāto rukkhaɱ va dubbalaɱ.|| ||</p>

					<p class="f4"><a id="pg3"><span class="f2 g"><b>[3]</b></span></a> <a id="v8">8.</a> Asubhānupassiɱ viharantaɱ indriyesu susaɱ-vutaɱ||<br />
					Bhojanamhi ca mattaññuɱ saddhaɱ āraddha-vīriyaɱ||<br />
					Taɱ ve na-ppasahatī Māro vāto selaɱ va pabbataɱ.|| ||</p>

					<p class="f4"><a id="v9">9.</a> Anikkasāvo kāsāvaɱ yo vatthaɱ paridahessati||<br />
					Apeto damasaccena na so kāsāvam arahati.|| ||</p>

					<p class="f4"><a id="v10">10.</a> Yo ca vantakasāv'assa sīlesu susamāhito||<br />
					Upeto damasaccena sa ve kāsāvam arahati.|| ||</p>

					<p class="f4"><a id="v11">11.</a> Asāre sāramatino sāre cāsāradassino||<br />
					Te sāraɱ nādhi-gacchanti micchā-saɱkappa-gocarā.|| ||</p>

					<p class="f4"><a id="v12">12.</a> Sārañ ca sārato ñatvā asārañ ca asārato||<br />
					Te sāraɱ adhigacchanti sammā-saɱkappa-gocarā.|| ||</p>

					<p class="f4"><a id="pg4"><span class="f2 g"><b>[4]</b></span></a> <a id="v13">13.</a> Yathā agāraɱ ducchannaɱ vuṭṭhi samativijjhati||<br />
					Evaɱ abhāvitaɱ cittaɱ rāgo samativijjhati.|| ||</p>

					<p class="f4"><a id="v14">14.</a> Yathā agāraɱ succhannaɱ vuṭṭhi na samativijjhati||<br />
					Evaɱ subhāvitaɱ cittaɱ rāgo na samativijjhati.|| ||</p>

					<p class="f4"><a id="v15">15.</a> Idha socati pecca socati||<br />
					pāpakārī ubhayattha socati||<br />
					So socati so vihaññati||<br />
					disvā kamma kiliṭṭham attano.|| ||</p>

					<p class="f4"><a id="v16">16.</a> Idha modati pecca modati||<br />
					katapuñño ubhayattha modati||<br />
					So modati so pamodati||<br />
					disvā kamma visuddhim attano.|| ||</p>

					<p class="f4"><a id="pg5"><span class="f2 g"><b>[5]</b></span></a> <a id="v17">17.</a> Idha tappati pecca tappati||<br />
					pāpakārī ubhayattha tappati||<br />
					"Pāpaɱ me katan" ti tappati||<br />
					bhiyyo tappati duggatiɱ gato.|| ||</p>

					<p class="f4"><a id="v18">18.</a> Idha nandati pecca nandati||<br />
					katapuñño ubhayattha nandati,||<br />
					"Puññ me katan" ti nandati.||<br />
					bhiyyo nandati suggatiɱ gato.|| ||</p>

					<p class="f4"><a id="v19">19.</a> Bahum pi ce sahitaɱ bhāsa-māno||<br />
					Na takkaro hoti naro pamatto||<br />
					Gopo va gāvo gaṇayaɱ paresaɱ||<br />
					Na bhāgavā sāmaññassa hoti.|| ||</p>

					<p class="f4"><a id="pg6"><span class="f2 g"><b>[6]</b></span></a> <a id="v20">20.</a> Appam pi ce sahitaɱ bhāsa-māno||<br />
					Dhammassa hoti anuDhamma-cārī||<br />
					Rāgañ ca dosañ ca pahāya mohaɱ||<br />
					Sammappajāno su-vimutta-citto||<br />
					Anupādiyāno idha vā huraɱ vā||<br />
					Sa bhāgavā sāmaññassa hoti.|| ||</p>

					<p class="ctr">Yamaka Vagga Paṭhamo</p>

					<p><a id="pg7"><span class="f2 g"><b>[7]</b></span></a></p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="ch2">2.</a> Appamāda Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch2">Index</a> <a href="../../../../dhamma-vinaya/ati/kd/dhp/dhp.02.than.ati.htm">Than</a></p>

					<p>&nbsp;</p>

					<p class="f4"><a id="v21">21.</a> Appamādo amatapadaɱ pamādo maccuno padaɱ,||<br />
					Appamattā na mīyanti ye pamattā yathā matā.|| ||</p>

					<p class="f4"><a id="v22">22.</a> Etaɱ visesato ñatvā appamādamhi paṇḍitā||<br />
					Appamāde pamodanti ariyānaɱ gocare ratā.|| ||</p>

					<p class="f4"><a id="v23">23.</a> Te jhāyino sātatikā niccaɱ daḷha-parakkamā||<br />
					Phusanti dhīrā Nibbānaɱ yoga-k-khemaɱ anuttaraɱ.|| ||</p>

					<p class="f4"><a id="v24">24.</a> Uṭṭhānavato satimato||<br />
					sucikammassa nisammakārino||<br />
					Saññatassa ca dhammajīvino||<br />
					appamattassa yaso'bhivaḍḍhati.|| ||</p>

					<p class="f4"><a id="pg8"><span class="f2 g"><b>[8]</b></span></a> <a id="v25">25.</a> Uṭṭhānen'appamādena saññamena damena ca||<br />
					Dīpaɱ kayirātha medhāvī yaɱ ogho nābhikīrati.|| ||</p>

					<p class="f4"><a id="v26">26.</a> Pamādam anuyuñjanti||<br />
					bālā dummedhino janā||<br />
					Appamādañ ca medhāvi||<br />
					dhanaɱ seṭṭhaɱ va rakkhati.|| ||</p>

					<p class="f4"><a id="v27">27.</a> Mā pamādam anuyuñjetha mā kāmarati-santhavaɱ||<br />
					Appamatto hi jhāyanto pappoti vipulaɱ sukhaɱ.|| ||</p>

					<p class="f4"><a id="v28">28.</a> Pamādaɱ appamādena yadā nudati paṇḍito||<br />
					Paññāpāsādam āruyha asoko sokiniɱ pajaɱ||<br />
					Pabbataṭṭho va bhummaṭṭhe dhīro bāle avekkhati.|| ||</p>

					<p class="f4"><a id="pg9"><span class="f2 g"><b>[9]</b></span></a> <a id="v29">29.</a> Appamatto pamattesu suttesu bahujāgaro||<br />
					Abalassaɱ va sīghasso hitvā yāti sumedhaso.|| ||</p>

					<p class="f4"><a id="v30">30.</a> Appamādena Maghavā devānaɱ seṭṭhataɱ gato,||<br />
					Appamādaɱ pasaɱ-santi pamādo garahito sadā.|| ||</p>

					<p class="f4"><a id="v31">31.</a> Appamādarato bhikkhu pamāde bhaya-dassivā||<br />
					Saŋyojanaɱ aṇuɱ thūlaɱ ḍahaɱ aggī va gacchati.|| ||</p>

					<p class="f4"><a id="v32">32.</a> Appamādarato bhikkhu pamāde bhaya-dassivā||<br />
					Abhabbo parihāṇāya nibbāṇass'eva santike.|| ||</p>

					<p class="ctr">Appamāda Vagga Dutiyo</p>

					<p>&nbsp;</p>

					<p class="f4 ctr c">§</p>

					<p><a id="pg10"><span class="f2 g"><b>[10]</b></span></a></p>

					<h4 class="ctr"><a id="ch3">3.</a> Citta Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch3">Index</a> <a href="../../../../dhamma-vinaya/ati/kd/dhp/dhp.03.than.ati.htm">Than</a></p>

					<p>&nbsp;</p>

					<p class="f4"><a id="v33">33.</a> Phandanaɱ capalaɱ cittaɱ durakkhaɱ dunnivārayaɱ||<br />
					Ujuɱ karoti medhāvī usukāro va tejanaɱ.|| ||</p>

					<p class="f4"><a id="v34">34.</a> Vārijo va thale khitto okamokata ubbhato||<br />
					Pariphandat'idaɱ cittaɱ Māra-dheyyaɱ pahātave.|| ||</p>

					<p class="f4"><a id="v35">35.</a> Dunniggahassa lahuno yattha-kāmanipātino||<br />
					Cittassa damatho sādhu, cittaɱ dantaɱ sukhāvahaɱ.|| ||</p>

					<p class="f4"><a id="v36">36.</a> Sududdasaɱ sunipunaɱ||<br />
					yattha-kāmanipātinaɱ||<br />
					Cittaɱ rakkhetha medhāvī,||<br />
					cittaɱ guttaɱ sukhāvahaɱ.|| ||</p>

					<p class="f4"><a id="pg11"><span class="f2 g"><b>[11]</b></span></a> <a id="v37">37.</a> Dūraŋgamaɱ ekacaraɱ asarīraɱ guhāsayaɱ||<br />
					Ye cittaɱ saññamessanti mokkhanti Māra-bandhanā.|| ||</p>

					<p class="f4"><a id="v38">38.</a> Anavaṭṭhita-cittassa Sad'Dhammaɱ avijānato||<br />
					Paripalava-pasādassa paññā na paripūrati.|| ||</p>

					<p class="f4"><a id="v39">39.</a> Anava-s-suta-cittassa ananavāhata-cetaso||<br />
					Puñña-pāpapahīṇassa n'atthi jāgarato bhayaɱ.|| ||</p>

					<p class="f4"><a id="v40">40.</a> Kumbhūpamaɱ kāyam imaɱ viditvā||<br />
					naga-rūpamaɱ cittam idaɱ ṭhapetvā||<br />
					Yodhetha Māraɱ paññā-vudhena||<br />
					jitañ ca rakkhe anivesano siyā.|| ||</p>

					<p class="f4"><a id="pg12"><span class="f2 g"><b>[12]</b></span></a> <a id="v41">41.</a> Aciraɱ vat'ayaɱ kāyo paṭhaviɱ adhisessati||<br />
					Chuddho apeta-viññāṇo niratthaɱ va kaliŋgaraɱ.|| ||</p>

					<p class="f4"><a id="v42">42.</a> Diso disaɱ yan taɱ kayirā verī vā pana verinaɱ||<br />
					Micchā-paṇihitaɱ cittaɱ pāpiyo naɱ tato kare.|| ||</p>

					<p class="f4"><a id="v43">43.</a> Na taɱ mātā pitā kayirā aññe vā pi ca ñātakā||<br />
					Sammā-paṇihitaɱ cittaɱ seyyaso naɱ tato kare.|| ||</p>

					<p class="ctr">Citta Vagga Tatiyo</p>

					<p>&nbsp;</p>

					<p class="f4 ctr c">§</p>

					<p><a id="pg13"><span class="f2 g"><b>[13]</b></span></a></p>

					<h4 class="ctr"><a id="ch4">4.</a> Puppha Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch4">Index</a> <a href="../../../../dhamma-vinaya/ati/kd/dhp/dhp.04.than.ati.htm">Than</a></p>

					<p>&nbsp;</p>

					<p class="f4"><a id="v44">44.</a> Ko imaɱ paṭhaviɱ vijessati||<br />
					Yamalokañ ca imaɱ sa-devakaɱ?||<br />
					Ko dhammapadaɱ sudesitaɱ||<br />
					Kusalo puppham iva-pacessati?|| ||</p>

					<p class="f4"><a id="v45">45.</a> Sekho paṭhaviɱ vicessati||<br />
					Yamalokañ ca imaɱ sa-devakaɱ||<br />
					Sekho dhammapadaɱ sudesitaɱ||<br />
					Kusalo puppham iva-pacessati.|| ||</p>

					<p class="f4"><a id="v46">46.</a> Pheṇūpamaɱ kāyam imaɱ viditvā||<br />
					Marīci-dhammaɱ abhisambudhāno||<br />
					Chetvāna Mārassa papupphakāni||<br />
					Adassanaɱ maccurājassa gacche.|| ||</p>

					<p class="f4"><a id="pg14"><span class="f2 g"><b>[14]</b></span></a> <a id="v47">47.</a> Pupphāni h'eva pacinantaɱ||<br />
					vyāsattamanasaɱ naraɱ||<br />
					Suttaɱ gāmaɱ mahogho va||<br />
					maccu ādāya gacchati.|| ||</p>

					<p class="f4"><a id="v48">48.</a> Pupphāni h'eva pacinantaɱ vyāsattamanasaɱ naraɱ||<br />
					Atittaɱ yeva kāmesu antako kurute vasaɱ.|| ||</p>

					<p class="f4"><a id="v49">49.</a> Yathā pi bhamaro pupphaɱ||<br />
					vaṇṇagandhaɱ aheṭhayaɱ||<br />
					Paḷeti rasam ādāya||<br />
					evaɱ gāme munī care.|| ||</p>

					<p class="f4"><a id="v50">50.</a> Na paresaɱ vilo-māni, na paresaɱ katākataɱ||<br />
					Attano va avekkheyya katāni akatāni ca.|| ||</p>

					<p class="f4"><a id="pg15"><span class="f2 g"><b>[15]</b></span></a> <a id="v51">51.</a> Yathā pi ruciraɱ pupphaɱ vaṇṇa-vantaɱ agandhakaɱ||<br />
					Evaɱ subhā-sitā vācā aphalā hoti akubbato.|| ||</p>

					<p class="f4"><a id="v52">52.</a> Yathā pi ruciraɱ pupphaɱ||<br />
					vaṇṇa-vantaɱ sagandhakaɱ||<br />
					Evaɱ subhā-sitā vācā||<br />
					saphalā hoti pakubbato.|| ||</p>

					<p class="f4"><a id="v53">53.</a> Yathā pi puppharāsimhā kayirā mālāguṇe bahū||<br />
					Evaɱ jātena maccena kattabbaɱ kusalaɱ bahuɱ.|| ||</p>

					<p class="f4"><a id="v54">54.</a> Na puppha-gandho paṭivātam eti||<br />
					na candanaɱ tagaraMallikā vā||<br />
					Satañ ca gandho paṭivātam eti||<br />
					sabbā disā sappuriso pavāti.|| ||</p>

					<p class="f4"><a id="pg16"><span class="f2 g"><b>[16]</b></span></a> <a id="v55">55.</a> Candanaɱ tagaraɱ vā pi uppalaɱ atha vassikī||<br />
					Etesaɱ gandha-jātānaɱ sīlagandho anuttaro.|| ||</p>

					<p class="f4"><a id="v56">56.</a> Appamatto ayaɱ gandho yā'yaɱ tagaracandanī||<br />
					Yo ca sīla-vataɱ gandho vāti devesu uttamo.|| ||</p>

					<p class="f4"><a id="v57">57.</a> Tesaɱ sampanna-sīlānaɱ appamāda-vihārinaɱ||<br />
					Sammadaññā-vimuttānaɱ Māro Maggaɱ na vindati.|| ||</p>

					<p class="f4"><a id="v58">58.</a> Yathā saŋkāra-dhānasmiɱ ujjhitasmiɱ mahā-pathe padumaɱ tattha jāyetha sucigandhaɱ manoramaɱ.|| ||</p>

					<p class="f4"><a id="v59">59.</a> Evaɱ saŋkāra-bhūtesu andhabhūte puthujjane||<br />
					Atirocati paññāya Sammā-Sambuddha-sāvako.|| ||</p>

					<p class="ctr">Puppha Vagga Catuttho</p>

					<p>&nbsp;</p>

					<p class="f4 ctr c">§</p>

					<p><a id="pg17"><span class="f2 g"><b>[17]</b></span></a></p>

					<h4 class="ctr"><a id="ch5">5.</a> Bāla Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch5">Index</a> <a href="../../../../dhamma-vinaya/ati/kd/dhp/dhp.05.than.ati.htm">Than</a></p>

					<p>&nbsp;</p>

					<p class="f4"><a id="v60">60.</a> Dīghā jāgarato ratti dīghaɱ santassa yojanaɱ||<br />
					Dīgho bālānaɱ saɱsāro Sad'Dhamma avijānataɱ.|| ||</p>

					<p class="f4"><a id="v61">61.</a> Carañ ce nādhigaccheyya seyyaɱ sadisam attano||<br />
					Ekacariyaɱ daḷhaɱ kayirā n'atthi bāle sahāyatā.|| ||</p>

					<p class="f4"><a id="v62">62.</a> Puttā m'atthi dhanaɱ m'atthi iti bālo vihaññati||<br />
					Attā hi attano n'atthi kuto puttā kuto dhanaɱ.|| ||</p>

					<p class="f4"><a id="v63">63.</a> Yo bālo maññati bālyaɱ paṇaḍito vā pi tena so,||<br />
					Bālo ca paṇḍitamānī sa ve bālo ti vuccati.|| ||</p>

					<p class="f4"><a id="pg18"><span class="f2 g"><b>[18]</b></span></a> <a id="v64">64.</a> Yāva-jīvam pi ce bālo paṇḍitaɱ payirupāsati||<br />
					Na so dhammaɱ vijānāti dabbī sūparasaɱ yathā.|| ||</p>

					<p class="f4"><a id="v65">65.</a> Muhuttam api ce viññū paṇḍitaɱ payirupāsati||<br />
					Khippaɱ dhammaɱ vijānāti jivhā sūparasaɱ yathā.|| ||</p>

					<p class="f4"><a id="v66">66.</a> Caranti bālā dummedhā amitten'eva attanā||<br />
					Karontā pāpakaɱ kammaɱ yaɱ hoti kaṭukapphalaɱ.|| ||</p>

					<p class="f4"><a id="v67">67.</a> Na taɱ kammaɱ kataɱ sādhu yaɱ katvā anutappati||<br />
					Yassa assumukho rodaɱ vipākaɱ paṭisevati.|| ||</p>

					<p class="f4"><a id="v68">68.</a> Tañ ca kammaɱ kataɱ sādhu yaɱ katvā nānutappati||<br />
					Yassa patīto sumano vipākaɱ paṭisevati.|| ||</p>

					<p class="f4"><a id="pg19"><span class="f2 g"><b>[19]</b></span></a> <a id="v69">69.</a> Madhuvā maññati bālo||<br />
					yāva pāpaɱ na paccati||<br />
					Yadā ca paccati pāpaɱ||<br />
					atha bālo dukkhaɱ nigacchati.|| ||</p>

					<p class="f4"><a id="v70">70.</a> Māse māse kusaggena bālo bhuñjetha bhojanaɱ||<br />
					Na so sankhata-dhammānaɱ kalaɱ nāgghati soḷasiɱ.|| ||</p>

					<p class="f4"><a id="v71">71.</a> Na hi pāpaɱ kataɱ kammaɱ||<br />
					sajju khīraɱ va muccati||<br />
					ḍahantaɱ bālam anveti||<br />
					bhasmācchanno va pāvako.|| ||</p>

					<p class="f4"><a id="v72">72.</a> Yāvad eva anatthāya ñattaɱ bālassa jāyati||<br />
					Hanti bālassa sukkaɱsaɱ muddham assa vipātayaɱ.|| ||</p>

					<p class="f4"><a id="v73">73.</a> Asataɱ bhāvanam iccheyya||<br />
					purekkhārañ ca bhikkhusu||<br />
					Āvāsesu ca issariyaɱ||<br />
					pūjā parakulesu ca.|| ||</p>

					<p class="f4"><a id="v74">74.</a> "Mam'eva kata maññantū gihī pabba-jitā ubho,||<br />
					Mam'eva ativasā assu kiccākiccesu kismici",||<br />
					Iti bālassa saɱkappo, icchā māno ca vaḍḍhati.|| ||</p>

					<p class="f4"><a id="v75">75.</a> Aññā hi lābhūpanisā aññā Nibbāna-gāminī,||<br />
					Evam etaɱ abhiññāya bhikkhu Buddhassa sāvako||<br />
					Sakkāraɱ nābhinandeyya vivekam anubrūhaye.|| ||</p>

					<p class="ctr">Bāla vagga Pañcamo</p>

					<p>&nbsp;</p>

					<p class="f4 ctr c">§</p>

					<p><a id="pg22"><span class="f2 g"><b>[22]</b></span></a></p>

					<h4 class="ctr"><a id="ch6">6.</a> Paṇḍita Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch6">Index</a> <a href="../../../../dhamma-vinaya/ati/kd/dhp/dhp.06.than.ati.htm">Than</a></p>

					<p>&nbsp;</p>

					<p class="f4"><a id="v76">76.</a> Nidhinaɱ va pavattāraɱ yaɱ passe vajjadassinaɱ||<br />
					Niggayhavādiɱ medhāviɱ tādisaɱ paṇḍitaɱ bhaje||<br />
					Tādisaɱ bhajamānassa seyyo hoti na pāpiyo.|| ||</p>

					<p class="f4"><a id="v77">77.</a> Ovadeyyanusāseyya asabbhā ca nivāraye,||<br />
					Sataɱ hi so piyo hoti asataɱ hoti appiyo.|| ||</p>

					<p class="f4"><a id="v78">78.</a> Na bhaje pāpake mitte na bhaje purisādhame,||<br />
					Bhajetha mitte kalyāṇe bhajetha purisuttame.|| ||</p>

					<p class="f4"><a id="v79">79.</a> Dhamma-pīti sukhaɱ seti vi-p-pasannena cetasā,||<br />
					Ariyappavedite dhamme sadā ramati paṇḍito.|| ||</p>

					<p class="f4"><a id="v80">80.</a> Udakaɱ hi nayanti nettikā||<br />
					usukārā namayanti tejanaɱ||<br />
					<a id="pg23"><span class="f2 g"><b>[23]</b></span></a> Dāruɱ namayanti tacchakā||<br />
					attānaɱ damayanti paṇḍitā.|| ||</p>

					<p class="f4"><a id="v81">81.</a> Selo yathā ekaghano vātena na samīrati||<br />
					Evaɱ nindāpasaɱsāsu na samiñjanti paṇḍitā.|| ||</p>

					<p class="f4"><a id="v82">82.</a> Yathā pi rahado gambhīro vi-p-pasanno anāvilo||<br />
					Evaɱ dhammāni sutvāna vip-pasīdanti paṇḍitā.|| ||</p>

					<p class="f4"><a id="v83">83.</a> Sabbattha ve sappurisā vajanti||<br />
					na kāmakāmā lapayanti santo||<br />
					Sukhena phuṭṭhā atha vā dukhena||<br />
					na uccāvacaɱ paṇḍitā dassayanti.|| ||</p>

					<p class="f4"><a id="pg24"><span class="f2 g"><b>[24]</b></span></a> <a id="v84">84.</a> Na atta-hetu na parassa-hetu||<br />
					Na puttam-icche na dhanaɱ na raṭṭhaɱ||<br />
					Na iccheyya adhammena samiddhim attano||<br />
					Sa sīlavā paññavā dhammiko siyā.|| ||</p>

					<p class="f4"><a id="v85">85.</a> Appakā te manussesu ye janā pāragāmino,||<br />
					Athāyaɱ itarā pajā tīram evānudhāvati.|| ||</p>

					<p class="f4"><a id="v86">86.</a> Ye ca kho sammadakkhāte||<br />
					dhamme dhamm-ā-nuvattino||<br />
					Te janā pāram essanti||<br />
					maccudheyyaɱ suduttaraɱ.|| ||</p>

					<p class="f4"><a id="v87">87.</a> Kaṇhaɱ dhammaɱ vippahāya||<br />
					sukkaɱ bhāvetha paṇḍito||<br />
					Okā anokaɱ āgamma||<br />
					viveke yattha dūramaɱ.|| ||</p>

					<p class="f4"><a id="pg25"><span class="f2 g"><b>[25]</b></span></a> <a id="v88">88.</a> Tatr-ā-bhiratim iccheyya, hitvā kāme akiñ cano||<br />
					Pariyodapeyya attānaɱ citta-klesehi paṇḍito.|| ||</p>

					<p class="f4"><a id="v89">89.</a> Yesaɱ sambodhi-aŋgesu sammā cittaɱ subhāvitaɱ||<br />
					Ādāna-paṭinissagge anupādāya ye ratā||<br />
					Khīṇ'āsavā jutimanto te loke parinibbutā.|| ||</p>

					<p class="ctr">Paṇḍita Vagga Chaṭṭho</p>

					<p>&nbsp;</p>

					<p class="f4 ctr c">§</p>

					<p><a id="pg26"><span class="f2 g"><b>[26]</b></span></a></p>

					<h4 class="ctr"><a id="ch7">7.</a> Arahanta Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch7">Index</a> <a href="../../../../dhamma-vinaya/ati/kd/dhp/dhp.07.than.ati.htm">Than</a></p>

					<p>&nbsp;</p>

					<p class="f4"><a id="v90">90.</a> Gataddhino visokassa vippamuttassa sabbadhi||<br />
					Sabba-ganthappahīṇassa pariḷāho na vijjati.|| ||</p>

					<p class="f4"><a id="v91">91.</a> Uyyuñjanti satimanto na nikete ramanti te||<br />
					Haɱsā va pallalaɱ hitvā okamoka jahanti te.|| ||</p>

					<p class="f4"><a id="v92">92.</a> Yesaɱ sannicayo n'atthi ye pariññātabhojanā||<br />
					Suññato animitto ca vimokkho yesaɱ gocaro||<br />
					Ākāse va sakuntānaɱ gati tesaɱ durannayā|| ||</p>

					<p class="f4"><a id="v93">93.</a> Yassāsavā parikkhīṇā āhāre ca anissito||<br />
					Suññato animitto ca vimokkho yassa gocaro||<br />
					Ākāse va sakuntānaɱ padaɱ tassa durannayaɱ.|| ||</p>

					<p class="f4"><a id="pg27"><span class="f2 g"><b>[27]</b></span></a> <a id="v94">94.</a> Yass'indriyāni samathaɱ gatāni||<br />
					assā yathā sārathinā sudantā||<br />
					Pahīṇamānassa anāsavassa||<br />
					Devā pi tassa pihayanti tādino.|| ||</p>

					<p class="f4"><a id="v95">95.</a> Paṭhavisamo no virujjhati||<br />
					indakhīlūpamo tādi subbato||<br />
					Rahado va apetakaddamo||<br />
					saɱsārā na bhavanti tādino.|| ||</p>

					<p class="f4"><a id="v96">96.</a> Santaɱ tassa manaɱ hoti santā vācā ca kamma ca||<br />
					Sammadaññā vimuttassa upasantassa tādino.|| ||</p>

					<p class="f4"><a id="v97">97.</a> Assaddho akataññū ca sandhicchedo ca yo naro||<br />
					Hatāvakāso vantāso sa ve uttamaporiso.|| ||</p>

					<p class="f4"><a id="pg28"><span class="f2 g"><b>[28]</b></span></a> <a id="v98">98.</a> Gāme vā yadi vāraññe||<br />
					ninne vā yadi vā thale||<br />
					Yatth'arahanto viharanti||<br />
					taɱ bhūmiɱ rāmaṇeyyakaɱ.|| ||</p>

					<p class="f4"><a id="v99">99.</a> Ramaṇīyāni araññāni, yattha na ramatī jano||<br />
					Vītarāgā ramissanti, na te kāmagavesino.|| ||</p>

					<p class="ctr">Arahanta Vagga Sattamo</p>

					<p>&nbsp;</p>

					<p class="f4 ctr c">§</p>

					<p><a id="pg29"><span class="f2 g"><b>[29]</b></span></a></p>

					<h4 class="ctr"><a id="ch8">8.</a> Sahassa Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch8">Index</a> <a href="../../../../dhamma-vinaya/ati/kd/dhp/dhp.08.than.ati.htm">Than</a></p>

					<p>&nbsp;</p>

					<p class="f4"><a id="v100">100.</a> Sahassam api ce vācā anattha-padasaɱhitā||<br />
					Ekaɱ attha-padaɱ seyyo yaɱ sutvā upasammati.|| ||</p>

					<p class="f4"><a id="v101">101.</a> Sahassam api ce gāthā antthapadasaɱhitā||<br />
					Ekaɱ gāthāpadaɱ seyyo yaɱ sutvā upasammati.|| ||</p>

					<p class="f4"><a id="v102">102.</a> Yo ca gāthāsataɱ bhāse anattha-padasaɱhitaɱ||<br />
					Ekaɱ dhammapadaɱ seyyo yaɱ sutvā upasammati.|| ||</p>

					<p class="f4"><a id="v103">103.</a> Yo sahassaɱ sahassena saŋgāme mānuse jine||<br />
					Ekañ ca jeyya-m-attānaɱ sa ve saŋgāmajuttamo.|| ||</p>

					<p class="f4"><a id="pg30"><span class="f2 g"><b>[30]</b></span></a> <a id="v104">104.</a> Attā have jitaɱ seyyo yā cāyaɱ itarā pajā||<br />
					Attadantassa posassa niccaɱ saññatacārino.|| ||</p>

					<p class="f4"><a id="v105">105.</a> N'eva devo na gandhabbo na Māro saha Brahmunā||<br />
					Jitaɱ apajitaɱ kayirā tathā-rūpassa jantuno.|| ||</p>

					<p class="f4"><a id="v106">106.</a> Māse māse sahassena yo yajetha sataɱ samaɱ||<br />
					Ekañ ca bhāvit'attānaɱ muhuttam api pūjaye||<br />
					Sā yeva pūjanā seyyo yañ ce vassa-sataɱ hutaɱ.|| ||</p>

					<p class="f4"><a id="v107">107.</a> Yo ca vassa-sataɱ jantu aggiɱ paricare vane||<br />
					Ekañ ca bhāvit'attānaɱ muhuttam api pūjaye||<br />
					Sā yeva pūjanā seyyo yañ ce vassa-sataɱ hutaɱ.|| ||</p>

					<p class="f4"><a id="pg31"><span class="f2 g"><b>[31]</b></span></a> <a id="v108">108.</a> Yaɱ kiñci yiṭṭhañ ca hutaɱ ca loke||<br />
					Saɱvaccharaɱ yajetha puññapekkho||<br />
					Sabbam pi taɱ na catubhāgam eti||<br />
					Abhivādanā ujjugatesu seyyo.|| ||</p>

					<p class="f4"><a id="v109">109.</a> Abhivādanasīlissa||<br />
					niccaɱ vaddhāpacāyino||<br />
					Cattāro dhammā vaḍḍhanti:||<br />
					āyu vaṇṇo sukhaɱ balaɱ.|| ||</p>

					<p class="f4"><a id="v110">110.</a> Yo ca vassa-sataɱ jīve du-s-sīlo asamāhito||<br />
					Ekāhaɱ jīvitaɱ seyyo sīlavantassa jhāyino.|| ||</p>

					<p class="f4"><a id="v111">111.</a> Yo ca vassa-sataɱ jīve duppañño asamāhito||<br />
					Ekāhaɱ jīvitaɱ seyyo paññavantassa jhāyino.|| ||</p>

					<p class="f4"><a id="pg32"><span class="f2 g"><b>[32]</b></span></a> <a id="v112">112.</a> Yo ca vassa-sataɱ jīve kusīto hīnavīriyo||<br />
					Ekāhaɱ jīvitaɱ seyyo viriyam ārabhato daḷhaɱ.|| ||</p>

					<p class="f4"><a id="v113">113.</a> Yo ca vassa-sataɱ jīve apassaɱ udayavyayaɱ||<br />
					Ekāhaɱ jīvitaɱ seyyo passato udayavyayaɱ.|| ||</p>

					<p class="f4"><a id="v114">114.</a> Yo ca vassa-sataɱ jīve apassaɱ amataɱ padaɱ||<br />
					Ekāhaɱ jīvitaɱ seyyo passato amataɱ padaɱ.|| ||</p>

					<p class="f4"><a id="v115">115.</a> Yo ca vassa-sataɱ jīve apassaɱ dhammam uttamaɱ||<br />
					Ekāhaɱ jīvitaɱ seyyo passato dhammam uttamaɱ.|| ||</p>

					<p class="ctr">Sahassa Vagga Aṭṭhamo</p>

					<p>&nbsp;</p>

					<p class="f4 ctr c">§</p>

					<p><a id="pg33"><span class="f2 g"><b>[33]</b></span></a> </p>

					<h4 class="ctr"><a id="ch9">9.</a> Pāpa Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch9">Index</a> <a href="../../../../dhamma-vinaya/ati/kd/dhp/dhp.09.than.ati.htm">Than</a></p>

					<p>&nbsp;</p>

					<p class="f4"><a id="v116">116.</a> Abhitvaretha kalyāṇe pāpā cittaɱ nivāraye,||<br />
					Dandhaɱ hi karoto puññaɱ pāpasmiɱ ramatī mano.|| ||</p>

					<p class="f4"><a id="v117">117.</a> Pāpañ ce puriso kayirā||<br />
					na taɱ kayirā puna-p-punaɱ,||<br />
					Na tamhi chandaɱ kayirātha,||<br />
					dukkho pāpassa uccayo.|| ||</p>

					<p class="f4"><a id="v118">118.</a> Puññañ ce puriso kayirā||<br />
					kayirāth'enaɱ puna-p-punaɱ,||<br />
					Tamhi chandaɱ kayirātha,||<br />
					sukho puññassa uccayo.|| ||</p>

					<p class="f4"><a id="v119">119.</a> Pāpo pi passati bhadraɱ||<br />
					yāva pāpaɱ na paccati,||<br />
					Yadā ca paccati pāpaɱ||<br />
					atha pāpo pāpāni passati.|| ||</p>

					<p class="f4"><a id="pg34"><span class="f2 g"><b>[34]</b></span></a> <a id="v120">120.</a> Bhadro pi passati pāpaɱ||<br />
					yāva bhadraɱ na paccati||<br />
					Yadā ca paccati bhadraɱ||<br />
					atha bhadro bhadrāni passati.|| ||</p>

					<p class="f4"><a id="v121">121.</a> Māppamaññetha pāpassa "Na man taɱ āgamissati",||<br />
					Udabindunipātena udakumbho pi pūrati,||<br />
					Bālo pūrati pāpassa thokathokam pi ācinaɱ.|| ||</p>

					<p class="f4"><a id="v122">122.</a> Māppamaññetha puññassa "Na maɱ taɱ āgamissati",||<br />
					Udabindunipātena udakumbho pi pūrati,||<br />
					Dhīro pūrati puññassa thokathokam pi ācinaɱ.|| ||</p>

					<p class="f4"><a id="pg35"><span class="f2 g"><b>[35]</b></span></a> <a id="v123">123.</a> Vāṇijo va bhayaɱ Maggaɱ appasattho maha-d-dhano||<br />
					Visaɱ jīvitukāmo va pāpāni parivajjaye.|| ||</p>

					<p class="f4"><a id="v124">124.</a> Pāṇimhi ce vaṇo nāssa hareyya pāṇinā visaɱ||<br />
					Nābbaṇaɱ visam anveti, n'atthi pāpaɱ akubbato.|| ||</p>

					<p class="f4"><a id="v125">125.</a> Yo appaduṭṭhassa narassa dussati||<br />
					Suddhassa posassa anaŋgaṇassa||<br />
					Tam eva bālaɱ pacceti pāpaɱ||<br />
					Sukhumo rajo paṭivātaɱ va khitto.|| ||</p>

					<p class="f4"><a id="v126">126.</a> Gabbham eke upapajjanti Nirayaɱ pāpa-kammino,||<br />
					Saggaɱ sugatino yanti parinibbanti anāsavā.|| ||</p>

					<p class="f4"><a id="pg36"><span class="f2 g"><b>[36]</b></span></a> <a id="v127">127.</a> Na antalikkhe na samuddamajjhe||<br />
					Na pabbatānaɱ vivaraɱ pavissa||<br />
					Na vijjatī so jagatippadeso||<br />
					Yatthaṭthito muñceyya pāpa-kammā.|| ||</p>

					<p class="f4"><a id="v128">128.</a> Na antalikkhe na samuddamajjhe||<br />
					Na pabbatānaɱ vivaraɱ pavissa||<br />
					Na vijjati so jagatippadeso||<br />
					Yatthaṭthitaɱ nappasahetha maccu.|| ||</p>

					<p class="ctr">Pāpa Vagga Navamo</p>

					<p>&nbsp;</p>

					<p class="f4 ctr c">§</p>

					<p><a id="pg37"><span class="f2 g"><b>[37]</b></span></a></p>

					<h4 class="ctr"><a id="ch10">10.</a> Daṇaḍa Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch10">Index</a> <a href="../../../../dhamma-vinaya/ati/kd/dhp/dhp.10.than.ati.htm">Than</a></p>

					<p>&nbsp;</p>

					<p class="f4"><a id="v129">129.</a> Sabbe tasanti daṇaḍassa sabbe bhāyanti maccuno,||<br />
					Attānaɱ upamaɱ katvā na haneyya na ghātaye.|| ||</p>

					<p class="f4"><a id="v130">130.</a> Sabbe tasanti daṇaḍassa sabbesaɱ jīvitaɱ piyaɱ,||<br />
					Attānaɱ upamaɱ katvā na haneyya na ghātaye.|| ||</p>

					<p class="f4"><a id="v131">131.</a> Sukhakāmāni bhūtāni yodaṇḍena vihiɱsati||<br />
					Attano sukham esāno pecca so na labhate sukhaɱ.|| ||</p>

					<p class="f4"><a id="v132">132.</a> Sukhakāmāni bhūtāni yodaṇḍena na hiɱsati||<br />
					Attano sukham esāno pecca so labhate sukhaɱ.|| ||</p>

					<p class="f4"> <a id="pg38"><span class="f2 g"><b>[38]</b></span></a> <a id="v133">133.</a> Mā voca pharusaɱ kañci vuttā paṭivadeyyu taɱ,||<br />
					Dukkhā hi sārambhakathā paṭidaṇḍā phuseyyu taɱ.|| ||</p>

					<p class="f4"><a id="v134">134.</a> Sa ce neresi attānaɱ kaɱso upahato yathā||<br />
					Esa patto si nibbāṇaɱ sārambho te na vijjati.|| ||</p>

					<p class="f4"><a id="v135">135.</a> Yathā daṇḍena gopālo gāvo pāceti gocaraɱ||<br />
					Evaɱ jarā ca maccu ca āyuɱ pācenti pāṇinaɱ.|| ||</p>

					<p class="f4"><a id="v136">136.</a> Atha pāpāni kammāni karaɱ bālo na bujjhati,||<br />
					Sehi kammehi dummedho aggidaḍḍho va tappati.|| ||</p>

					<p class="f4"><a id="v137">137.</a> Yo daṇḍena adaṇḍesu||<br />
					appaduṭṭhesu dussati||<br />
					Dasannam aññataraɱ ṭhānaɱ||<br />
					khippam eva nigacchati.|| ||</p>

					<p class="f4"><a id="pg39"><span class="f2 g"><b>[39]</b></span></a> <a id="v138">138.</a> Vedanaɱ pharusaɱ jāniɱ sarīrassa ca bhedanaɱ||<br />
					Garukaɱ vā pi ābādhaɱ cittakkhepaɱ va pāpuṇe.|| ||</p>

					<p class="f4"><a id="v139">139.</a> Rājato vā upassaggaɱ||<br />
					abbha-k-khānaɱ va dāruṇaɱ||<br />
					Parikkhayaɱ va ñātīnaɱ||<br />
					bhogānaɱ va pabhaŋguṇaɱ|| ||</p>

					<p class="f4"><a id="v140">140.</a> Athav'āssa agārāni aggi ḍahati pāvako||<br />
					Kāyassa bhedā duppañño Nirayaɱ so uppajjati.|| ||</p>

					<p class="f4"><a id="v141">141.</a> Na naggacariyā na jaṭā na paɱkā||<br />
					Nānāsakā thaṇḍilasāyikā vā||<br />
					Rājo va jallaɱ ukkuṭikappadhānaɱ||<br />
					Sodhenti maccaɱ avitiṇṇakaɱkhaɱ.|| ||</p>

					<p class="f4"><a id="pg40"><span class="f2 g"><b>[40]</b></span></a> <a id="v142">142.</a> Alaɱkato ce pi samaɱ careyya||<br />
					Santo danto niyato brahma-cārī||<br />
					Sabbesu bhūtesu nidhāya daṇḍaɱ||<br />
					So brāhmaṇo so samaṇo sa bhikkhu.|| ||</p>

					<p class="f4"><a id="v143a">143a.</a> Hirīnisedho puriso koci lokasmiɱ vijjati||<br />
					Yo nindaɱ apabodhati asso bhadro kasām iva.|| ||</p>

					<p class="f4"><a id="v143b">143b.</a> Asso yathā bhadro kasāniviṭṭho||<br />
					Ātāpino saɱvegino bhavātha.|| ||</p>

					<p class="f4"><a id="pg41"><span class="f2 g"><b>[41]</b></span></a> <a id="v144">144.</a> Saddhāya sīlena ca vīriyena ca||<br />
					Samādhinā dhamma-vinicchayena ca||<br />
					Sampanna-vijjā-caraṇā patissatā||<br />
					Pahassatha dukkham idaɱ anappakaɱ.|| ||</p>

					<p class="f4"><a id="v145">145.</a> Udakaɱ hi nayanti nettikā||<br />
					usukārā namayanti tejanaɱ||<br />
					Dāruɱ namayanti tacchakā||<br />
					attānaɱ damayanti subbatā.|| ||</p>

					<p class="ctr">Daṇḍa Vagga Dasamo</p>

					<p>&nbsp;</p>

					<p class="f4 ctr c">§</p>

					<p><a id="pg42"><span class="f2 g"><b>[42]</b></span></a></p>

					<h4 class="ctr"><a id="ch11">11.</a> Jarā Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch11">Index</a> <a href="../../../../dhamma-vinaya/ati/kd/dhp/dhp.11.than.ati.htm">Than</a></p>

					<p>&nbsp;</p>

					<p class="f4"><a id="v146">146.</a> Ko nu hāso kim ānando niccaɱ pajjalite sati,||<br />
					Andhakārena onaddhā padīpaɱ na gavessatha.|| ||</p>

					<p class="f4"><a id="v147">147.</a> Passa citta-kataɱ bimbaɱ arukāyaɱ samussitaɱ||<br />
					Āturaɱ bahu-saŋkappaɱ yassa n'atthi dhuvaɱ ṭhiti.|| ||</p>

					<p class="f4"><a id="v148">148.</a> Parijiṇṇam idaɱ rūpaɱ roganiḍḍhaɱ pabhaŋguraɱ||<br />
					Bhijjati pūtisandeho maraṇantaɱ hi jīvitaɱ.|| ||</p>

					<p class="f4"><a id="v149">149.</a> Yān'imāni apatthāni alāpūn'eva sārade||<br />
					Kāpotakāni aṭṭhīni tāni disvāna kā rati.|| ||</p>

					<p class="f4"><a id="pg43"><span class="f2 g"><b>[43]</b></span></a> <a id="v150">150.</a> Aṭṭhīnaɱ nagaraɱ kataɱ maɱsa-lohitalepanaɱ||<br />
					Yattha jarā ca maccu ca māno makkho ca ohito.|| ||</p>

					<p class="f4"><a id="v151">151.</a> Jīranti ve rāja rathā sucittā||<br />
					Atho sarīram pi jaraɱ upeti||<br />
					Satañ ca dhammo na jaraɱ upeti||<br />
					Santo have sabbhi pavedayanti.|| ||</p>

					<p class="f4"><a id="v152">152.</a> Appassutāyaɱ puriso balivaddo va jīrati,||<br />
					Maɱsāni tassa vaḍḍhanti paññā tassa na vaḍḍhati.|| ||</p>

					<p class="f4"><a id="v153">153.</a> Aneka-jāti-saɱsāraɱ sandhāvissaɱ anibbisaɱ||<br />
					Gahakārakaɱ gavesanto, dukkhā jāti puna-p-punaɱ.|| ||</p>

					<p class="f4"><a id="pg44"><span class="f2 g"><b>[44]</b></span></a> <a id="v154">154.</a> Gahakāraka diṭṭho si puna gehaɱ na kāhasi,||<br />
					Sabbā ete phāsukā bhaggā gahakaūṭaɱ visaɱkhitaɱ||<br />
					Visankhāragataɱ cittaɱ taṇhānaɱ khayam ajjhagā.|| ||</p>

					<p class="f4"><a id="v155">155.</a> Acaritvā Brahma-cariyaɱ aladdhā yobbane dhanaɱ||<br />
					Jiṇṇakoñ cā va jhāyanti khīṇamacche va pallale.|| ||</p>

					<p class="f4"><a id="v156">156.</a> Acaritvā Brahma-cariyaɱ aladdhā yobbane dhanaɱ||<br />
					Senti cāpātikhīṇā va purāṇāni anutthunaɱ.|| ||</p>

					<p class="ctr">Jarā Vagga Ekādasamo</p>

					<p>&nbsp;</p>

					<p class="f4 ctr c">§</p>

					<p><a id="pg45"><span class="f2 g"><b>[45]</b></span></a></p>

					<h4 class="ctr"><a id="ch12">12.</a> Atta Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch12">Index</a> <a href="../../../../dhamma-vinaya/ati/kd/dhp/dhp.12.than.ati.htm">Than</a></p>

					<p>&nbsp;</p>

					<p class="f4"><a id="v157">157.</a> Attānañ ce piyaɱ jaññā rakkheyya naɱ surakkhitaɱ,||<br />
					Tiṇṇam aññataraɱ yāmaɱ paṭijaggeyya paṇḍito.|| ||</p>

					<p class="f4"><a id="v158">158.</a> Attānam eva paṭhamaɱ patirūpe nivesaye,||<br />
					Ath'aññam anusāseyya, na kilisseyya paṇḍito.|| ||</p>

					<p class="f4"><a id="v159">159.</a> Attānañ ce tathā kayirā yath'aññam anusāsati||<br />
					Sudanto vata dammetha, attā hi kira duddamo.|| ||</p>

					<p class="f4"><a id="v160">160.</a> Attā hi attano nātho, ko hi nātho paro siyā;||<br />
					Attanā hi sudantena nāthaɱ labhati dullabhaɱ.|| ||</p>

					<p class="f4"><a id="v161">161.</a> Attanā va kataɱ pāpaɱ||<br />
					attajaɱ attasambhavaɱ||<br />
					<a id="pg46"><span class="f2 g"><b>[46]</b></span></a> Abhimatthati dummedhaɱ||<br />
					vajiraɱ v'amhamayaɱ maṇiɱ.|| ||</p>

					<p class="f4"><a id="v162">162.</a> Yassa accanta-du-s-sīlyaɱ māluvā sālam iv'otataɱ||<br />
					Karoti so tath'attānaɱ yathā naɱ icchatī diso.|| ||</p>

					<p class="f4"><a id="v163">163.</a> Sukarāni asādhūni attano ahitāni ca,||<br />
					Yaɱ ve hitañ ca sādhuñ ca taɱ ve parama-dukkaraɱ.|| ||</p>

					<p class="f4"><a id="v164">164.</a> Yo sāsanaɱ arahataɱ ariyānaɱ dhamma-jīvinaɱ||<br />
					Paṭikkosati dummedho diṭṭhiɱ nissāya pāpikaɱ||<br />
					Phalāni kaṭṭhakasseva attaghaññāya phallati.|| ||</p>

					<p class="f4"><a id="pg47"><span class="f2 g"><b>[47]</b></span></a> <a id="v165">165.</a> Attanā va kataɱ pāpaɱ attanā saɱkilissati,||<br />
					Attanā akataɱ pāpaɱ attanā va visujjhati,||<br />
					Suddhi asuddhi paccattaɱ nāñño aññaɱ visodhaye.|| ||</p>

					<p class="f4"><a id="v166">166.</a> Attadatthaɱ paratthena bahunā pi na hāpaye,||<br />
					Attadattham abhiññāya sadatthapasuto siyā.|| ||</p>

					<p class="ctr">Atta Vagga Dvādasamo</p>

					<p>&nbsp;</p>

					<p class="f4 ctr c">§</p>

					<p><a id="pg48"><span class="f2 g"><b>[48]</b></span></a></p>

					<h4 class="ctr"><a id="ch13">13.</a> Loka Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch13">Index</a> <a href="../../../../dhamma-vinaya/ati/kd/dhp/dhp.13.than.ati.htm">Than</a></p>

					<p>&nbsp;</p>

					<p class="f4"><a id="v167">167.</a> Hīnaɱ dhammaɱ na seveyya pamādena na saɱvase||<br />
					Micchā-diṭṭhiɱ na seveyya na siyā loka-vaḍḍhano.|| ||</p>

					<p class="f4"><a id="v168">168.</a> Uttiṭṭhe na-ppamajjeyya dhammaɱ su-caritaɱ care,||<br />
					Dhammacārī sukhaɱ seti asmiɱ loke paramhi ca.|| ||</p>

					<p class="f4"><a id="v169">169.</a> Dhammaɱ care su-caritaɱ na naɱ du-c-caritaɱ care,||<br />
					Dhammacārī sukhaɱ seti asmiɱ loke paramhi ca.|| ||</p>

					<p class="f4"><a id="v170">170.</a> Yathā bubbulakaɱ passe yathā passe marīcikaɱ||<br />
					Evaɱ lokaɱ avekkhantaɱ maccurājā na passati.|| ||</p>

					<p class="f4"><a id="pg49"><span class="f2 g"><b>[49]</b></span></a> <a id="v171">171.</a> Etha passath'imaɱ lokaɱ cittaɱ rāja-rathūpamaɱ||<br />
					Yattha bālā visīdanti, n'atthi saŋgo vijānataɱ.|| ||</p>

					<p class="f4"><a id="v172">172.</a> Yo ca pubbe pamajjitvā pacchā so na-ppamajjati||<br />
					So imaɱ lokaɱ pabhāseti abbhā mutto va candimā.|| ||</p>

					<p class="f4"><a id="v173">173.</a> Yassa pāsaɱ kataɱ kammaɱ kusalena pithīyati||<br />
					So imaɱ lokaɱ pabhāseti abbhā mutto va candimā.|| ||</p>

					<p class="f4"><a id="v174">174.</a> Andhabhūto ayaɱ loko tanuk'ettha vipassati,||<br />
					Sakunto jālamutto va appo saggāya gacchati.|| ||</p>

					<p class="f4"><a id="v175">175.</a> Haɱsādiccapathe yanti ākāse yanti iddhiyā||<br />
					Niyyanti dhīrā lokamhā jitvā Māraɱ savāhanaɱ.|| ||</p>

					<p class="f4"><a id="pg50"><span class="f2 g"><b>[50]</b></span></a> <a id="v176">176.</a> Ekaɱ dhammaɱ atītassa musā-vādissa jantūno||<br />
					Vitiṇṇaparalokassa n'atthi pāpaɱ akāriyaɱ.|| ||</p>

					<p class="f4"><a id="v177">177.</a> Na ve kadariyā deva-lokaɱ vajanti||<br />
					bālā have na-ppasaɱ-santi dānaɱ,||<br />
					Dhīro ca dānaɱ anumodamāno||<br />
					Ten'eva so hoti sūkhī parattha.|| ||</p>

					<p class="f4"><a id="v178">178.</a> Paṭhavyā ekarajjena saggassa gamanena vā||<br />
					Sabba-lokādhipaccena sot'āpatti-phalaɱ varaɱ.|| ||</p>

					<p class="ctr">Loka Vagga Terasamo</p>

					<p>&nbsp;</p>

					<p class="f4 ctr c">§</p>

					<p> <a id="pg51"><span class="f2 g"><b>[51]</b></span></a> </p>

					<h4 class="ctr"><a id="ch14">14.</a> Buddha Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch14">Index</a> <a href="../../../../dhamma-vinaya/ati/kd/dhp/dhp.14.than.ati.htm">Than</a></p>

					<p>&nbsp;</p>

					<p class="f4"><a id="v179">179.</a> Yassa jitaɱ nāvajīyati||<br />
					jitam assa no yāti koci loke,||<br />
					Tam buddham ananta-gocaraɱ||<br />
					apadaɱ kena padena nessatha.|| ||</p>

					<p class="f4"><a id="v180">180.</a> Yassa jālinī visattikā||<br />
					taṇhā n'atthi kuhiñ ci netave||<br />
					Tam buddham ananta-gocaraɱ||<br />
					apadaɱ kena padena nessatha.|| ||</p>

					<p class="f4"><a id="v181">181.</a> Ye jhānapasutā dhīrā nekkhammūpasame ratā||<br />
					Devā pi tesaɱ pihayanti sambuddhānaɱ satīmataɱ.|| ||</p>

					<p class="f4"><a id="v182">182.</a> Kiccho manussapaṭi-lābho,||<br />
					kicchaɱ macchāna jīvitaɱ,||<br />
					Kicchaɱ Sad'Dhamma-savanaɱ,||<br />
					kiccho Buddhānaɱ uppādo.|| ||</p>

					<p class="f4"><a id="pg52"><span class="f2 g"><b>[52]</b></span></a> <a id="v183">183.</a> Sabba-pāpassa akaraṇaɱ kusalassa upasampadā||<br />
					Sacitta-pariyoda-panaɱ etaɱ Buddhāna sāsanaɱ.|| ||</p>

					<p class="f4"><a id="v184">184.</a> Khantī paramaɱ tapo titikkhā,||<br />
					Nibbāṇaɱ paramaɱ vadanti Buddhā||<br />
					Na hi pabba-jito parūpaghātī||<br />
					Samaṇo hoti paraɱ viheṭhayanto.|| ||</p>

					<p class="f4"><a id="v185">185.</a> Anūpavādo anūpaghāto Pātimokkhe ca saɱvaro||<br />
					Mattaññutā ca bhattasmiɱ pantañ ca sayanāsanaɱ||<br />
					Adhicitte ca āyogo etaɱ Buddhāna sāsanaɱ.|| ||</p>

					<p class="f4"><a id="pg53"><span class="f2 g"><b>[53]</b></span></a> <a id="v186">186.</a> Na kahāpaṇavassena titti kāmesu vijjati,||<br />
					"Appassādā dukhā kāmā" iti viññāya paṇḍito.|| ||</p>

					<p class="f4"><a id="v187">187.</a> Api dibbesu kāmesu ratiɱ so nādhigacchati,||<br />
					Taṇha-k-khayarato hoti Sammā-Sambuddhasā-vako.|| ||</p>

					<p class="f4"><a id="v188">188.</a> Bahuɱ ve saraṇaɱ yanti pabbatāni vanāni ca||<br />
					Ārāmarukkha-cetyāni manussā bhayatajjitā.|| ||</p>

					<p class="f4"><a id="v189">189.</a> N'etaɱ kho saraṇaɱ khemaɱ,||<br />
					n'etaɱ saraṇam uttamaɱ,||<br />
					N'etaɱ saraṇam āgamma,||<br />
					sabba-dukkhā pamuccati.|| ||</p>

					<p class="f4"><a id="pg54"><span class="f2 g"><b>[54]</b></span></a> <a id="v190">190.</a> Yo ca Buddhañ ca Dhammañ ca||<br />
					Sanghañ ca saraṇaɱ gato||<br />
					cattāri ariya-saccāni||<br />
					samma-p-paññāya passati.|| ||</p>

					<p class="f4"><a id="v191">191.</a> Dukkhaɱ dukkha-samuppādaɱ||<br />
					dukkhassa ca ati-k-kamaɱ||<br />
					Ariyañ c'aṭṭhaŋgikaɱ Maggaɱ||<br />
					dukkh'ūpasama-gāminaɱ.|| ||</p>

					<p class="f4"><a id="v192">192.</a> Etaɱ kho saraṇaɱ khemaɱ etaɱ saraṇam uttamaɱ||<br />
					Etaɱ saraṇam āgamma sabba-dukkhā pamuccati.|| ||</p>

					<p class="f4"><a id="pg55"><span class="f2 g"><b>[55]</b></span></a> <a id="v193">193.</a> Dullabho purisājañño na so sabbattha jāyati,||<br />
					Yattha so jāyati dhīro taɱ kūlaɱ sukham edhati.|| ||</p>

					<p class="f4"><a id="v194">194.</a> Sukho Buddhānaɱ uppādo sukhā sad'Dhamma-desanā||<br />
					Sukhā saɱghassa sāmaggī samaggānaɱ tapo sukho.|| ||</p>

					<p class="f4"><a id="v195">195.</a> Pūjārahe pūjayato Buddhe yadi va sāvake||<br />
					Papañ ca samati-k-kante tiṇṇasoka-pariddave.|| ||</p>

					<p class="f4"><a id="v196">196.</a> Te tādise pūjayato nibbute akutobhaye||<br />
					Na sakkā puññaɱ saɱkhātuɱ im'ettam api kenaci.|| ||</p>

					<p class="ctr">Buddha Vagga Cuddasamo</p>

					<p>&nbsp;</p>

					<p class="f4 ctr c">§</p>

					<p><a id="pg56"><span class="f2 g"><b>[56]</b></span></a></p>

					<h4 class="ctr"><a id="ch15">15.</a> Sukha Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch15">Index</a> <a href="../../../../dhamma-vinaya/ati/kd/dhp/dhp.15.than.ati.htm">Than</a></p>

					<p>&nbsp;</p>

					<p class="f4"><a id="v197">197.</a> Susukhaɱ vata jīvāma verinesu averino||<br />
					Verinesu manussesu viharāma averino.|| ||</p>

					<p class="f4"><a id="v198">198.</a> Susukhaɱ vata jīvāma āturesu anāturā,||<br />
					Āturesu manussesu viharāma anāturā.|| ||</p>

					<p class="f4"><a id="v199">199.</a> Susukhaɱ vata jīvāma ussūkesu anussukā||<br />
					Ussukesu manussesu viharāma anussukā.|| ||</p>

					<p class="f4"><a id="v200">200.</a> Susukhaɱ vata jīvāma yesaɱ no n'atthi kiñ canaɱ||<br />
					Pītibhakkhā bhavissāma devā Ābhassarā yathā.|| ||</p>

					<p class="f4"><a id="pg57"><span class="f2 g"><b>[57]</b></span></a> <a id="v201">201.</a> Jayaɱ veraɱ pasavati dukkhaɱ seti parājito,||<br />
					Upasanto sukhaɱ seti hitvā jayaparājayaɱ.|| ||</p>

					<p class="f4"><a id="v202">202.</a> N'atthi rāgasamo aggi,||<br />
					n'atthi dosasamo kali,||<br />
					n'atthi khandhādisā dukkhā,||<br />
					n'atthi santiparaɱ sukhaɱ.|| ||</p>

					<p class="f4"><a id="v203">203.</a> Jighacchāparamā rogā,||<br />
					sankhāra paramā dukhā,||<br />
					Etaɱ ñatvā yathā-bhūtaɱ||<br />
					nibbāṇaɱ paramaɱ sukhaɱ.|| ||</p>

					<p class="f4"><a id="v204">204.</a> Ārogya-paramā lābhā, santuṭṭhi-paramaɱ dhanaɱ||<br />
					Vissāsa-paramā ñātī, nibbāṇaɱ paramaɱ sukhaɱ.|| ||</p>

					<p class="f4"><a id="pg58"><span class="f2 g"><b>[58]</b></span></a> <a id="v205">205.</a> Paviveka-rasaɱ pītvā rasaɱ upasamassa ca||<br />
					Niddaro hoti nippāpo dhamma-pītirasaɱ pivaɱ.|| ||</p>

					<p class="f4"><a id="v206">206.</a> Sāhu dassanam ariyānaɱ sannivāso sadā sukho,||<br />
					Adassanena bālānaɱ niccam eva sukhī siyā.|| ||</p>

					<p class="f4"><a id="v207">207.</a> Bāla-saŋgata-cārī hi dīgham addhāna socati,||<br />
					Dukkho bālehi saŋvāso amitteneva sabbadā,||<br />
					Dhīro ca sukha-saŋvāso ñātīnaɱ va samāgamo.|| ||</p>

					<p class="f4"><a id="v208">208.</a> Dhīrañ ca paññañ ca bahu-s-sutañ ca||<br />
					Dhorayyasīlaɱ vatavantam āriyaɱ||<br />
					Taɱ tādisaɱ sappurisaɱ sumedhaɱ||<br />
					Bhajetha nakkhattapathaɱ va candimā.|| ||</p>

					<p class="ctr">Sukha Vagga Paṇṇarasamo</p>

					<p>&nbsp;</p>

					<p class="f4 ctr c">§</p>

					<p> <a id="pg60"><span class="f2 g"><b>[60]</b></span></a> </p>

					<h4 class="ctr"><a id="ch16">16.</a> Piya Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch16">Index</a> <a href="../../../../dhamma-vinaya/ati/kd/dhp/dhp.16.than.ati.htm">Than</a></p>

					<p>&nbsp;</p>

					<p class="f4"><a id="v209">209.</a> Ayoge yuñjaɱ attānaɱ yogasmiñ ca ayojayaɱ||<br />
					Atthaɱ hitvā piyaggāhī pihet'attānuyoginaɱ.|| ||</p>

					<p class="f4"><a id="v210">210.</a> Mā piyehi samāgañchī||<br />
					appiyehi kudācanaɱ,||<br />
					Piyānaɱ adassanaɱ dukkhaɱ||<br />
					appiyānañ ca dassanaɱ.|| ||</p>

					<p class="f4"><a id="v211">211.</a> Tasmā piyaɱ na kayirātha piyāpāyo hi pāpako,||<br />
					Ganthā tesaɱ na vijjanti yesaɱ n'atthi piy-ā-p-piya-m.|| ||</p>

					<p class="f4"><a id="v212">212.</a> Piyato jāyatī soko piyato jāyatī bhayaɱ,||<br />
					Piyato vippamuttassa n'atthi soko kuto bhayaɱ.|| ||</p>

					<p class="f4"><a id="pg61"><span class="f2 g"><b>[61]</b></span></a> <a id="v213">213.</a> Pemato jāyatī soko pemato jāyatī bhayaɱ,||<br />
					Pemato vippamuttassa n'atthi soko kuto bhayaɱ.|| ||</p>

					<p class="f4"><a id="v214">214.</a> Ratiyā jāyatī soko ratiyā jāyatī bhayaɱ||<br />
					Ratiyā vippamuttassa n'atthi soko kuto bhayaɱ.|| ||</p>

					<p class="f4"><a id="v215">215.</a> Kāmato jāyatī soko kāmato jāyatī bhayaɱ,||<br />
					Kāmato vippamuttassa n'atthi soko kuto bhayaɱ.|| ||</p>

					<p class="f4"><a id="v216">216.</a> Taṇhāya jāyatī soko taṇhāya jāyatī bhayaɱ,||<br />
					Taṇhāya vippamuttassa n'atthi soko kuto bhayaɱ.|| ||</p>

					<p class="f4"> <a id="pg62"><span class="f2 g"><b>[62]</b></span></a> <a id="v217">217.</a> Sīla-dassana-sampannaɱ dhamm'aṭṭhaɱ saccavedinaɱ||<br />
					Attano kamma kubbānaɱ taɱ jano kurute piyaɱ.|| ||</p>

					<p class="f4"><a id="v218">218.</a> Chanda-jāto anakkhāte manasā ca phuṭo siyā||<br />
					Kāmesu ca appaṭibaddha-citto uddhaɱ soto ti vuccati.|| ||</p>

					<p class="f4"><a id="v219">219.</a> Cirappavāsiɱ purisaɱ dūrato sotthim āgataɱ||<br />
					Ñātimittā suhajjā ca abhinandanti āgataɱ.|| ||</p>

					<p class="f4"><a id="v220">220.</a> Tath'eva kata-puññam pi asmā lokā paraɱ gataɱ||<br />
					Puññāni patigaṇhanti piyaɱ ñātīva āgataɱ.|| ||</p>

					<p class="ctr">Piya Vagga Soḷasamo</p>

					<p>&nbsp;</p>

					<p class="f4 ctr c">§</p>

					<p><a id="pg63"><span class="f2 g"><b>[63]</b></span></a></p>

					<h4 class="ctr"><a id="ch17">17.</a> Kodha Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch17">Index</a> <a href="../../../../dhamma-vinaya/ati/kd/dhp/dhp.17.than.ati.htm">Than</a></p>

					<p>&nbsp;</p>

					<p class="f4"><a id="v221">221.</a> Kodhaɱ jahe vippajaheyya mānaɱ||<br />
					saŋyojanaɱ sabbam ati-k-kameyya||<br />
					taɱ nāma-rūpasmim asajja-mānaɱ||<br />
					akiñ canaɱ nānupatanti dukkhā.|| ||</p>

					<p class="f4"><a id="v222">222.</a> Yo ve uppatitaɱ ko'dhaɱ rathaɱ bhantaɱ va dhāraye||<br />
					Tam ahaɱ sārathiɱ brūmi, rasmggāho itaro jano.|| ||</p>

					<p class="f4"><a id="v223">223.</a> Akkodhena jine ko'dhaɱ asādhuɱ sādhunā jine||<br />
					Jine kadariyaɱ dānena saccena alika-vādinaɱ.|| ||</p>

					<p class="f4"><a id="v224">224.</a> Saccaɱ bhaṇe na kujjheyya dajjā appasmi yācito||<br />
					Etehi tīhi ṭhānehi gacche devāna santike.|| ||</p>

					<p class="f4"><a id="pg64"><span class="f2 g"><b>[64]</b></span></a> <a id="v225">225.</a> Ahiɱsakā ye munayo niccaɱ kāyena saɱvutā||<br />
					Te yanti accutaɱ ṭhānaɱ yattha gantvā na socare.|| ||</p>

					<p class="f4"><a id="v226">226.</a> Sadā jāgaramānānaɱ ahorattānusikkhinaɱ||<br />
					Nibbāṇaɱ adhimuttānaɱ atthaɱ gacchanti āsavā.|| ||</p>

					<p class="f4"><a id="v227">227.</a> Porāṇam etaɱ Atula n'etaɱ ajjatanām iva:||<br />
					Nindanti tuṇhim āsīnaɱ nindanti bahubhāṇinaɱ||<br />
					Mitabhāṇim pi nindanti, n'atthi loke anindito.|| ||</p>

					<p class="f4"><a id="pg65"><span class="f2 g"><b>[65]</b></span></a> <a id="v228">228.</a> Na cāhu na ca bhavissati na c'etarahi vijjati||<br />
					Ekantaɱ nindito poso ekantaɱ vā pasaɱsito.|| ||</p>

					<p class="f4"><a id="v229">229.</a> Yañ ce viññū pasaɱ-santi anuvicca suve suve||<br />
					Acchidda-vuttiɱ medhāviɱ paññā-sīla-samāhitaɱ.|| ||</p>

					<p class="f4"><a id="v230">230.</a> Nekkhaɱ jambonadasseva ko taɱ ninditum arahati,||<br />
					Devā pi naɱ pasaɱ-santi, Brahmunā pi pasaɱsito.|| ||</p>

					<p class="f4"><a id="v231">231.</a> Kāyappakopaɱ rakkheyya kāyena saɱvuto siyā,||<br />
					Kāya-du-c-caritaɱ hitvā kāyena su-caritaɱ care.|| ||</p>

					<p class="f4"><a id="v232">232.</a> Vacī-pakopaɱ rakkheyya vācāya saɱvuto siyā,||<br />
					Vacī-du-c-caritaɱ hitvā vācāya su-caritaɱ care.|| ||</p>

					<p class="f4"><a id="pg66"><span class="f2 g"><b>[66]</b></span></a> <a id="v233">233.</a> Manopakopaɱ rakkheyya manasā saɱvuto siyā,||<br />
					Mano-du-c-caritaɱ hitvā manasā su-caritaɱ care.|| ||</p>

					<p class="f4"><a id="v234">234.</a> Kāyena saɱvutā dhīrā atho vācāya saɱvutā||<br />
					Manasā saɱvutā dhīrā te ve suparisaɱvutā.|| ||</p>

					<p class="ctr">Kodha Vagga Sattarasamo</p>

					<p>&nbsp;</p>

					<p class="f4 ctr c">§</p>

					<p><a id="pg67"><span class="f2 g"><b>[67]</b></span></a> </p>

					<h4 class="ctr"><a id="ch18">18.</a> Mala Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch18">Index</a> <a href="../../../../dhamma-vinaya/ati/kd/dhp/dhp.18.than.ati.htm">Than</a></p>

					<p>&nbsp;</p>

					<p class="f4"><a id="v235">235.</a> Paṇḍupalāso va dāni si||<br />
					Yama-purisā pi ca taɱ upaṭṭhitā,||<br />
					Uyyogamukhe ca tiṭṭhasi||<br />
					patheyyam pi ca te na vijjati.|| ||</p>

					<p class="f4"><a id="v236">236.</a> So karohi dīpam attano||<br />
					khippaɱ vāyama paṇḍito bhava||<br />
					Niddhantamalo anaŋgaṇo||<br />
					dibbaɱ ariyabhūmim ehisi.|| ||</p>

					<p class="f4"><a id="v237">237.</a> Upanītavayo va dāni si||<br />
					sampayāto si Yamassa santike,||<br />
					Vāso pi ca te n'atthi antarā||<br />
					pātheyyam pi ca te na vijjati.|| ||</p>

					<p class="f4"><a id="v238">238.</a> So karohi dīpam attano||<br />
					khippa vāyama paṇḍito bhava,||<br />
					Niddhantamalo anaŋgaṇo||<br />
					na punaɱ jātijaraɱ upehisi.|| ||</p>

					<p class="f4"><a id="pg68"><span class="f2 g"><b>[68]</b></span></a> <a id="v239">239.</a> Anupubbena medhāvī thokathokaɱ khaṇe khaṇe||<br />
					Kammāro rajatass'eva niddhame malam attano.|| ||</p>

					<p class="f4"><a id="v240">240.</a> Ayasā va malaɱ samuṭṭhitaɱ||<br />
					taduṭṭhāya tam eva khādati||<br />
					Evaɱ atidhonacārinaɱ||<br />
					sakakammāni nayanti duggatiɱ.|| ||</p>

					<p class="f4"><a id="v241">241.</a> Asajjhāyamalā mantā, anuṭṭhāna-malā gharā,||<br />
					Malaɱ vaṇṇassa kosajjaɱ, pamādo rakkhato malaɱ.|| ||</p>

					<p class="f4"><a id="pg69"><span class="f2 g"><b>[69]</b></span></a> <a id="v242">242.</a> Malitthiyā du-c-caritaɱ maccheraɱ dadato malaɱ||<br />
					Malā ve pāpakā dhammā asmiɱ loke paramhi ca.|| ||</p>

					<p class="f4"><a id="v243">243.</a> Tato malā malataraɱ avijjā paramaɱ malaɱ,||<br />
					Etaɱ malaɱ pahatvāna nimmalā hotha bhikkhavo.|| ||</p>

					<p class="f4"><a id="v244">244.</a> Sujīvaɱ ahirikena kākasūrena dhaɱsinā||<br />
					Pakkhandinā pagabbhena saɱkiliṭṭhena jīvitaɱ.|| ||</p>

					<p class="f4"><a id="v245">245.</a> Hirimatā ca dujjīvaɱ niccaɱ sucigavesinā||<br />
					Alīnen'apagabbhena suddhājīvena passatā.|| ||</p>

					<p class="f4"><a id="v246">246.</a> Yo pāṇam atimāpeti musā-vādañ ca bhāsati||<br />
					Loke adinnaɱ ādiyati paradāraɱ ca gacchati,|| ||</p>

					<p class="f4"><a id="pg70"><span class="f2 g"><b>[70]</b></span></a> <a id="v247">247.</a> Surāmerayapānañ ca yo naro anuyuñjati||<br />
					Idh'eva-m-eso lokasmiɱ mūlaɱ khaṇati attano.|| ||</p>

					<p class="f4"><a id="v248">248.</a> Evam bho purisa jānāhi:||<br />
					pāpa-dhammā asaññatā,||<br />
					Mā taɱ lobho adhammo ca||<br />
					ciraɱ dukkhāya randhayuɱ.|| ||</p>

					<p class="f4"><a id="v249">249.</a> Dadanti ve yathā-saddhaɱ yathā-pasādanaɱ jano,||<br />
					Tattha yo maŋku bhavati paresaɱ pānabhojane||<br />
					Na so divā vā rattiɱ vā samādhiɱ adhigacchati.|| ||</p>

					<p class="f4"><a id="v250">250.</a> Yassa c'etaɱ samucchannaɱ||<br />
					mūla-ghaccaɱ samūhataɱ||<br />
					Sa ve divā vā rattiɱ vā||<br />
					samādhiɱ adhigacchati.|| ||</p>

					<p class="f4"><a id="pg71"><span class="f2 g"><b>[71]</b></span></a> <a id="v251">251.</a> N'atthi rāgasamo aggi n'atthi dosasamo gaho||<br />
					n'atthi mohasamaɱ jālaɱ n'atthi taṇhāsamā nadī.|| ||</p>

					<p class="f4"><a id="v252">252.</a> Sudassaɱ vajjam aññesaɱ attano pana duddasaɱ,||<br />
					Paresaɱ hi so vajjāni opuṇāti yathā bhūsaɱ,||<br />
					Attano pana chādeti kaliɱ va kitavā saṭho.|| ||</p>

					<p class="f4"><a id="v253">253.</a> Paravajjānupassissa niccaɱ ujjhānasaññino||<br />
					Āsavā tassa vaḍḍhanti ārā so āsavakkhayā.|| ||</p>

					<p class="f4"><a id="v254">254.</a> Ākāse ca padaɱ n'atthi samaṇo n'atthi bāhiro,||<br />
					Papañ cā bhiratā pajā nippapañ cā Tathāgatā.|| ||</p>

					<p class="f4"><a id="v255">255.</a> Ākāse padaɱ n'atthi||<br />
					samaṇo n'atthi bāhiro||<br />
					<a id="pg72"><span class="f2 g"><b>[72]</b></span></a> Saŋkhārā sassatā n'atthi||<br />
					n'atthi Buddhānaɱ iñjitaɱ.|| ||</p>

					<p class="ctr">Mala Vagga Aṭṭhārasamo</p>

					<p>&nbsp;</p>

					<p class="f4 ctr c">§</p>

					<p><a id="pg73"><span class="f2 g"><b>[73]</b></span></a></p>

					<h4 class="ctr"><a id="ch19">19.</a> Dhammaṭṭha Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch19">Index</a> <a href="../../../../dhamma-vinaya/ati/kd/dhp/dhp.19.than.ati.htm">Than</a></p>

					<p>&nbsp;</p>

					<p class="f4"><a id="v256">256.</a> Na tena hoti dhammaṭṭho yen'atthaɱ sahasā naye,||<br />
					Yo ca atthaɱ anatthañ ca ubho niccheyya paṇḍito.|| ||</p>

					<p class="f4"><a id="v257">257.</a> Asāhasena dhammena samena nayatī pare||<br />
					Dhammassa gutto medhāvī dhammaṭṭho ti pavuccati.|| ||</p>

					<p class="f4"><a id="v258">258.</a> Na tena paṇḍito hoti yāvatā bahu bhāsati,||<br />
					Khemī averī abhayo paṇḍito ti pavuccati.|| ||</p>

					<p class="f4"><a id="v259">259.</a> Na tāvatā dhamma-dharo yāvatā bahu bhāsati,||<br />
					Yo ca appam pi sutvāna dhammaɱ kāyena passati||<br />
					Sa ve dhamma-dharo hoti yo dhammaɱ na-ppamajjati.|| ||</p>

					<p class="f4"><a id="v260">260.</a> Na tena thero hoti yen'assa palitaɱ siro,||<br />
					Paripakko vayo tassa mogha-jiṇṇo ti vuccati.|| ||</p>

					<p class="f4"><a id="v261">261.</a> Yamhi saccañ ca dhammo ca ahiɱsā saññamo damo||<br />
					Sa ve vantamalo dhīro thero ti pavuccati.|| ||</p>

					<p class="f4"><a id="pg74"><span class="f2 g"><b>[74]</b></span></a> <a id="v262">262.</a> Na vākkaraṇa-mattena vaṇṇa-pokkha-ratāya vā||<br />
					Sādhurūpo naro hoti issukī maccharī saṭho.|| ||</p>

					<p class="f4"><a id="v263">263.</a> Yassa ce taɱ samucchinnaɱ||<br />
					mūla-ghaccaɱ samūhataɱ||<br />
					Sa vanta-doso medhāvī||<br />
					sādhurūpo ti vuccati.|| ||</p>

					<p class="f4"><a id="v264">264.</a> Na muṇḍakena samaṇo abbato alikaɱ bhaṇaɱ||<br />
					Icchālobha-samāpanno samaṇo kiɱ bhavissati.|| ||</p>

					<p class="f4"><a id="v265">265.</a> Yo ca sameti pāpāni aṇuɱ thūlāni sabbaso||<br />
					Samitattā hi pāpānaɱ samaṇo ti pavuccati.|| ||</p>

					<p class="f4"><a id="pg75"><span class="f2 g"><b>[75]</b></span></a> <a id="v266">266.</a> Na tena bhikkhū hoti yāvatā bhikkhate pare,||<br />
					Vissaɱ dhammaɱ samādāya bhikkhu hoti na tāvatā.|| ||</p>

					<p class="f4"><a id="v267">267.</a> Yo'dha puññañ ca pāpañ ca bāhetvā Brahma-cariyavā||<br />
					Saŋkhāya loke carati sa ve bhikkhū ti vuccati.|| ||</p>

					<p class="f4"><a id="v268">268.</a> Na monena muni hoti mūḷharūpo aviddasu,||<br />
					Yo ca tulaɱ va paggayha varam ādāya paṇḍito.|| ||</p>

					<p class="f4"><a id="v269">269.</a> Pāpāni parivajjeti sa manī tena so muni,||<br />
					Yo munāti ubho loke muni tena pavuccati.|| ||</p>

					<p class="f4"><a id="v270">270.</a> Na tena ariyo hoti yena pāṇāni hiɱsati||<br />
					Ahiɱsā sabba-pāṇānaɱ ariyo ti pavuccati.|| ||</p>

					<p class="f4"><a id="pg76"><span class="f2 g"><b>[76]</b></span></a> <a id="v271">271.</a> Na sīla-b-batamattena bāhu-saccena vā puna||<br />
					Atha vā samādhi-lābhena vivicca-sayanena vā.|| ||</p>

					<p class="f4"><a id="v272">272.</a> Phusāmi nekkhamma-sukhaɱ aputhu-j-janase-vitaɱ||<br />
					Bhikkhu vissāsa māpādi appatto āsavakkhayaɱ.|| ||</p>

					<p class="ctr">Dhammaṭṭha Vaggo Ekūnavīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg77"><span class="f2 g"><b>[77]</b></span></a></p>

					<h4 class="ctr"><a id="ch20">20.</a> Magga Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch20">Index</a> <a href="../../../../dhamma-vinaya/ati/kd/dhp/dhp.20.than.ati.htm">Than</a></p>

					<p>&nbsp;</p>

					<p class="f4"><a id="v273">273.</a> Maggān'aṭṭhaŋgiko seṭṭho saccānaɱ caturo padā,||<br />
					Virāgo seṭṭho dhammānaɱ divipadānañ ca cakkhumā.|| ||</p>

					<p class="f4"><a id="v274">274.</a> Es'eva Maggo n'att'añño||<br />
					dassanassa visuddhiyā,||<br />
					Etaɱ hi tumhe paṭipajjatha||<br />
					Mārass'etaɱ pamohanaɱ.|| ||</p>

					<p class="f4"><a id="v275">275.</a> Etaɱ hi tumhe paṭi-pannā||<br />
					dukkhass'antaɱ karissatha,||<br />
					Akkhāto ve mayā Maggo||<br />
					aññāya sallasatthanaɱ.|| ||</p>

					<p class="f4"><a id="v276">276.</a> Tumhehi kiccaɱ ātappaɱ, akkhātāro Tathāgatā,||<br />
					Paṭipannā pamokkhanti jhāyino Māra-bandhanā.|| ||</p>

					<p class="f4"><a id="pg78"><span class="f2 g"><b>[78]</b></span></a> <a id="v277">277.</a> "Sabbe saŋkhārā aniccā" ti yadā paññāya passati||<br />
					Atha nibbindati dukkhe, esa Maggo visuddhiyā.|| ||</p>

					<p class="f4"><a id="v278">278.</a> "Sabbe saŋkhārā dukkhā" ti yadā paññāya passati||<br />
					Atha nibbindati dukkhe, esa Maggo visuddhiyā.|| ||</p>

					<p class="f4"><a id="v279">279.</a> "Sabbe dhammā anattā" ti yadā paññāya passati||<br />
					Atha nibbindati dukkhe, esa Maggo visuddhiyā.|| ||</p>

					<p class="f4"><a id="v280">280.</a> Uṭṭhāna-kālamhi anuṭṭhahāno||<br />
					Yuvā balī ālasiyaɱ upeto||<br />
					Saɱsanna-saŋkappamano kusīto||<br />
					Paññāya Maggaɱ alaso na vindati.|| ||</p>

					<p class="f4"><a id="pg79"><span class="f2 g"><b>[79]</b></span></a> <a id="v281">281.</a> Vācānurakkhī manasā susaɱvuto||<br />
					Kāyena ca akusalaɱ na kayirā||<br />
					Ete tayo kammapathe visodhaye,||<br />
					Ārādhaye Maggaɱ isippaveditaɱ.|| ||</p>

					<p class="f4"><a id="v282">282.</a> Yogā ve jāyati bhūri ayogā bhūri-saŋkhayo||<br />
					Etaɱ dvedhā-pathaɱ ñatvā bhavāya vibhavāya ca||<br />
					Tath'attānaɱ niveseyya yathā bhūri pavaḍḍhati.|| ||</p>

					<p class="f4"><a id="v283">283.</a> Vanaɱ chindatha, mā rukkhaɱ,||<br />
					vanato jāyatī bhayaɱ,||<br />
					Chetvā vanaɱ vanathañ ca||<br />
					nibbanā hotha bhikkhavo.|| ||</p>

					<p class="f4"><a id="pg80"><span class="f2 g"><b>[80]</b></span></a> <a id="v284">284.</a> Yāvaɱ vanatho na chijjati anumatto pi narassa nārisu||<br />
					Paṭibaddhamano va tāva so vaccho khīrapako va mātari.|| ||</p>

					<p class="f4"><a id="v285">285.</a> Ucchinda sineham attano||<br />
					kumudaɱ sāradikaɱ va pāṇinā,||<br />
					SantiMaggam eva brūhaya||<br />
					nibbāṇaɱ sugatena desitaɱ.|| ||</p>

					<p class="f4"><a id="v286">286.</a> Idha vassaɱ vasissāmi idha hemanta gimbhisu||<br />
					Iti bālo vicinteti antarāyaɱ na bujjhati.|| ||</p>

					<p class="f4"><a id="pg81"><span class="f2 g"><b>[81]</b></span></a> <a id="v287">287.</a> Taɱ puttapasu-sammattaɱ vyāsattamanasaɱ naraɱ||<br />
					Suttaɱ gāmaɱ mahogho va maccu ādāya gacchati.|| ||</p>

					<p class="f4"><a id="v288">288.</a> Na santi puttā tāṇāya na pitā na pi bandhavā||<br />
					Antakenādhi-pannassa n'atthi ñātisu tāṇatā.|| ||</p>

					<p class="f4"><a id="v289">289.</a> Etam attha-vasaɱ ñatvā paṇḍito sīla-saɱvuto||<br />
					Nibbāṇa-gamanaɱ Maggaɱ khippam eva visodhaye.|| ||</p>

					<p class="ctr">Magga Vagga Vīsatimo.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg82"><span class="f2 g"><b>[82]</b></span></a></p>

					<h4 class="ctr"><a id="ch21">21.</a> Pakiṇṇaka Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch21">Index</a> <a href="../../../../dhamma-vinaya/ati/kd/dhp/dhp.21.than.ati.htm">Than</a></p>

					<p>&nbsp;</p>

					<p class="f4"><a id="v290">290.</a> Mattā-sukha-pariccāgā||<br />
					passe ce vipulaɱ sukhaɱ||<br />
					Caje mattā-sukhaɱ dhīro||<br />
					sampassaɱ vipulaɱ sukhaɱ.|| ||</p>

					<p class="f4"><a id="v291">291.</a> Paradukkh'ūpadānena yo attano sukham icchati||<br />
					Verasaɱ-saggasaɱ-saṭṭho verā so na parimuccati.|| ||</p>

					<p class="f4"><a id="v292">292.</a> Yaɱ hi kiccaɱ apaviddhaɱ akiccaɱ pana kayirati||<br />
					Unnaḷānaɱ pamattānaɱ tesaɱ vaḍḍhanti āsavā.|| ||</p>

					<p class="f4"><a id="v293">293.</a> Yesañ ca susamāraddhā niccaɱ kāya-gatā sati||<br />
					Akiccaɱ te na sevanti kicce sātaccakārino||<br />
					Satānaɱ sampajānānaɱ atthaɱ gacchanti āsavā.|| ||</p>

					<p class="f4"><a id="v294">294.</a> Mātaraɱ pitaraɱ hantvā rājāno dve ca khattiye||<br />
					Raṭṭhaɱ sānuvaraɱ hantvā anīgho yāti brāhmaṇo.|| ||</p>

					<p class="f4"><a id="v295">295.</a> Mātaraɱ pitaraɱ hantvā rājāno dve ca sottiye||<br />
					Veyyaggha-pañcamaɱ hantvā anīgho yāti brāhmaṇo.|| ||</p>

					<p class="f4"><a id="v296">296.</a> Suppa-buddaɱ pabujjhanti sadā Gotama-sāvakā||<br />
					Yesaɱ divā ca ratto ca niccaɱ Buddha-gatā sati.|| ||</p>

					<p class="f4"><a id="v297">297.</a> Suppa-buddaɱ pabujjhanti sadā Gotama-sāvakā||<br />
					Yesaɱ divā ca ratto ca niccaɱ Dhamma-gatā sati.|| ||</p>

					<p class="f4"><a id="v298">298.</a> Suppa-buddaɱ pabujjhanti sadā Gotama-sāvakā||<br />
					Yesaɱ divā ca ratto ca niccaɱ Sangha-gatā sati.|| ||</p>

					<p class="f4"><a id="pg84"><span class="f2 g"><b>[84]</b></span></a> <a id="v299">299.</a> Suppa-buddaɱ pabujjhanti sadā Gotama-sāvakā||<br />
					Yesaɱ divā ca ratto ca niccaɱ kāya-gatā sati.|| ||</p>

					<p class="f4"><a id="v300">300.</a> Suppa-buddaɱ pabujjhanti sadā Gotama-sāvakā||<br />
					Yesaɱ divā ca ratto ca ahiɱsāya rato mano.|| ||</p>

					<p class="f4"><a id="v301">301.</a> Suppa-buddaɱ pabujjhanti sadā Gotama-sāvakā||<br />
					yesaɱ divā ca ratto ca bhāvanāya rato mano.|| ||</p>

					<p class="f4"><a id="v302">302.</a> Duppabbajjaɱ durabhiramaɱ durāvāsā gharā dukhā||<br />
					Dukkho'samāna-saŋvāso, dukkh'ānupatit'addhagu||<br />
					Tasmā na c'addhagu siyā dukkh'ānupatito siyā.|| ||</p>

					<p class="f4"><a id="v303">303.</a> Saddho sīlena sampanno yasobhoga-samappito||<br />
					Yaɱ yaɱ padesaɱ bhajati tattha tatth'eva pūjito.|| ||</p>

					<p class="f4"><a id="pg85"><span class="f2 g"><b>[85]</b></span></a> <a id="v304">304.</a> Dūre santo pakāsanti himavanto va pabbato,||<br />
					Asant'ettha na dissanti ratti-khittā yathā sarā.|| ||</p>

					<p class="f4"><a id="v305">305.</a> Ekāsanaɱ ekaseyyaɱ eko caram atandito||<br />
					Eko damayam attānaɱ vanante ramito siyā.|| ||</p>

					<p class="ctr">Pakiṇṇaka Vagga Ekavīsatimo.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg86"><span class="f2 g"><b>[86]</b></span></a></p>

					<h4 class="ctr"><a id="ch22">22.</a> Niraya Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch22">Index</a> <a href="../../../../dhamma-vinaya/ati/kd/dhp/dhp.22.than.ati.htm">Than</a></p>

					<p>&nbsp;</p>

					<p class="f4"><a id="v306">306.</a> Abhūta-vādī Nirayaɱ upeti||<br />
					yo vā pi katvā na karomi c'āha||<br />
					Ubho pi te pecca samā bhavanti||<br />
					nihīnakammā manujā parattha.|| ||</p>

					<p class="f4"><a id="v307">307.</a> Kāsāvakaṇṭhā bahavo pāpa-dhammā asaññatā,||<br />
					Pāpā pāpehi kammehi Nirayaɱ te upapajjare.|| ||</p>

					<p class="f4"><a id="v308">308.</a> Seyyo ayoguḷo bhutto tatto aggisikhūpamo||<br />
					yañ ce bhūñjeyya du-s-sīlo raṭṭhapiṇḍaɱ asaññato.|| ||</p>

					<p class="f4"><a id="v309">309.</a> Cattāri ṭhānāni naro pamatto||<br />
					Āpajjati paradārūpasevī:||<br />
					Apuñña-lābhaɱ na nikāmaseyyaɱ||<br />
					Nindaɱ tatiyaɱ Nirayaɱ catutthaɱ.|| ||</p>

					<p class="f4"><a id="pg87"><span class="f2 g"><b>[87]</b></span></a> <a id="v310">310.</a> Apuñña-lābho ca gatī ca pāpikā||<br />
					Bhītassa bhītāya ratī ca thokikā||<br />
					Rājā ca daṇḍaɱ garukaɱ paṇeti,||<br />
					Tasmā naro paradāraɱ na seve.|| ||</p>

					<p class="f4"><a id="v311">311.</a> Kuso yathā duggahito hattham evānukantati||<br />
					Sāmaññaɱ dupparāmaṭṭhaɱ Nirayāy'upakaḍḍhati.|| ||</p>

					<p class="f4"><a id="v312">312.</a> Yaɱ kiñci sithilaɱ kammaɱ||<br />
					saɱkiliṭṭhañ ca yaɱ vataɱ||<br />
					Saɱkassaraɱ Brahma-cariyaɱ||<br />
					na taɱ hoti maha-p-phalaɱ.|| ||</p>

					<p class="f4"><a id="pg88"><span class="f2 g"><b>[88]</b></span></a> <a id="v313">313.</a> Kayirā ce kayirāth'enaɱ daḷham enaɱ parakkame,||<br />
					Saṭhilo hi paribbājo bhiyyo ākirate rajaɱ.|| ||</p>

					<p class="f4"><a id="v314">314.</a> Akataɱ dukkataɱ seyyo pacchā tapati dukkataɱ,||<br />
					Katañ ca sukataɱ seyyo yaɱ katvā nānutappati.|| ||</p>

					<p class="f4"><a id="v315">315.</a> Nagaraɱ yathā paccantaɱ guttaɱ santara-bāhiraɱ||<br />
					Evaɱ gopetha attānaɱ, khaṇo ve mā upaccagā,||<br />
					Khaṇātītā hi socanti Nirayamhi samappitā.|| ||</p>

					<p class="f4"><a id="v316">316.</a> Alajjitāye lajjanti lajjitāye na lajjare||<br />
					Micchā-diṭṭhi-samādānā sattā gacchanti duggatiɱ.|| ||</p>

					<p class="f4"><a id="pg89"><span class="f2 g"><b>[89]</b></span></a> <a id="v317">317.</a> Abhaye bhaya-dassino bhaye cābhaya-dassino||<br />
					Micchā-diṭṭhi-samādānā sattā gacchanti duggatiɱ.|| ||</p>

					<p class="f4"><a id="v318">318.</a> Avajje vajja-matino vajje cāvajja-dassino||<br />
					Micchā-diṭṭhi-samādānā sattā gacchanti duggatiɱ.|| ||</p>

					<p class="f4"><a id="v319">319.</a> Vajjañ ca vajjato ñatvā avajjaɱ ca avajjato||<br />
					Sammā-diṭṭhi-samādānā sattā gacchanti suggatiɱ.|| ||</p>

					<p class="ctr">Niraya Vagga Dvāvīsatimo.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg90"><span class="f2 g"><b>[90]</b></span></a> </p>

					<h4 class="ctr"><a id="ch23">23.</a> Nāga Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch23">Index</a> <a href="../../../../dhamma-vinaya/ati/kd/dhp/dhp.23.than.ati.htm">Than</a></p>

					<p>&nbsp;</p>

					<p class="f4"><a id="v320">320.</a> Ahaɱ nāgo va saŋgāme cāpāto patitaɱ saraɱ||<br />
					Ativākyaɱ titikkhissaɱ du-s-sīlo hi bahujjano.|| ||</p>

					<p class="f4"><a id="v321">321.</a> Dantaɱ nayanti samitiɱ dantaɱ rājā'bhirūhati||<br />
					Danto seṭṭho manussesu yo'tivākyaɱ titikkhati.|| ||</p>

					<p class="f4"><a id="v322">322.</a> Varam assatarā dantā ājānīyā ca sindhavā||<br />
					Kuñjarā ca mahā-nāgā, attadanto tato varaɱ.|| ||</p>

					<p class="f4"><a id="v323">323.</a> Na hi etehi yānehi gaccheyya agataɱ disaɱ||<br />
					Yath'attanā sudantena danto dantena gacchati.|| ||</p>

					<p class="f4"><a id="v324">324.</a> Dhanapālako nāma kuñjaro||<br />
					kaṭukappabhedano dunnivārayo||<br />
					Baddho kabalaɱ na bhuñjati,||<br />
					sumarati nāga-vanassa kuñjaro.|| ||</p>

					<p class="f4"><a id="v325">325.</a> Middhī yadā hoti mahagghaso ca||<br />
					niddāyitā samparivattasāyī||<br />
					Mahā-varāho va nivāpapuṭṭho||<br />
					puna-p-punaɱ gabbham upeti mando.|| ||</p>

					<p class="f4"><a id="v326">326.</a> Idaɱ pure cittam acāri cārikaɱ||<br />
					Yenicchakaɱ yatthakāmaɱ yathā sukhaɱ||<br />
					Tad ajj'ahaɱ niggahessāmi yoniso||<br />
					Hatthippabhinnaɱ viya aɱkusaggaho.|| ||</p>

					<p class="f4"><a id="v327">327.</a> Appamādaratā hotha, sacittam anurakkhatha,||<br />
					Duggā uddharath'attānaɱ paɱke sanno va kuñjaro.|| ||</p>

					<p class="f4"> <a id="pg92"><span class="f2 g"><b>[92]</b></span></a> <a id="v328">328.</a> Sace labhetha nipakaɱ sahāyaɱ||<br />
					Saddhiɱ caraɱ sādhu vihāri dhīraɱ||<br />
					Abhibhuyya sabbāni parissayāni||<br />
					Careyya ten'atta-mano satīmā.|| ||</p>

					<p class="f4"><a id="v329">329.</a> No ce labhetha nipakaɱ sahāyaɱ||<br />
					Saddhiɱ caraɱ sādhu vihāri dhīraɱ||<br />
					Rājā va raṭṭhaɱ vijitaɱ pahāya||<br />
					Eko care mātaŋg'araññe va nāgo.|| ||</p>

					<p class="f4"><a id="v330">330.</a> Ekassa caritaɱ seyyo,||<br />
					n'atthi bāle sahāyatā,||<br />
					Eko care na ca pāpāni kayirā||<br />
					Appo-s-sukko mātaŋg'araññe va nāgo.|| ||</p>

					<p class="f4"><a id="pg93"><span class="f2 g"><b>[93]</b></span></a> <a id="v331">331.</a> Atthamhi jātamhi sukhā sahāyā||<br />
					Tuṭṭhī sukhā yā itarītarena,||<br />
					Puññaɱ sukhaɱ jīvita-saŋkhayamhi,||<br />
					Sabbassa dukkhassa sukhaɱ pahāṇaɱ.|| ||</p>

					<p class="f4"><a id="v332">332.</a> Sukhā matteyyatā loke atho petteyyatā sukhā,||<br />
					Sukhā sāmaññatā loke atho brahmaññatā sukhā.|| ||</p>

					<p class="f4"><a id="v333">333.</a> Sukhaɱ yāva jarā sīlaɱ||<br />
					sukhā saddhā patiṭṭhitā||<br />
					Sukho paññāya paṭilābho||<br />
					pāpānaɱ akaraṇaɱ sukhaɱ.|| ||</p>

					<p class="ctr">Nāga Vagga Tevīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg94"><span class="f2 g"><b>[94]</b></span></a></p>

					<h4 class="ctr"><a id="ch24">24.</a> Taṇhā Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch24">Index</a> <a href="../../../../dhamma-vinaya/ati/kd/dhp/dhp.24.than.ati.htm">Than</a></p>

					<p>&nbsp;</p>

					<p class="f4"><a id="v334">334.</a> Manujassa pamatta-cārino||<br />
					taṇhā vaḍḍhati māluvā viya,||<br />
					So palavati hurāhuraɱ||<br />
					phalam icchaɱ va vanasmiɱ vānaro.|| ||</p>

					<p class="f4"><a id="v335">335.</a> Yaɱ esā sahatī jammī taṇhā loke visattikā||<br />
					Sokā tassa pavaḍḍhanti abhivaṭṭhaɱ va bīraṇaɱ.|| ||</p>

					<p class="f4"><a id="v336">336.</a> Yo c'etaɱ sahatī jammiɱ taṇhaɱ loke duraccayaɱ||<br />
					Sokā tamhā papatanti udabindū va pokkharā.|| ||</p>

					<p class="f4"><a id="v337">337.</a> Taɱ vo vadāmi bhaddaɱ vo yāvant'ettha samāgatā||<br />
					Taṇhāya mūlaɱ khaṇatha usīrattho va bīraṇaɱ||<br />
					Mā vo naḷaɱ va soto va Māro bhañji puna-p-punaɱ.|| ||</p>

					<p class="f4"><a id="pg95"><span class="f2 g"><b>[95]</b></span></a> <a id="v338">338.</a> Yathā pi mūle anupaddave daḷhe||<br />
					Chinno pi rukkho punar eva rūhati||<br />
					Evam pi taṇhānusaye anūhate||<br />
					Nibbatti dukkham idaɱ puna-p-punaɱ.|| ||</p>

					<p class="f4"><a id="v339">339.</a> Yassa cha-t-tiɱsati sotā manāpassavanā bhūsā||<br />
					Vāhā vahanti duddiṭṭhiɱ saŋkappā rāganissitā.|| ||</p>

					<p class="f4"><a id="v340">340.</a> Savanti sabbadhā sotā, latā ubbhijja tiṭṭhati||<br />
					Tañ ca disvā lataɱ jātaɱ mūlaɱ paññāya chindatha.|| ||</p>

					<p class="f4"><a id="v341">341.</a> Saritāni sinehitāni ca||<br />
					somanassāni bhavanti jantuno||<br />
					Te sātasitā sukhesino||<br />
					te ve jāti jarūpagā narā.|| ||</p>

					<p class="f4"><a id="pg96"><span class="f2 g"><b>[96]</b></span></a> <a id="v342">342.</a> Tasiṇāya purakkhatā pajā||<br />
					parisappanti saso va bādhito,||<br />
					Saŋyojana-saŋgasattakā||<br />
					dukkham upenti puna-p-punaɱ cirāya.|| ||</p>

					<p class="f4"><a id="v343">343.</a> Tasiṇāya purakkhatā pajā||<br />
					parisappanti saso va bādhito,||<br />
					Tasmā tasiṇaɱ vinodaye||<br />
					bhikkhu ākaŋkha virāgam attano.|| ||</p>

					<p class="f4"><a id="v344">344.</a> Yo nibbanatho vanādhimutto||<br />
					vanamutto vanam eva dhāvati||<br />
					Taɱ puggalam eva passatha:||<br />
					mutto bandhanam eva dhāvati.|| ||</p>

					<p class="f4"><a id="pg97"><span class="f2 g"><b>[97]</b></span></a> <a id="v345">345.</a> Na taɱ daḷhaɱ bandhanam āhu dhīrā||<br />
					Yad āyasaɱ dārujaɱ pabbajañ ca||<br />
					Sārattarattā maṇikuṇḍalesu||<br />
					Puttesu dāresu ca yā apekhā,|| ||</p>

					<p class="f4"><a id="v346">346.</a> Etaɱ daḷhaɱ bandhanam āhu dhīrā||<br />
					Ohārinaɱ sithilaɱ duppamuñcaɱ||<br />
					Etam pi chetvāna paribbajanti||<br />
					Anapekkhino kāma-sukhaɱ pahāya.|| ||</p>

					<p class="f4"><a id="v347">347.</a> Ye rāga-rattānupatanti sotaɱ||<br />
					Sayaɱ kataɱ makkaṭako va jālaɱ||<br />
					Etam pi chetvāna vajanti dhīrā||<br />
					Anapekkhino sabba-dukkhaɱ pahāya.|| ||</p>

					<p class="f4"><a id="pg98"><span class="f2 g"><b>[98]</b></span></a> <a id="v348">348.</a> Muñca pure muñca pacchato||<br />
					majjhe muñca bhavassa pāragū||<br />
					Sabbattha vimutta-mānaso||<br />
					na puna jātijaraɱ upehisi.|| ||</p>

					<p class="f4"><a id="v349">349.</a> Vitakka-pamathitassa jantuno||<br />
					tibba-rāgassa subhānupassino||<br />
					Bhiyyo taṇhā pavaḍḍhati,||<br />
					esa kho daḷhaɱ karoti bandhanaɱ.|| ||</p>

					<p class="f4"><a id="v350">350.</a> Vitakkupasame ca yo rato||<br />
					asubhaɱ bhāvayati sadā sato||<br />
					Esa kho vyantikāhiti||<br />
					esa-cchecchati Māra-bandhanaɱ.|| ||</p>

					<p class="f4"><a id="pg99"><span class="f2 g"><b>[99]</b></span></a> <a id="v351">351.</a> Niṭṭhaɱ gato asantāsī vītataṇho anaŋgaṇo||<br />
					Acchidda bhava-sallāni antimo'yaɱ samussayo.|| ||</p>

					<p class="f4"><a id="v352">352.</a> Vītataṇho anādāno nirutti-padakovido||<br />
					Akkharānaɱ sannipātaɱ jaññā pubbaparāni ca||<br />
					Sa ve antimasārīro mahā-pañño mahāpuriso ti vuccati.|| ||</p>

					<p class="f4"><a id="v353">353.</a> Sabb'ābhibhū sabba-vidū'ham asmi||<br />
					Sabbesu dhammesu anūpalitto||<br />
					Sabbañjaho taṇha-k-khaye vimutto||<br />
					Sayaɱ abhiññāya kam uddiseyyaɱ.|| ||</p>

					<p class="f4"><a id="v354">354.</a> Sabba-dānaɱ dhamma-dānaɱ jināti||<br />
					Sabbaɱ rasaɱ dhamma-raso jināti||<br />
					Sabbaɱ ratiɱ dhamma-ratī jināti||<br />
					Taṇha-k-khayo sabba-dukkhaɱ jināti.|| ||</p>

					<p class="f4"><a id="pg100"><span class="f2 g"><b>[100]</b></span></a> <a id="v355">355.</a> Hananti bhogā dummedhaɱ no ve pāragavesino,||<br />
					Bhoga-taṇhāya dummedho hanti aññe va attanāɱ.|| ||</p>

					<p class="f4"><a id="v356">356.</a> Tiṇa-dosāni khettāni, rāga-dosā ayaɱ pajā,||<br />
					Tasmā hi vīta-rāgesu dinnaɱ hoti maha-p-phalaɱ.|| ||</p>

					<p class="f4"><a id="v357">357.</a> Tiṇa-dosāni khettāni, dosadosā ayaɱ pajā,||<br />
					Tasmā hi vītadosesu dinnaɱ hoti maha-p-phalaɱ.|| ||</p>

					<p class="f4"><a id="v358">358.</a> Tiṇa-dosāni khettāni, moha-dosā ayaɱ pajā||<br />
					Tasmā hi vīta-mohesu dinnaɱ hoti maha-p-phalaɱ.|| ||</p>

					<p class="f4"><a id="v359">359.</a> Tiṇa-dosāni khettāni, icchā-dosā ayaɱ pajā||<br />
					Tasmā hi vigaticchesu dinnaɱ hoti maha-p-phalaɱ.|| ||</p>

					<p class="ctr">Taṇhā Vagga Catu-vīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg101"><span class="f2 g"><b>[101]</b></span></a></p>

					<h4 class="ctr"><a id="ch25">25.</a> Bhikkhu Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch25">Index</a> <a href="../../../../dhamma-vinaya/ati/kd/dhp/dhp.25.than.ati.htm">Than</a></p>

					<p>&nbsp;</p>

					<p class="f4"><a id="v360">360.</a> Cakkhunā saɱvaro sādhu, sādhu sotena saɱvaro,||<br />
					Ghāṇena saɱvaro sādhu, sādhu jivhāya saɱvaro.|| ||</p>

					<p class="f4"><a id="v361">361.</a> Kāyena saɱvaro sādhu, sādhu vācāya saɱvaro,||<br />
					Manasā saɱvaro sādhu, sādhu sabbattha saɱvaro,||<br />
					Sabbattha saɱvuto bhikkhu sabba-dukkhā pamuccati.|| ||</p>

					<p class="f4"><a id="v362">362.</a> Hattha-saññato pādasaññato||<br />
					Vācāya saññato saññatuttamo||<br />
					Ajjhattarato samāhito||<br />
					Eko sanTusito tam āhu bhikkhuɱ.|| ||</p>

					<p class="f4"><a id="v363">363.</a> Yo mukhasaññato bhikkhu mantabhāṇī anuddhato||<br />
					Atthaɱ dhammaɱ ca dīpeti madhuraɱ tassa bhāsitaɱ.|| ||</p>

					<p class="f4"><a id="pg102"><span class="f2 g"><b>[102]</b></span></a> <a id="v364">364.</a> Dhammārāmo dhamma-rato||<br />
					dhammaɱ anuvicintayaɱ||<br />
					Dhammaɱ anussaraɱ bhikkhu||<br />
					Sad'Dhammā na parihāyati.|| ||</p>

					<p class="f4"><a id="v365">365.</a> Salābhaɱ nātimaññeyya nāññesaɱ pihayaɱ care,||<br />
					Aññesaɱ pihayaɱ bhikkhu samādhiɱ nādhi-gacchati.|| ||</p>

					<p class="f4"><a id="v366">366.</a> Appalābho pi ce bhikkhu salābhaɱ nātimaññati||<br />
					Taɱ ve devā pasaɱ-santi suddhājīviɱ atanditaɱ.|| ||</p>

					<p class="f4"><a id="v367">367.</a> Sabbaso nāma-rūpasmiɱ yassa n'atthi mamāyitaɱ||<br />
					Asatā ca na socati sa ve bhikkhū ti vuccati.|| ||</p>

					<p class="f4"><a id="pg103"><span class="f2 g"><b>[103]</b></span></a> <a id="v368">368.</a> Mettā-vihārī yo bhikkhū||<br />
					pasanno buddha-sāsane||<br />
					Adhigacche padaɱ santaɱ||<br />
					sankhār'ūpasamaɱ sukhaɱ.|| ||</p>

					<p class="f4"><a id="v369">369.</a> Siñca bhikkhu imaɱ nāvaɱ, sittā te lahum essati,||<br />
					Chetvā rāgaɱ ca dosañ ca tato nibbāṇam ehisi.|| ||</p>

					<p class="f4"><a id="v370">370.</a> Pañca chinde pañca jahe pañca vuttari bhāvaye,||<br />
					Pañca-saŋgātigo bhikkhu oghatiṇṇo ti vuccati.|| ||</p>

					<p class="f4"><a id="v371">371.</a> Jhāya bhikkhu mā ca pāmado||<br />
					Mā te kāma-guṇe bhamassu cittaɱ,||<br />
					Mā lohaguḷaɱ gilī pamatto,||<br />
					Mā kandi 'dukkham idan' ti ḍayha-māno.|| ||</p>

					<p class="f4"><a id="pg104"><span class="f2 g"><b>[104]</b></span></a> <a id="v372">372.</a> N'atthi jhānaɱ apaññassa paññā n'atthi ajhāyato,||<br />
					Yamhi jhānaɱ ca paññā ca sa ve nibbāṇa-santike.|| ||</p>

					<p class="f4"><a id="v373">373.</a> Suññāgāraɱ paviṭṭhassa santa-cittassa bhikkhuno||<br />
					Amānusī rati hoti sammā dhammaɱ vipassato.|| ||</p>

					<p class="f4"><a id="v374">374.</a> Yato yato sammasati khandhānaɱ udayabbayaɱ||<br />
					Labhati pītipāmojjaɱ amataɱ taɱ vijānataɱ.|| ||</p>

					<p class="f4"><a id="v375">375.</a> Tatrāyam ādi bhavati idha paññassa bhikkhuno||<br />
					Indriya-gutti santuṭṭhī Pātimokkhe ca saɱvaro,||<br />
					mitte bhajassu kalyāṇe suddhājīve atandite.|| ||</p>

					<p class="f4"><a id="pg105"><span class="f2 g"><b>[105]</b></span></a> <a id="v376">376.</a> Paṭisanthāravutt'assa ācārakusalo siyā,||<br />
					Tato pāmojjabahulo dukkhass'antaɱ karissati.|| ||</p>

					<p class="f4"><a id="v377">377.</a> Vassikā viya pupphāni maddavāni pamuñcati||<br />
					Evaɱ rāgaɱ ca dosaɱ ca vippamuñ c'etha bhikkhavo.|| ||</p>

					<p class="f4"><a id="v378">378.</a> Santa-kāyo santa-vāco santavā susamāhito||<br />
					Vanta-lokāmiso bhikkhu upasanto ti vuccati.|| ||</p>

					<p class="f4"><a id="v379">379.</a> Attanā coday'attānaɱ paṭimāse attam attanā,||<br />
					So attagutto satimā sukhaɱ bhikkhu vihāhisi.|| ||</p>

					<p class="f4"><a id="pg106"><span class="f2 g"><b>[106]</b></span></a> <a id="v380">380.</a> Attā hi attano nātho attā hi attano gati,||<br />
					Tasmā saññamay'attānaɱ assaɱ bhadraɱ va vāṇijo.|| ||</p>

					<p class="f4"><a id="v381">381.</a> Pāmojja-bahulo bhikkhu||<br />
					pasanno Buddha-sāsane||<br />
					Adhigacche padaɱ santaɱ||<br />
					sankhār'ūpasamaɱ sukhaɱ.|| ||</p>

					<p class="f4"><a id="v382">382.</a> Yo have daharo bhikkhu yuñjati Buddha-sāsane||<br />
					So imaɱ lokaɱ pabhāseti abbhā mutto va candimā.|| ||</p>

					<p class="ctr">Bhikkhu Vagga Pañcavīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg107"><span class="f2 g"><b>[107]</b></span></a></p>

					<h4 class="ctr"><a id="ch26">26.</a> Brāhmaṇa Vagga</h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch26">Index</a> <a href="../../../../dhamma-vinaya/ati/kd/dhp/dhp.26.than.ati.htm">Than</a></p>

					<p>&nbsp;</p>

					<p class="f4"><a id="v383">383.</a> Chinda sotaɱ parakkamma, kāme panuda brāhmaṇa,||<br />
					Saŋkhārānaɱ khayaɱ ñatvā akataññū si brāhmaṇa.|| ||</p>

					<p class="f4"><a id="v384">384.</a> Yadā dvayesu dhammesū pāragū hoti brāhmaṇo||<br />
					Ath'assa sabbe saɱyogā atthaɱ gacchanti jānato.|| ||</p>

					<p class="f4"><a id="v385">385.</a> Yassa pāraɱ apāraɱ vā||<br />
					pārāpāraɱ na vijjati||<br />
					Vītaddaraɱ visaɱyuttaɱ tam ahaɱ brūmi brāhmaṇaɱ.|| ||</p>

					<p class="f4"><a id="v386">386.</a> Jhāyiɱ virajam āsīnaɱ||<br />
					katakiccaɱ anāsavaɱ||<br />
					Uttamatthaɱ anuppattaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="pg108"><span class="f2 g"><b>[108]</b></span></a> <a id="v387">387.</a> Divā tapati ādicco, rattiɱ ābhāti candimā,||<br />
					Sannaddho khattiyo tapati, jhāyī tapati brāhmaṇo,||<br />
					Atha sabbam ahorattiɱ Buddho tapati tejasā.|| ||</p>

					<p class="f4"><a id="v388">388.</a> Bāhitapāpo ti brāhmaṇo<br />
					sama-cariyā samaṇo ti vuccati.||<br />
					Pabbājaym attano malaɱ||<br />
					tasmā pabba-jito ti vuccati.|| ||</p>

					<p class="f4"><a id="v389">389.</a> Na brāhmaṇassa pahareyya||<br />
					nāssa muñcetha brāhmaṇo,||<br />
					Dhī brāhmaṇassa hantāraɱ,||<br />
					tato dhī y'assa muñcati.|| ||</p>

					<p class="f4"><a id="pg109"><span class="f2 g"><b>[109]</b></span></a> <a id="v390">390.</a> Na brāhmaṇass'etad akiñci seyyo||<br />
					Yadā nisedho manaso piyehi,||<br />
					Yato yato hiɱsamano nivattati||<br />
					Tato tato sammati-m-eva dukkhaɱ.|| ||</p>

					<p class="f4"><a id="v391">391.</a> Yassa kāyena vācāya manasā n'atthi dukkataɱ||<br />
					Saɱvutaɱ tīhi ṭhānehi tam ahaɱ brūmi brāhmaṇaɱ.|| ||</p>

					<p class="f4"><a id="v392">392.</a> Yamhā dhammaɱ vijāneyya||<br />
					Sammā-Sambuddha-desitaɱ||<br />
					Sakkaccaɱ taɱ namasseyya||<br />
					aggihuttaɱ va brāhmaṇo.|| ||</p>

					<p class="f4"><a id="v393">393.</a> Na jaṭāhi na gottena||<br />
					na jaccā hoti brāhmaṇo,||<br />
					Yamhi saccañ ca dhammo ca||<br />
					so sucī so va brāhmaṇo.|| ||</p>

					<p class="f4"><a id="pg110"><span class="f2 g"><b>[110]</b></span></a> <a id="v394">394.</a> Kin te jaṭāhi dummedha, kin te ajinasāṭiyā||<br />
					Abbhantaraɱ te gahaṇaɱ, bāhiraɱ parimajjasi.|| ||</p>

					<p class="f4"><a id="v395">395.</a> Paɱsukūladharaɱ jantūɱ||<br />
					kisaɱ dhamani-santhataɱ||<br />
					Ekaɱ vanasmiɱ jhāyantaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v396">396.</a> Na c'āhaɱ brāhmaṇaɱ brūmi||<br />
					yonijaɱ matti-sambhavaɱ||<br />
					Bhovādī nāma so hoti||<br />
					sa ve hoti sakiñ cano,||<br />
					Akiñ canaɱ anādānaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="pg111"><span class="f2 g"><b>[111]</b></span></a> <a id="v397">397.</a> Sabba-saŋyojanaɱ chetvā||<br />
					yo ve na paritassati||<br />
					Saŋgātigaɱ visaɱyuttaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v398">398.</a> Chetvā naddhiɱ varattañ ca||<br />
					sandāmaɱ sahanukkamaɱ||<br />
					Ukkhittapaḷighaɱ Buddhaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v399">399.</a> Akkosaɱ vadhabandhañ ca aduṭṭho yo titikkhati||<br />
					Khantī-balaɱ balānīkaɱ tam ahaɱ brūmi brāhmaṇaɱ.|| ||</p>

					<p class="f4"><a id="v400">400.</a> Akkodhanaɱ vata-vantaɱ sīla-vantaɱ anussutaɱ||<br />
					Dantaɱ antimasārīraɱ tam ahaɱ brūmi brāhmaṇaɱ.|| ||</p>

					<p class="f4"><a id="pg112"><span class="f2 g"><b>[112]</b></span></a> <a id="v401">401.</a> Vāri pokkharapatte va āragge-r-iva sāsapo||<br />
					Yo na lippati kāmesu tam ahaɱ brūmi brāhmaṇaɱ.|| ||</p>

					<p class="f4"><a id="v402">402.</a> Yo dukkhassa pajānāti||<br />
					idh'eva khayam attano||<br />
					Pannabhāraɱ visaɱyuttaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v403">403.</a> Gambhīra-paññaɱ medhāviɱ||<br />
					Maggā-Maggassa kovidaɱ||<br />
					Uttamatthaɱ anuppattaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v404">404.</a> Asaɱsaṭṭhaɱ gahaṭṭhehi anāgārehi c'ūbhayaɱ||<br />
					Anokāsariɱ app'icchaɱ tam ahaɱ brūmi brāhmaṇaɱ.|| ||</p>

					<p class="f4"><a id="pg113"><span class="f2 g"><b>[113]</b></span></a> <a id="v405">405.</a> Nidhāya daṇḍaɱ bhūtesu tasesu thāvaresu ca||<br />
					Yo na hanti na ghāteti tam ahaɱ brūmi brāhmaṇaɱ.|| ||</p>

					<p class="f4"><a id="v406">406.</a> Aviruddhaɱ viruddhesu attadaṇḍesu nibbutaɱ||<br />
					Sādānesu anādānaɱ tam ahaɱ brūmi brāhmaṇaɱ.|| ||</p>

					<p class="f4"><a id="v407">407.</a> Yassa rāgo ca doso ca māno makkho ca pātito||<br />
					Sāsapo-r-iva āraggā tam ahaɱ brūmi brāhmaṇaɱ.|| ||</p>

					<p class="f4"><a id="v408">408.</a> Akakkasaɱ viññapaniɱ giraɱ saccaɱ udīraye||<br />
					Yāya nābhisaje kañci tam ahaɱ brūmi brāhmaṇaɱ.|| ||</p>

					<p class="f4"><a id="v409">409.</a> Yo'dha dīghaɱ va rassaɱ vā||<br />
					aṇuɱ thūlaɱ subhāsubhaɱ||<br />
					Loke adinnaɱ nādiyati tam ahaɱ brūmi brāhmaṇaɱ.|| ||</p>

					<p class="f4"><a id="pg114"><span class="f2 g"><b>[114]</b></span></a> <a id="v410">410.</a> Āsā yassa na vijjanti||<br />
					asmiɱ loke paramhi ca||<br />
					Nirāsayaɱ visaɱyuttaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v411">411.</a> Yassālayā na vijjanti||<br />
					aññāya akathaɱ-kathī||<br />
					Amatogadhaɱ anuppattaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v412">412.</a> Yo'dha puññañ ca pāpañ ca||<br />
					ubho saŋgaɱ upaccagā||<br />
					Asokaɱ virajaɱ suddhaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="pg115"><span class="f2 g"><b>[115]</b></span></a> <a id="v413">413.</a> Candaɱ va vimalaɱ suddhaɱ||<br />
					vi-p-pasannam anāvilaɱ||<br />
					Nandī-bhava-parikkhīṇaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v414">414.</a> Yo imaɱ paḷipathaɱ duggaɱ||<br />
					saɱsāraɱ moham accagā||<br />
					Tiṇṇo pāragato jhāyī||<br />
					anejo akathaɱ-kathī||<br />
					Anupādāya nibbuto||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v415">415.</a> Yo'dha kāme pahātvāna||<br />
					anāgāro paribbaje||<br />
					Kāma-bhava-parikkhīṇaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="pg116"><span class="f2 g"><b>[116]</b></span></a> <a id="v416">416.</a> Yo'dha taṇhaɱ pahātvāna||<br />
					anāgāro paribbaje||<br />
					Taṇhā-bhava-parikkhīṇaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v417">417.</a> Hitvā mānusakaɱ yogaɱ||<br />
					dibbaɱ yogaɱ upaccagā||<br />
					Sabba-yoga-visaɱyuttaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v418">418.</a> Hitvā ratiɱ ca aratiɱ ca||<br />
					sītibhūtaɱ nirūpadhiɱ||<br />
					Sabba-lokābhibhuɱ vīraɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v419">419.</a> Cutiɱ yo vedi sattānaɱ||<br />
					upapattiñ ca sabbaso||<br />
					Asattaɱ Sugataɱ Buddhaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="pg117"><span class="f2 g"><b>[117]</b></span></a> <a id="v420">420.</a> Yassa gatiɱ na jānanti devā gandhabba-mānusā||<br />
					Khīṇ'āsavaɱ arahantaɱ tam ahaɱ brūmi brāhmaṇaɱ.|| ||</p>

					<p class="f4"><a id="v421">421.</a> Yassa pure ca pacchā ca majjhe ca n'atthi kiñ canaɱ||<br />
					Akiñ canaɱ anādānaɱ tam ahaɱ brūmi brāhmaṇaɱ.|| ||</p>

					<p class="f4"><a id="v422">422.</a> Usabhaɱ pavaraɱ vīraɱ||<br />
					mahesiɱ vijit'āvinaɱ||<br />
					Anejaɱ nhātakaɱ Buddhaɱ||<br />
					tam ahaɱ brūmi brāhmaṇaɱ.|| ||</p>

					<p class="f4"><a id="v423">423.</a> Pubbe-nivāsaɱ yo vedī saggāpāyañ ca passati||<br />
					Atho jātikkhayaɱ patto abhiññāvosito muni||<br />
					Sabba-vosita-vosānaɱ tam ahaɱ brūmi brāhmaṇaɱ.|| ||</p>

					<p class="ctr">Brāhmaṇa Vagga Chabbīsatimo</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr">Vagguddānaɱ</h4>

					<p class="f4"><a id="v1a">1a.</a> Yamakaɱ appamādaɱ cittaɱ||<br />
					pupphaɱ bālena paṇḍitaɱ||<br />
					Arahantaɱ sahassena||<br />
					pāpaɱ daṇḍena, te dasa.|| ||</p>

					<p class="f4"><a id="v2a">2a.</a> Jarā attā ca loko ca||<br />
					Buddhaɱ sukhaɱ piyena ca||<br />
					Kodhaɱ malañ ca dhamm'aṭṭhaɱ||<br />
					Magga-vaggena vīsati.|| ||</p>

					<p class="f4"><a id="v3a">3a.</a> Pakiṇṇaɱ Nirayo nāgo||<br />
					taṇhāɱ bhikkhu ca brāhmaṇo,||<br />
					Ete chabbīsatī vaggā||<br />
					desitādicca-bandhunā.|| ||</p>

					<p class="ctr">Dhammapada Pāḷi Niṭṭhitā</p>

</div>

<p>&nbsp;</p>

<hr />

<p class="fine ctr c"><a href="../../../../frontmatter/004_copyright.htm">Copyright Statement</a> </p>

</body>
</html>
