<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of the Dhammapada." />
<title>Dhammapada</title>
</head>

<body>

<p class="ctr"><img src="../../../../resources/images/khuddaka.masthead.jpg" alt="Khuddaka Nikaya" width="576" height="40"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h1>Dhamma-Pada Pāḷi</h1>

					<h4 class="ctr"><i>Namo tassa Bhagavato arahato sammā sambuddhassa.</i></h4>

							<p class="ctr">Public Domain</p>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b>|| ||</p>

					<p>&nbsp;</p>

					<hr class="hrctr" />

					<p><a id="pg1"><span class="f2 g"><b>[1]</b></span></a></p>

					<h4 class="ctr"><a id="ch1">1.</a> Yamaka Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch1">Index</a> <a href="../../../../dhamma-vinaya/ati/kd/dhp/dhp.01.than.ati.htm">Than</a></p>

					<p>&nbsp;</p>

					<p class="f4"><a id="v1">1.</a> Mano-pubbaṅgamā dhammā mano-seṭṭhā mano-mayā,||<br />
					Manasā ce paduṭṭhena bhāsati vā karoti vā||<br />
					Tato naṃ dukkham anveti cakkaṃ va vahato padaṃ.|| ||</p>

					<p class="f4"><a id="v2">2.</a> Mano-pubbaṅgamā dhammā mano-seṭṭhā mano-mayā,||<br />
					Manasā ce pasannena bhāsati vā karoti vā||<br />
					Tato naṃ sukham anveti chāyā va anapāyinī.|| ||</p>

					<p class="f4"><a id="v3">3.</a> "Akkocchi maṃ avadhi maṃ ajini maṃ ahāsi me"||<br />
					Ye taṃ upanayhanti veraṃ tesaṃ na sammati.|| ||</p>

					<p class="f4"><a id="pg2"><span class="f2 g"><b>[2]</b></span></a> <a id="v4">4.</a> "Akkocchi maṃ avadhi maṃ ajini maṃ ahāsi me"||<br />
					Ye taṃ na upanayhanti veraṃ tes'ūpasammati.|| ||</p>

					<p class="f4"><a id="v5">5.</a> Na hi verena verāni sammant'idha kudācana||<br />
					Averena ca sammanti, esa dhammo sanantano.|| ||</p>

					<p class="f4"><a id="v6">6.</a> Pare ca na vijānanti: "mayam ettha yamāmase"||<br />
					Ye ca tattha vijānanti tato sammanti medhagā.|| ||</p>

					<p class="f4"><a id="v7">7.</a> Subhānupassiṃ viharantaṃ indriyesu asaṃvutaṃ||<br />
					Bhojanamhi cāmattaññuṃ kusītaṃ hīna-vīriyaṃ||<br />
					Taṃ ve pasahati Māro vāto rukkhaṃ va dubbalaṃ.|| ||</p>

					<p class="f4"><a id="pg3"><span class="f2 g"><b>[3]</b></span></a> <a id="v8">8.</a> Asubhānupassiṃ viharantaṃ indriyesu susaṃ-vutaṃ||<br />
					Bhojanamhi ca mattaññuṃ saddhaṃ āraddha-vīriyaṃ||<br />
					Taṃ ve na-ppasahatī Māro vāto selaṃ va pabbataṃ.|| ||</p>

					<p class="f4"><a id="v9">9.</a> Anikkasāvo kāsāvaṃ yo vatthaṃ paridahessati||<br />
					Apeto damasaccena na so kāsāvam arahati.|| ||</p>

					<p class="f4"><a id="v10">10.</a> Yo ca vantakasāv'assa sīlesu susamāhito||<br />
					Upeto damasaccena sa ve kāsāvam arahati.|| ||</p>

					<p class="f4"><a id="v11">11.</a> Asāre sāramatino sāre cāsāradassino||<br />
					Te sāraṃ nādhi-gacchanti micchā-saṅkappa-gocarā.|| ||</p>

					<p class="f4"><a id="v12">12.</a> Sārañ ca sārato ñatvā asārañ ca asārato||<br />
					Te sāraṃ adhigacchanti sammā-saṅkappa-gocarā.|| ||</p>

					<p class="f4"><a id="pg4"><span class="f2 g"><b>[4]</b></span></a> <a id="v13">13.</a> Yathā agāraṃ ducchannaṃ vuṭṭhi samativijjhati||<br />
					Evaṃ abhāvitaṃ cittaṃ rāgo samativijjhati.|| ||</p>

					<p class="f4"><a id="v14">14.</a> Yathā agāraṃ succhannaṃ vuṭṭhi na samativijjhati||<br />
					Evaṃ subhāvitaṃ cittaṃ rāgo na samativijjhati.|| ||</p>

					<p class="f4"><a id="v15">15.</a> Idha socati pecca socati||<br />
					pāpakārī ubhayattha socati||<br />
					So socati so vihaññati||<br />
					disvā kamma kiliṭṭham attano.|| ||</p>

					<p class="f4"><a id="v16">16.</a> Idha modati pecca modati||<br />
					katapuñño ubhayattha modati||<br />
					So modati so pamodati||<br />
					disvā kamma visuddhim attano.|| ||</p>

					<p class="f4"><a id="pg5"><span class="f2 g"><b>[5]</b></span></a> <a id="v17">17.</a> Idha tappati pecca tappati||<br />
					pāpakārī ubhayattha tappati||<br />
					"Pāpaṃ me katan" ti tappati||<br />
					bhiyyo tappati duggatiṃ gato.|| ||</p>

					<p class="f4"><a id="v18">18.</a> Idha nandati pecca nandati||<br />
					katapuñño ubhayattha nandati,||<br />
					"Puññ me katan" ti nandati.||<br />
					bhiyyo nandati suggatiṃ gato.|| ||</p>

					<p class="f4"><a id="v19">19.</a> Bahum pi ce sahitaṃ bhāsa-māno||<br />
					Na takkaro hoti naro pamatto||<br />
					Gopo va gāvo gaṇayaṃ paresaṃ||<br />
					Na bhāgavā sāmaññassa hoti.|| ||</p>

					<p class="f4"><a id="pg6"><span class="f2 g"><b>[6]</b></span></a> <a id="v20">20.</a> Appam pi ce sahitaṃ bhāsa-māno||<br />
					Dhammassa hoti anuDhamma-cārī||<br />
					Rāgañ ca dosañ ca pahāya mohaṃ||<br />
					Sammappajāno su-vimutta-citto||<br />
					Anupādiyāno idha vā huraṃ vā||<br />
					Sa bhāgavā sāmaññassa hoti.|| ||</p>

					<p class="ctr">Yamaka Vagga Paṭhamo</p>

					<p><a id="pg7"><span class="f2 g"><b>[7]</b></span></a></p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="ch2">2.</a> Appamāda Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch2">Index</a> <a href="../../../../dhamma-vinaya/ati/kd/dhp/dhp.02.than.ati.htm">Than</a></p>

					<p>&nbsp;</p>

					<p class="f4"><a id="v21">21.</a> Appamādo amatapadaṃ pamādo maccuno padaṃ,||<br />
					Appamattā na mīyanti ye pamattā yathā matā.|| ||</p>

					<p class="f4"><a id="v22">22.</a> Etaṃ visesato ñatvā appamādamhi paṇḍitā||<br />
					Appamāde pamodanti ariyānaṃ gocare ratā.|| ||</p>

					<p class="f4"><a id="v23">23.</a> Te jhāyino sātatikā niccaṃ daḷha-parakkamā||<br />
					Phusanti dhīrā Nibbānaṃ yoga-k-khemaṃ anuttaraṃ.|| ||</p>

					<p class="f4"><a id="v24">24.</a> Uṭṭhānavato satimato||<br />
					sucikammassa nisammakārino||<br />
					Saññatassa ca dhammajīvino||<br />
					appamattassa yaso'bhivaḍḍhati.|| ||</p>

					<p class="f4"><a id="pg8"><span class="f2 g"><b>[8]</b></span></a> <a id="v25">25.</a> Uṭṭhānen'appamādena saññamena damena ca||<br />
					Dīpaṃ kayirātha medhāvī yaṃ ogho nābhikīrati.|| ||</p>

					<p class="f4"><a id="v26">26.</a> Pamādam anuyuñjanti||<br />
					bālā dummedhino janā||<br />
					Appamādañ ca medhāvi||<br />
					dhanaṃ seṭṭhaṃ va rakkhati.|| ||</p>

					<p class="f4"><a id="v27">27.</a> Mā pamādam anuyuñjetha mā kāmarati-santhavaṃ||<br />
					Appamatto hi jhāyanto pappoti vipulaṃ sukhaṃ.|| ||</p>

					<p class="f4"><a id="v28">28.</a> Pamādaṃ appamādena yadā nudati paṇḍito||<br />
					Paññāpāsādam āruyha asoko sokiniṃ pajaṃ||<br />
					Pabbataṭṭho va bhummaṭṭhe dhīro bāle avekkhati.|| ||</p>

					<p class="f4"><a id="pg9"><span class="f2 g"><b>[9]</b></span></a> <a id="v29">29.</a> Appamatto pamattesu suttesu bahujāgaro||<br />
					Abalassaṃ va sīghasso hitvā yāti sumedhaso.|| ||</p>

					<p class="f4"><a id="v30">30.</a> Appamādena Maghavā devānaṃ seṭṭhataṃ gato,||<br />
					Appamādaṃ pasaṃ-santi pamādo garahito sadā.|| ||</p>

					<p class="f4"><a id="v31">31.</a> Appamādarato bhikkhu pamāde bhaya-dassivā||<br />
					Saṇyojanaṃ aṇuṃ thūlaṃ ḍahaṃ aggī va gacchati.|| ||</p>

					<p class="f4"><a id="v32">32.</a> Appamādarato bhikkhu pamāde bhaya-dassivā||<br />
					Abhabbo parihāṇāya nibbāṇass'eva santike.|| ||</p>

					<p class="ctr">Appamāda Vagga Dutiyo</p>

					<p>&nbsp;</p>

					<p class="f4 ctr c">§</p>

					<p><a id="pg10"><span class="f2 g"><b>[10]</b></span></a></p>

					<h4 class="ctr"><a id="ch3">3.</a> Citta Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch3">Index</a> <a href="../../../../dhamma-vinaya/ati/kd/dhp/dhp.03.than.ati.htm">Than</a></p>

					<p>&nbsp;</p>

					<p class="f4"><a id="v33">33.</a> Phandanaṃ capalaṃ cittaṃ durakkhaṃ dunnivārayaṃ||<br />
					Ujuṃ karoti medhāvī usukāro va tejanaṃ.|| ||</p>

					<p class="f4"><a id="v34">34.</a> Vārijo va thale khitto okamokata ubbhato||<br />
					Pariphandat'idaṃ cittaṃ Māra-dheyyaṃ pahātave.|| ||</p>

					<p class="f4"><a id="v35">35.</a> Dunniggahassa lahuno yattha-kāmanipātino||<br />
					Cittassa damatho sādhu, cittaṃ dantaṃ sukhāvahaṃ.|| ||</p>

					<p class="f4"><a id="v36">36.</a> Sududdasaṃ sunipunaṃ||<br />
					yattha-kāmanipātinaṃ||<br />
					Cittaṃ rakkhetha medhāvī,||<br />
					cittaṃ guttaṃ sukhāvahaṃ.|| ||</p>

					<p class="f4"><a id="pg11"><span class="f2 g"><b>[11]</b></span></a> <a id="v37">37.</a> Dūraṅgamaṃ ekacaraṃ asarīraṃ guhāsayaṃ||<br />
					Ye cittaṃ saññamessanti mokkhanti Māra-bandhanā.|| ||</p>

					<p class="f4"><a id="v38">38.</a> Anavatthika-cittassa Sad'Dhammaṃ avijānato||<br />
					Paripalava-pasādassa paññā na paripūrati.|| ||</p>

					<p class="f4"><a id="v39">39.</a> Anava-s-suta-cittassa ananavāhata-cetaso||<br />
					Puñña-pāpapahīṇassa n'atthi jāgarato bhayaṃ.|| ||</p>

					<p class="f4"><a id="v40">40.</a> Kumbhūpamaṃ kāyam imaṃ viditvā||<br />
					naga-rūpamaṃ cittam idaṃ ṭhapetvā||<br />
					Yodhetha Māraṃ paññā-vudhena||<br />
					jitañ ca rakkhe anivesano siyā.|| ||</p>

					<p class="f4"><a id="pg12"><span class="f2 g"><b>[12]</b></span></a> <a id="v41">41.</a> Aciraṃ vat'ayaṃ kāyo paṭhaviṃ adhisessati||<br />
					Chuddho apeta-viññāṇo niratthaṃ va kaliṅgaraṃ.|| ||</p>

					<p class="f4"><a id="v42">42.</a> Diso disaṃ yan taṃ kayirā verī vā pana verinaṃ||<br />
					Micchā-paṇihitaṃ cittaṃ pāpiyo naṃ tato kare.|| ||</p>

					<p class="f4"><a id="v43">43.</a> Na taṃ mātā pitā kayirā aññe vā pi ca ñātakā||<br />
					Sammā-paṇihitaṃ cittaṃ seyyaso naṃ tato kare.|| ||</p>

					<p class="ctr">Citta Vagga Tatiyo</p>

					<p>&nbsp;</p>

					<p class="f4 ctr c">§</p>

					<p><a id="pg13"><span class="f2 g"><b>[13]</b></span></a></p>

					<h4 class="ctr"><a id="ch4">4.</a> Puppha Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch4">Index</a> <a href="../../../../dhamma-vinaya/ati/kd/dhp/dhp.04.than.ati.htm">Than</a></p>

					<p>&nbsp;</p>

					<p class="f4"><a id="v44">44.</a> Ko imaṃ paṭhaviṃ vijessati||<br />
					Yamalokañ ca imaṃ sa-devakaṃ?||<br />
					Ko dhamma-padaṃ sudesitaṃ||<br />
					Kusalo puppham iva-pacessati?|| ||</p>

					<p class="f4"><a id="v45">45.</a> Sekho paṭhaviṃ vicessati||<br />
					Yamalokañ ca imaṃ sa-devakaṃ||<br />
					Sekho dhamma-padaṃ sudesitaṃ||<br />
					Kusalo puppham iva-pacessati.|| ||</p>

					<p class="f4"><a id="v46">46.</a> Pheṇūpamaṃ kāyam imaṃ viditvā||<br />
					Marīci-dhammaṃ abhisambudhāno||<br />
					Chetvāna Mārassa papupphakāni||<br />
					Adassanaṃ maccurājassa gacche.|| ||</p>

					<p class="f4"><a id="pg14"><span class="f2 g"><b>[14]</b></span></a> <a id="v47">47.</a> Pupphāni h'eva pacinantaṃ||<br />
					vyāsatta-manasaṃ naraṃ||<br />
					Suttaṃ gāmaṃ mahogho va||<br />
					maccu ādāya gacchati.|| ||</p>

					<p class="f4"><a id="v48">48.</a> Pupphāni h'eva pacinantaṃ vyāsatta-manasaṃ naraṃ||<br />
					Atittaṃ yeva kāmesu antako kurute vasaṃ.|| ||</p>

					<p class="f4"><a id="v49">49.</a> Yathā pi bhamaro pupphaṃ||<br />
					vaṇṇagandhaṃ aheṭhayaṃ||<br />
					Paḷeti rasam ādāya||<br />
					evaṃ gāme munī care.|| ||</p>

					<p class="f4"><a id="v50">50.</a> Na paresaṃ vilo-māni, na paresaṃ katākataṃ||<br />
					Attano va avekkheyya katāni akatāni ca.|| ||</p>

					<p class="f4"><a id="pg15"><span class="f2 g"><b>[15]</b></span></a> <a id="v51">51.</a> Yathā pi ruciraṃ pupphaṃ vaṇṇa-vantaṃ agandhakaṃ||<br />
					Evaṃ subhā-sitā vācā aphalā hoti akubbato.|| ||</p>

					<p class="f4"><a id="v52">52.</a> Yathā pi ruciraṃ pupphaṃ||<br />
					vaṇṇa-vantaṃ sagandhakaṃ||<br />
					Evaṃ subhā-sitā vācā||<br />
					saphalā hoti pakubbato.|| ||</p>

					<p class="f4"><a id="v53">53.</a> Yathā pi puppharāsimhā kayirā mālāguṇe bahū||<br />
					Evaṃ jātena maccena kattabbaṃ kusalaṃ bahuṃ.|| ||</p>

					<p class="f4"><a id="v54">54.</a> Na puppha-gandho paṭivātam eti||<br />
					na candanaṃ tagaraMallikā vā||<br />
					Satañ ca gandho paṭivātam eti||<br />
					sabbā disā sappuriso pavāti.|| ||</p>

					<p class="f4"><a id="pg16"><span class="f2 g"><b>[16]</b></span></a> <a id="v55">55.</a> Candanaṃ tagaraṃ vā pi uppalaṃ atha vassikī||<br />
					Etesaṃ gandha-jātānaṃ sīlagandho anuttaro.|| ||</p>

					<p class="f4"><a id="v56">56.</a> Appamatto ayaṃ gandho yā'yaṃ tagaracandanī||<br />
					Yo ca sīla-vataṃ gandho vāti devesu uttamo.|| ||</p>

					<p class="f4"><a id="v57">57.</a> Tesaṃ sampanna-sīlānaṃ appamāda-vihārinaṃ||<br />
					Sammadaññā-vimuttānaṃ Māro Maggaṃ na vindati.|| ||</p>

					<p class="f4"><a id="v58">58.</a> Yathā saṅkāra-dhānasmiṃ ujjhitasmiṃ mahā-pathe padumaṃ tattha jāyetha sucigandhaṃ manoramaṃ.|| ||</p>

					<p class="f4"><a id="v59">59.</a> Evaṃ saṅkāra-bhūtesu andhabhūte puthujjane||<br />
					Atirocati paññāya Sammā-Sambuddha-sāvako.|| ||</p>

					<p class="ctr">Puppha Vagga Catuttho</p>

					<p>&nbsp;</p>

					<p class="f4 ctr c">§</p>

					<p><a id="pg17"><span class="f2 g"><b>[17]</b></span></a></p>

					<h4 class="ctr"><a id="ch5">5.</a> Bāla Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch5">Index</a> <a href="../../../../dhamma-vinaya/ati/kd/dhp/dhp.05.than.ati.htm">Than</a></p>

					<p>&nbsp;</p>

					<p class="f4"><a id="v60">60.</a> Dīghā jāgarato ratti dīghaṃ santassa yojanaṃ||<br />
					Dīgho bālānaṃ saṃsāro Sad'Dhamma avijānataṃ.|| ||</p>

					<p class="f4"><a id="v61">61.</a> Carañ ce nādhigaccheyya seyyaṃ sadisam attano||<br />
					Ekacariyaṃ daḷhaṃ kayirā n'atthi bāle sahāyatā.|| ||</p>

					<p class="f4"><a id="v62">62.</a> Puttā m'atthi dhanaṃ m'atthi iti bālo vihaññati||<br />
					Attā hi attano n'atthi kuto puttā kuto dhanaṃ.|| ||</p>

					<p class="f4"><a id="v63">63.</a> Yo bālo maññati bālyaṃ paṇaḍito vā pi tena so,||<br />
					Bālo ca paṇḍitamānī sa ve bālo ti vuccati.|| ||</p>

					<p class="f4"><a id="pg18"><span class="f2 g"><b>[18]</b></span></a> <a id="v64">64.</a> Yāva-jīvam pi ce bālo paṇḍitaṃ payirupāsati||<br />
					Na so dhammaṃ vijānāti dabbī sūparasaṃ yathā.|| ||</p>

					<p class="f4"><a id="v65">65.</a> Muhuttam api ce viññū paṇḍitaṃ payirupāsati||<br />
					Khippaṃ dhammaṃ vijānāti jivhā sūparasaṃ yathā.|| ||</p>

					<p class="f4"><a id="v66">66.</a> Caranti bālā dummedhā amitten'eva attanā||<br />
					Karontā pāpakaṃ kammaṃ yaṃ hoti kaṭukapphalaṃ.|| ||</p>

					<p class="f4"><a id="v67">67.</a> Na taṃ kammaṃ kataṃ sādhu yaṃ katvā anutappati||<br />
					Yassa assumukho rodaṃ vipākaṃ paṭisevati.|| ||</p>

					<p class="f4"><a id="v68">68.</a> Tañ ca kammaṃ kataṃ sādhu yaṃ katvā nānutappati||<br />
					Yassa patīto sumano vipākaṃ paṭisevati.|| ||</p>

					<p class="f4"><a id="pg19"><span class="f2 g"><b>[19]</b></span></a> <a id="v69">69.</a> Madhuvā maññati bālo||<br />
					yāva pāpaṃ na paccati||<br />
					Yadā ca paccati pāpaṃ||<br />
					atha bālo dukkhaṃ nigacchati.|| ||</p>

					<p class="f4"><a id="v70">70.</a> Māse māse kusaggena bālo bhuñjetha bhojanaṃ||<br />
					Na so saṅkhata-dhammānaṃ kalaṃ nāgghati soḷasiṃ.|| ||</p>

					<p class="f4"><a id="v71">71.</a> Na hi pāpaṃ kataṃ kammaṃ||<br />
					sajju khīraṃ va muccati||<br />
					ḍahantaṃ bālam anveti||<br />
					bhasmācchanno va pāvako.|| ||</p>

					<p class="f4"><a id="v72">72.</a> Yāvad eva anatthāya ñattaṃ bālassa jāyati||<br />
					Hanti bālassa sukkaṃsaṃ muddham assa vipātayaṃ.|| ||</p>

					<p class="f4"><a id="v73">73.</a> Asataṃ bhāvanam iccheyya||<br />
					purekkhārañ ca bhikkhusu||<br />
					Āvāsesu ca issariyaṃ||<br />
					pūjā parakulesu ca.|| ||</p>

					<p class="f4"><a id="v74">74.</a> "Mam'eva kata maññantū gihī pabba-jitā ubho,||<br />
					Mam'eva ativasā assu kiccākiccesu kismici",||<br />
					Iti bālassa saṅkappo, icchā māno ca vaḍḍhati.|| ||</p>

					<p class="f4"><a id="v75">75.</a> Aññā hi lābhūpanisā aññā Nibbāna-gāminī,||<br />
					Evam etaṃ abhiññāya bhikkhu Buddhassa sāvako||<br />
					Sakkāraṃ nābhinandeyya vivekam anubrūhaye.|| ||</p>

					<p class="ctr">Bāla vagga Pañcamo</p>

					<p>&nbsp;</p>

					<p class="f4 ctr c">§</p>

					<p><a id="pg22"><span class="f2 g"><b>[22]</b></span></a></p>

					<h4 class="ctr"><a id="ch6">6.</a> Paṇḍita Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch6">Index</a> <a href="../../../../dhamma-vinaya/ati/kd/dhp/dhp.06.than.ati.htm">Than</a></p>

					<p>&nbsp;</p>

					<p class="f4"><a id="v76">76.</a> Nidhinaṃ va pavattāraṃ yaṃ passe vajjadassinaṃ||<br />
					Niggayhavādiṃ medhāviṃ tādisaṃ paṇḍitaṃ bhaje||<br />
					Tādisaṃ bhajamānassa seyyo hoti na pāpiyo.|| ||</p>

					<p class="f4"><a id="v77">77.</a> Ovadeyyanusāseyya asabbhā ca nivāraye,||<br />
					Sataṃ hi so piyo hoti asataṃ hoti appiyo.|| ||</p>

					<p class="f4"><a id="v78">78.</a> Na bhaje pāpake mitte na bhaje purisādhame,||<br />
					Bhajetha mitte kalyāṇe bhajetha purisuttame.|| ||</p>

					<p class="f4"><a id="v79">79.</a> Dhamma-pīti sukhaṃ seti vi-p-pasannena cetasā,||<br />
					Ariyappavedite dhamme sadā ramati paṇḍito.|| ||</p>

					<p class="f4"><a id="v80">80.</a> Udakaṃ hi nayanti nettikā||<br />
					usukārā namayanti tejanaṃ||<br />
					<a id="pg23"><span class="f2 g"><b>[23]</b></span></a> Dāruṃ namayanti tacchakā||<br />
					attāṇaṃ damayanti paṇḍitā.|| ||</p>

					<p class="f4"><a id="v81">81.</a> Selo yathā ekaghano vātena na samīrati||<br />
					Evaṃ nindāpasaṃsāsu na samiñjanti paṇḍitā.|| ||</p>

					<p class="f4"><a id="v82">82.</a> Yathā pi rahado gambhīro vi-p-pasanno anāvilo||<br />
					Evaṃ dhammāni sutvāna vip-pasīdanti paṇḍitā.|| ||</p>

					<p class="f4"><a id="v83">83.</a> Sabbattha ve sappurisā vajanti||<br />
					na kāmakāmā lapayanti santo||<br />
					Sukhena phuṭṭhā atha vā dukkhena||<br />
					na uccāvacaṃ paṇḍitā dassayanti.|| ||</p>

					<p class="f4"><a id="pg24"><span class="f2 g"><b>[24]</b></span></a> <a id="v84">84.</a> Na atta-hetu na parassa-hetu||<br />
					Na puttam-icche na dhanaṃ na raṭṭhaṃ||<br />
					Na iccheyya adhammena samiddhim attano||<br />
					Sa sīlavā paññavā dhammiko siyā.|| ||</p>

					<p class="f4"><a id="v85">85.</a> Appakā te manussesu ye janā pāragāmino,||<br />
					Athāyaṃ itarā pajā tīram evānudhāvati.|| ||</p>

					<p class="f4"><a id="v86">86.</a> Ye ca kho sammadakkhāte||<br />
					dhamme dhamm-ā-nuvattino||<br />
					Te janā pāram essanti||<br />
					maccudheyyaṃ suduttaraṃ.|| ||</p>

					<p class="f4"><a id="v87">87.</a> Kaṇhaṃ dhammaṃ vippahāya||<br />
					sukkaṃ bhāvetha paṇḍito||<br />
					Okā anokaṃ āgamma||<br />
					viveke yattha dūramaṃ.|| ||</p>

					<p class="f4"><a id="pg25"><span class="f2 g"><b>[25]</b></span></a> <a id="v88">88.</a> Tatr-ā-bhiratim iccheyya, hitvā kāme akiñ cano||<br />
					Pariyodapeyya attāṇaṃ citta-klesehi paṇḍito.|| ||</p>

					<p class="f4"><a id="v89">89.</a> Yesaṃ sambodhi-aṅgesu sammā cittaṃ subhāvitaṃ||<br />
					Ādāna-paṭinissagge anupādāya ye ratā||<br />
					Khīṇ'āsavā jutimanto te loke parinibbutā.|| ||</p>

					<p class="ctr">Paṇḍita Vagga Chaṭṭho</p>

					<p>&nbsp;</p>

					<p class="f4 ctr c">§</p>

					<p><a id="pg26"><span class="f2 g"><b>[26]</b></span></a></p>

					<h4 class="ctr"><a id="ch7">7.</a> Arahanta Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch7">Index</a> <a href="../../../../dhamma-vinaya/ati/kd/dhp/dhp.07.than.ati.htm">Than</a></p>

					<p>&nbsp;</p>

					<p class="f4"><a id="v90">90.</a> Gataddhino visokassa vippamuttassa sabbadhi||<br />
					Sabba-ganthappahīṇassa pariḷāho na vijjati.|| ||</p>

					<p class="f4"><a id="v91">91.</a> Uyyuñjanti satimanto na nikete ramanti te||<br />
					Haṃsā va pallalaṃ hitvā okamoka jahanti te.|| ||</p>

					<p class="f4"><a id="v92">92.</a> Yesaṃ sannicayo n'atthi ye pariññātabhojanā||<br />
					Suññato animitto ca vimokkho yesaṃ gocaro||<br />
					Ākāse va sakuntānaṃ gati tesaṃ durannayā|| ||</p>

					<p class="f4"><a id="v93">93.</a> Yassāsavā parikkhīṇā āhāre ca anissito||<br />
					Suññato animitto ca vimokkho yassa gocaro||<br />
					Ākāse va sakuntānaṃ padaṃ tassa durannayaṃ.|| ||</p>

					<p class="f4"><a id="pg27"><span class="f2 g"><b>[27]</b></span></a> <a id="v94">94.</a> Yass'indriyāni samathaṃ gatāni||<br />
					assā yathā sārathinā sudantā||<br />
					Pahīṇamānassa anāsavassa||<br />
					Devā pi tassa pihayanti tādino.|| ||</p>

					<p class="f4"><a id="v95">95.</a> Paṭhavisamo no virujjhati||<br />
					indakhīlūpamo tādi subbato||<br />
					Rahado va apetakaddamo||<br />
					saṃsārā na bhavanti tādino.|| ||</p>

					<p class="f4"><a id="v96">96.</a> Santaṃ tassa manaṃ hoti santā vācā ca kamma ca||<br />
					Sammadaññā vimuttassa upasantassa tādino.|| ||</p>

					<p class="f4"><a id="v97">97.</a> Assaddho akataññū ca sandhicchedo ca yo naro||<br />
					Hatāvakāso vantāso sa ve uttamaporiso.|| ||</p>

					<p class="f4"><a id="pg28"><span class="f2 g"><b>[28]</b></span></a> <a id="v98">98.</a> Gāme vā yadi vāraññe||<br />
					ninne vā yadi vā thale||<br />
					Yatth'Arahanto viharanti||<br />
					taṃ bhūmiṃ rāmaṇeyyakaṃ.|| ||</p>

					<p class="f4"><a id="v99">99.</a> Ramaṇīyāni araññāni, yattha na ramatī jano||<br />
					Vītarāgā ramissanti, na te kāmagavesino.|| ||</p>

					<p class="ctr">Arahanta Vagga Sattamo</p>

					<p>&nbsp;</p>

					<p class="f4 ctr c">§</p>

					<p><a id="pg29"><span class="f2 g"><b>[29]</b></span></a></p>

					<h4 class="ctr"><a id="ch8">8.</a> Sahassa Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch8">Index</a> <a href="../../../../dhamma-vinaya/ati/kd/dhp/dhp.08.than.ati.htm">Than</a></p>

					<p>&nbsp;</p>

					<p class="f4"><a id="v100">100.</a> Sahassam api ce vācā anattha-padasaṃhitā||<br />
					Ekaṃ attha-padaṃ seyyo yaṃ sutvā upasammati.|| ||</p>

					<p class="f4"><a id="v101">101.</a> Sahassam api ce gāthā antthapadasaṃhitā||<br />
					Ekaṃ gāthāpadaṃ seyyo yaṃ sutvā upasammati.|| ||</p>

					<p class="f4"><a id="v102">102.</a> Yo ca gāthāsataṃ bhāse anattha-padasaṃhitaṃ||<br />
					Ekaṃ dhamma-padaṃ seyyo yaṃ sutvā upasammati.|| ||</p>

					<p class="f4"><a id="v103">103.</a> Yo sahassaṃ sahassena saṅgāme mānuse jine||<br />
					Ekañ ca jeyya-m-attāṇaṃ sa ve saṅgāmajuttamo.|| ||</p>

					<p class="f4"><a id="pg30"><span class="f2 g"><b>[30]</b></span></a> <a id="v104">104.</a> Attā have jitaṃ seyyo yā c'āyaṃ itarā pajā||<br />
					Attadantassa posassa niccaṃ saññatacārino.|| ||</p>

					<p class="f4"><a id="v105">105.</a> N'eva devo na gandhabbo na Māro saha Brahmunā||<br />
					Jitaṃ apajitaṃ kayirā tathā-rūpassa jantuno.|| ||</p>

					<p class="f4"><a id="v106">106.</a> Māse māse sahassena yo yajetha sataṃ samaṃ||<br />
					Ekañ ca bhāvit'attāṇaṃ muhuttam api pūjaye||<br />
					Sā yeva pūjanā seyyo yañ ce vassa-sataṃ hutaṃ.|| ||</p>

					<p class="f4"><a id="v107">107.</a> Yo ca vassa-sataṃ jantu aggiṃ paricare vane||<br />
					Ekañ ca bhāvit'attāṇaṃ muhuttam api pūjaye||<br />
					Sā yeva pūjanā seyyo yañ ce vassa-sataṃ hutaṃ.|| ||</p>

					<p class="f4"><a id="pg31"><span class="f2 g"><b>[31]</b></span></a> <a id="v108">108.</a> Yaṃ kiñci yiṭṭhañ ca hutaṃ ca loke||<br />
					Saṃvaccharaṃ yajetha puññapekkho||<br />
					Sabbam pi taṃ na catubhāgam eti||<br />
					Abhivādanā ujjugatesu seyyo.|| ||</p>

					<p class="f4"><a id="v109">109.</a> Abhivādanasīlissa||<br />
					niccaṃ vaddhāpacāyino||<br />
					Cattāro dhammā vaḍḍhanti:||<br />
					āyu vaṇṇo sukhaṃ balaṃ.|| ||</p>

					<p class="f4"><a id="v110">110.</a> Yo ca vassa-sataṃ jīve du-s-sīlo asamāhito||<br />
					Ekāhaṃ jīvitaṃ seyyo sīlavantassa jhāyino.|| ||</p>

					<p class="f4"><a id="v111">111.</a> Yo ca vassa-sataṃ jīve duppañño asamāhito||<br />
					Ekāhaṃ jīvitaṃ seyyo paññavantassa jhāyino.|| ||</p>

					<p class="f4"><a id="pg32"><span class="f2 g"><b>[32]</b></span></a> <a id="v112">112.</a> Yo ca vassa-sataṃ jīve kusīto hīnavīriyo||<br />
					Ekāhaṃ jīvitaṃ seyyo viriyam ārabhato daḷhaṃ.|| ||</p>

					<p class="f4"><a id="v113">113.</a> Yo ca vassa-sataṃ jīve apassaṃ udayavyayaṃ||<br />
					Ekāhaṃ jīvitaṃ seyyo passato udayavyayaṃ.|| ||</p>

					<p class="f4"><a id="v114">114.</a> Yo ca vassa-sataṃ jīve apassaṃ amataṃ padaṃ||<br />
					Ekāhaṃ jīvitaṃ seyyo passato amataṃ padaṃ.|| ||</p>

					<p class="f4"><a id="v115">115.</a> Yo ca vassa-sataṃ jīve apassaṃ dhammam uttamaṃ||<br />
					Ekāhaṃ jīvitaṃ seyyo passato dhammam uttamaṃ.|| ||</p>

					<p class="ctr">Sahassa Vagga Aṭṭhamo</p>

					<p>&nbsp;</p>

					<p class="f4 ctr c">§</p>

					<p><a id="pg33"><span class="f2 g"><b>[33]</b></span></a> </p>

					<h4 class="ctr"><a id="ch9">9.</a> Pāpa Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch9">Index</a> <a href="../../../../dhamma-vinaya/ati/kd/dhp/dhp.09.than.ati.htm">Than</a></p>

					<p>&nbsp;</p>

					<p class="f4"><a id="v116">116.</a> Abhitvaretha kalyāṇe pāpā cittaṃ nivāraye,||<br />
					Dandhaṃ hi karoto puññaṃ pāpasmiṃ ramatī mano.|| ||</p>

					<p class="f4"><a id="v117">117.</a> Pāpañ ce puriso kayirā||<br />
					na taṃ kayirā puna-p-punaṃ,||<br />
					Na tamhi chandaṃ kayirātha,||<br />
					dukkho pāpassa uccayo.|| ||</p>

					<p class="f4"><a id="v118">118.</a> Puññañ ce puriso kayirā||<br />
					kayirāth'enaṃ puna-p-punaṃ,||<br />
					Tamhi chandaṃ kayirātha,||<br />
					sukho puññassa uccayo.|| ||</p>

					<p class="f4"><a id="v119">119.</a> Pāpo pi passati bhadraṃ||<br />
					yāva pāpaṃ na paccati,||<br />
					Yadā ca paccati pāpaṃ||<br />
					atha pāpo pāpāni passati.|| ||</p>

					<p class="f4"><a id="pg34"><span class="f2 g"><b>[34]</b></span></a> <a id="v120">120.</a> Bhadro pi passati pāpaṃ||<br />
					yāva bhadraṃ na paccati||<br />
					Yadā ca paccati bhadraṃ||<br />
					atha bhadro bhadrāni passati.|| ||</p>

					<p class="f4"><a id="v121">121.</a> Māppamaññetha pāpassa "Na man taṃ āgamissati",||<br />
					Udabindunipātena udakumbho pi pūrati,||<br />
					Bālo pūrati pāpassa thokathokam pi ācinaṃ.|| ||</p>

					<p class="f4"><a id="v122">122.</a> Māppamaññetha puññassa "Na maṃ taṃ āgamissati",||<br />
					Udabindunipātena udakumbho pi pūrati,||<br />
					Dhīro pūrati puññassa thokathokam pi ācinaṃ.|| ||</p>

					<p class="f4"><a id="pg35"><span class="f2 g"><b>[35]</b></span></a> <a id="v123">123.</a> Vāṇijo va bhayaṃ Maggaṃ appasattho maha-d-dhano||<br />
					Visaṃ jīvit-u-kāmo va pāpāni parivajjaye.|| ||</p>

					<p class="f4"><a id="v124">124.</a> Pāṇimhi ce vaṇo nāssa hareyya pāṇinā visaṃ||<br />
					Nābbaṇaṃ visam anveti, n'atthi pāpaṃ akubbato.|| ||</p>

					<p class="f4"><a id="v125">125.</a> Yo appaduṭṭhassa narassa dussati||<br />
					Suddhassa posassa an-aṅgaṇassa||<br />
					Tam eva bālaṃ pacceti pāpaṃ||<br />
					Sukhumo rajo paṭivātaṃ va khitto.|| ||</p>

					<p class="f4"><a id="v126">126.</a> Gabbham eke upapajjanti Nirayaṃ pāpa-kammino,||<br />
					Saggaṃ sugatino yanti parinibbanti anāsavā.|| ||</p>

					<p class="f4"><a id="pg36"><span class="f2 g"><b>[36]</b></span></a> <a id="v127">127.</a> Na antalikkhe na samuddamajjhe||<br />
					Na pabbatānaṃ vivaraṃ pavissa||<br />
					Na vijjatī so jagatippadeso||<br />
					Yatthaṭthito muñceyya pāpa-kammā.|| ||</p>

					<p class="f4"><a id="v128">128.</a> Na antalikkhe na samuddamajjhe||<br />
					Na pabbatānaṃ vivaraṃ pavissa||<br />
					Na vijjati so jagatippadeso||<br />
					Yatthaṭthitaṃ nappasahetha maccu.|| ||</p>

					<p class="ctr">Pāpa Vagga Navamo</p>

					<p>&nbsp;</p>

					<p class="f4 ctr c">§</p>

					<p><a id="pg37"><span class="f2 g"><b>[37]</b></span></a></p>

					<h4 class="ctr"><a id="ch10">10.</a> Daṇaḍa Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch10">Index</a> <a href="../../../../dhamma-vinaya/ati/kd/dhp/dhp.10.than.ati.htm">Than</a></p>

					<p>&nbsp;</p>

					<p class="f4"><a id="v129">129.</a> Sabbe tasanti daṇaḍassa sabbe bhāyanti maccuno,||<br />
					Attānaṃ upamaṃ katvā na haneyya na ghātaye.|| ||</p>

					<p class="f4"><a id="v130">130.</a> Sabbe tasanti daṇaḍassa sabbesaṃ jīvitaṃ piyaṃ,||<br />
					Attānaṃ upamaṃ katvā na haneyya na ghātaye.|| ||</p>

					<p class="f4"><a id="v131">131.</a> Sukhakāmāni bhūtāni yodaṇḍena vihiṃsati||<br />
					Attano sukham esāno pecca so na labhate sukhaṃ.|| ||</p>

					<p class="f4"><a id="v132">132.</a> Sukhakāmāni bhūtāni yodaṇḍena na hiṃsati||<br />
					Attano sukham esāno pecca so labhate sukhaṃ.|| ||</p>

					<p class="f4"> <a id="pg38"><span class="f2 g"><b>[38]</b></span></a> <a id="v133">133.</a> Mā voca pharusaṃ kañci vuttā paṭivadeyyu taṃ,||<br />
					Dukkhā hi sārambhakathā paṭidaṇḍā phuseyyu taṃ.|| ||</p>

					<p class="f4"><a id="v134">134.</a> Sa ce neresi attāṇaṃ kaṃso upahato yathā||<br />
					Esa patto si nibbāṇaṃ sārambho te na vijjati.|| ||</p>

					<p class="f4"><a id="v135">135.</a> Yathā daṇḍena gopālo gāvo pāceti gocaraṃ||<br />
					Evaṃ jarā ca maccu ca āyuṃ pācenti pāṇinaṃ.|| ||</p>

					<p class="f4"><a id="v136">136.</a> Atha pāpāni kammāni karaṃ bālo na bujjhati,||<br />
					Sehi kammehi dummedho aggidaḍḍho va tappati.|| ||</p>

					<p class="f4"><a id="v137">137.</a> Yo daṇḍena adaṇḍesu||<br />
					appaduṭṭhesu dussati||<br />
					Dasannam aññataraṃ ṭhānaṃ||<br />
					khippam eva nigacchati.|| ||</p>

					<p class="f4"><a id="pg39"><span class="f2 g"><b>[39]</b></span></a> <a id="v138">138.</a> Vedanaṃ pharusaṃ jāniṃ sarīrassa ca bhedanaṃ||<br />
					Garukaṃ vā pi ābādhaṃ citta-k-khepaṃ va pāpuṇe.|| ||</p>

					<p class="f4"><a id="v139">139.</a> Rājato vā upassaggaṃ||<br />
					abbha-k-khānaṃ va dāruṇaṃ||<br />
					Parikkhayaṃ va ñātīnaṃ||<br />
					bhogānaṃ va pabhaṅguṇaṃ|| ||</p>

					<p class="f4"><a id="v140">140.</a> Athav'āssa agārāni aggi ḍahati pāvako||<br />
					Kāyassa bhedā duppañño Nirayaṃ so uppajjati.|| ||</p>

					<p class="f4"><a id="v141">141.</a> Na naggacariyā na jaṭā na paṅkā||<br />
					Nānāsakā thaṇḍilasāyikā vā||<br />
					Rājo va jallaṃ ukkuṭikappadhānaṃ||<br />
					Sodhenti maccaṃ avitiṇṇakaṅkhaṃ.|| ||</p>

					<p class="f4"><a id="pg40"><span class="f2 g"><b>[40]</b></span></a> <a id="v142">142.</a> Alaṅkato ce pi samaṃ careyya||<br />
					Santo danto niyato brahma-cārī||<br />
					Sabbesu bhūtesu nidhāya daṇḍaṃ||<br />
					So brāhmaṇo so samaṇo sa bhikkhu.|| ||</p>

					<p class="f4"><a id="v143a">143a.</a> Hirīnisedho puriso koci lokasmiṃ vijjati||<br />
					Yo nindaṃ apabodhati asso bhadro kasām iva.|| ||</p>

					<p class="f4"><a id="v143b">143b.</a> Asso yathā bhadro kasāniviṭṭho||<br />
					Ātāpino saṃvegino bhavātha.|| ||</p>

					<p class="f4"><a id="pg41"><span class="f2 g"><b>[41]</b></span></a> <a id="v144">144.</a> Saddhāya sīlena ca vīriyena ca||<br />
					Samādhinā dhamma-vinicchayena ca||<br />
					Sampanna-vijjā-caraṇā patissatā||<br />
					Pahassatha dukkham idaṃ anappakaṃ.|| ||</p>

					<p class="f4"><a id="v145">145.</a> Udakaṃ hi nayanti nettikā||<br />
					usukārā namayanti tejanaṃ||<br />
					Dāruṃ namayanti tacchakā||<br />
					attāṇaṃ damayanti subbatā.|| ||</p>

					<p class="ctr">Daṇḍa Vagga Dasamo</p>

					<p>&nbsp;</p>

					<p class="f4 ctr c">§</p>

					<p><a id="pg42"><span class="f2 g"><b>[42]</b></span></a></p>

					<h4 class="ctr"><a id="ch11">11.</a> Jarā Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch11">Index</a> <a href="../../../../dhamma-vinaya/ati/kd/dhp/dhp.11.than.ati.htm">Than</a></p>

					<p>&nbsp;</p>

					<p class="f4"><a id="v146">146.</a> Ko nu hāso kim ānando niccaṃ pajjalite sati,||<br />
					Andhakārena onaddhā padīpaṃ na gavessatha.|| ||</p>

					<p class="f4"><a id="v147">147.</a> Passa citta-kataṃ bimbaṃ arukāyaṃ samussitaṃ||<br />
					Āturaṃ bahu-saṅkappaṃ yassa n'atthi dhuvaṃ ṭhiti.|| ||</p>

					<p class="f4"><a id="v148">148.</a> Parijiṇṇam idaṃ rūpaṃ roganiḍḍhaṃ pabhaṅguraṃ||<br />
					Bhijjati pūtisandeho maraṇantaṃ hi jīvitaṃ.|| ||</p>

					<p class="f4"><a id="v149">149.</a> Yān'imāni apa-t-thāni alāpūn'eva sārade||<br />
					Kāpotakāni aṭṭhīni tāni disvāna kā rati.|| ||</p>

					<p class="f4"><a id="pg43"><span class="f2 g"><b>[43]</b></span></a> <a id="v150">150.</a> Aṭṭhīnaṃ nagaraṃ kataṃ maṃsa-lohitalepanaṃ||<br />
					Yattha jarā ca maccu ca māno makkho ca ohito.|| ||</p>

					<p class="f4"><a id="v151">151.</a> Jīranti ve rāja rathā sucittā||<br />
					Atho sarīram pi jaraṃ upeti||<br />
					Satañ ca dhammo na jaraṃ upeti||<br />
					Santo have sabbhi pavedayanti.|| ||</p>

					<p class="f4"><a id="v152">152.</a> Appassutāyaṃ puriso balivaddo va jīrati,||<br />
					Maṃsāni tassa vaḍḍhanti paññā tassa na vaḍḍhati.|| ||</p>

					<p class="f4"><a id="v153">153.</a> Aneka-jāti-saṃsāraṃ sandhāvissaṃ anibbisaṃ||<br />
					Gahakārakaṃ gavesanto, dukkhā jāti puna-p-punaṃ.|| ||</p>

					<p class="f4"><a id="pg44"><span class="f2 g"><b>[44]</b></span></a> <a id="v154">154.</a> Gahakāraka diṭṭho si puna gehaṃ na kāhasi,||<br />
					Sabbā ete phāsukā bhaggā gahakaūṭaṃ visaṅkhitaṃ||<br />
					Visaṅkhāragataṃ cittaṃ taṇhānaṃ khayam ajjhagā.|| ||</p>

					<p class="f4"><a id="v155">155.</a> Acaritvā Brahma-cariyaṃ aladdhā yobbane dhanaṃ||<br />
					Jiṇṇakoñ cā va jhāyanti khīṇamacche va pallale.|| ||</p>

					<p class="f4"><a id="v156">156.</a> Acaritvā Brahma-cariyaṃ aladdhā yobbane dhanaṃ||<br />
					Senti cāpātikhīṇā va purāṇāni anutthunaṃ.|| ||</p>

					<p class="ctr">Jarā Vagga Ekādasamo</p>

					<p>&nbsp;</p>

					<p class="f4 ctr c">§</p>

					<p><a id="pg45"><span class="f2 g"><b>[45]</b></span></a></p>

					<h4 class="ctr"><a id="ch12">12.</a> Atta Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch12">Index</a> <a href="../../../../dhamma-vinaya/ati/kd/dhp/dhp.12.than.ati.htm">Than</a></p>

					<p>&nbsp;</p>

					<p class="f4"><a id="v157">157.</a> Attānañ ce piyaṃ jaññā rakkheyya naṃ surakkhitaṃ,||<br />
					Tiṇṇam aññataraṃ yāmaṃ paṭijaggeyya paṇḍito.|| ||</p>

					<p class="f4"><a id="v158">158.</a> Attānam eva paṭhamaṃ patirūpe nivesaye,||<br />
					Ath'aññam anusāseyya, na kilisseyya paṇḍito.|| ||</p>

					<p class="f4"><a id="v159">159.</a> Attānañ ce tathā kayirā yath'aññam anusāsati||<br />
					Sudanto vata dammetha, attā hi kira duddamo.|| ||</p>

					<p class="f4"><a id="v160">160.</a> Attā hi attano nātho, ko hi nātho paro siyā;||<br />
					Attanā hi sudantena nāthaṃ labhati dullabhaṃ.|| ||</p>

					<p class="f4"><a id="v161">161.</a> Attanā va kataṃ pāpaṃ||<br />
					attajaṃ attasambhavaṃ||<br />
					<a id="pg46"><span class="f2 g"><b>[46]</b></span></a> Abhimatthati dummedhaṃ||<br />
					vajiraṃ v'amhamayaṃ maṇiṃ.|| ||</p>

					<p class="f4"><a id="v162">162.</a> Yassa accanta-du-s-sīlyaṃ māluvā sālam iv'otataṃ||<br />
					Karoti so tath'attāṇaṃ yathā naṃ icchatī diso.|| ||</p>

					<p class="f4"><a id="v163">163.</a> Sukarāni asādhūni attano ahitāni ca,||<br />
					Yaṃ ve hitañ ca sādhuñ ca taṃ ve parama-dukkaraṃ.|| ||</p>

					<p class="f4"><a id="v164">164.</a> Yo sāsanaṃ arahataṃ ariyānaṃ dhamma-jīvinaṃ||<br />
					Paṭikkosati dummedho diṭṭhiṃ nissāya pāpikaṃ||<br />
					Phalāni kaṭṭhakasseva attaghaññāya phallati.|| ||</p>

					<p class="f4"><a id="pg47"><span class="f2 g"><b>[47]</b></span></a> <a id="v165">165.</a> Attanā va kataṃ pāpaṃ attanā saṅkilissati,||<br />
					Attanā akataṃ pāpaṃ attanā va visujjhati,||<br />
					Suddhi asuddhi paccattaṃ nāñño aññaṃ visodhaye.|| ||</p>

					<p class="f4"><a id="v166">166.</a> Attadatthaṃ paratthena bahunā pi na hāpaye,||<br />
					Attadattham abhiññāya sadatthapasuto siyā.|| ||</p>

					<p class="ctr">Atta Vagga Dvādasamo</p>

					<p>&nbsp;</p>

					<p class="f4 ctr c">§</p>

					<p><a id="pg48"><span class="f2 g"><b>[48]</b></span></a></p>

					<h4 class="ctr"><a id="ch13">13.</a> Loka Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch13">Index</a> <a href="../../../../dhamma-vinaya/ati/kd/dhp/dhp.13.than.ati.htm">Than</a></p>

					<p>&nbsp;</p>

					<p class="f4"><a id="v167">167.</a> Hīnaṃ dhammaṃ na seveyya pamādena na saṃvase||<br />
					Micchā-diṭṭhiṃ na seveyya na siyā loka-vaḍḍhano.|| ||</p>

					<p class="f4"><a id="v168">168.</a> Uttiṭṭhe na-ppamajjeyya dhammaṃ su-caritaṃ care,||<br />
					Dhammacārī sukhaṃ seti asmiṃ loke paramhi ca.|| ||</p>

					<p class="f4"><a id="v169">169.</a> Dhammaṃ care su-caritaṃ na naṃ du-c-caritaṃ care,||<br />
					Dhammacārī sukhaṃ seti asmiṃ loke paramhi ca.|| ||</p>

					<p class="f4"><a id="v170">170.</a> Yathā bubbulakaṃ passe yathā passe marīcikaṃ||<br />
					Evaṃ lokaṃ avekkhantaṃ maccurājā na passati.|| ||</p>

					<p class="f4"><a id="pg49"><span class="f2 g"><b>[49]</b></span></a> <a id="v171">171.</a> Etha passath'imaṃ lokaṃ cittaṃ rāja-rathūpamaṃ||<br />
					Yattha bālā visīdanti, n'atthi saṅgo vijānataṃ.|| ||</p>

					<p class="f4"><a id="v172">172.</a> Yo ca pubbe pamajjitvā pacchā so na-ppamajjati||<br />
					So imaṃ lokaṃ pabhāseti abbhā mutto va candimā.|| ||</p>

					<p class="f4"><a id="v173">173.</a> Yassa pāsaṃ kataṃ kammaṃ kusalena pithīyati||<br />
					So imaṃ lokaṃ pabhāseti abbhā mutto va candimā.|| ||</p>

					<p class="f4"><a id="v174">174.</a> Andhabhūto ayaṃ loko tanuk'ettha vipassati,||<br />
					Sakunto jālamutto va appo saggāya gacchati.|| ||</p>

					<p class="f4"><a id="v175">175.</a> Haṃsādiccapathe yanti ākāse yanti iddhiyā||<br />
					Niyyanti dhīrā lokamhā jitvā Māraṃ savāhanaṃ.|| ||</p>

					<p class="f4"><a id="pg50"><span class="f2 g"><b>[50]</b></span></a> <a id="v176">176.</a> Ekaṃ dhammaṃ atītassa musā-vādissa jantūno||<br />
					Vitiṇṇaparalokassa n'atthi pāpaṃ akāriyaṃ.|| ||</p>

					<p class="f4"><a id="v177">177.</a> Na ve kadariyā deva-lokaṃ vajanti||<br />
					bālā have na-ppasaṃ-santi dānaṃ,||<br />
					Dhīro ca dānaṃ anumodamāno||<br />
					Ten'eva so hoti sūkhī parattha.|| ||</p>

					<p class="f4"><a id="v178">178.</a> Paṭhavyā ekarajjena saggassa gamanena vā||<br />
					Sabba-lokādhipaccena sot'āpatti-phalaṃ varaṃ.|| ||</p>

					<p class="ctr">Loka Vagga Terasamo</p>

					<p>&nbsp;</p>

					<p class="f4 ctr c">§</p>

					<p> <a id="pg51"><span class="f2 g"><b>[51]</b></span></a> </p>

					<h4 class="ctr"><a id="ch14">14.</a> Buddha Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch14">Index</a> <a href="../../../../dhamma-vinaya/ati/kd/dhp/dhp.14.than.ati.htm">Than</a></p>

					<p>&nbsp;</p>

					<p class="f4"><a id="v179">179.</a> Yassa jitaṃ nāvajīyati||<br />
					jitam assa no yāti koci loke,||<br />
					Tam buddham ananta-gocaraṃ||<br />
					apadaṃ kena padena nessatha.|| ||</p>

					<p class="f4"><a id="v180">180.</a> Yassa jālinī visattikā||<br />
					taṇhā n'atthi kuhiñ ci netave||<br />
					Tam buddham ananta-gocaraṃ||<br />
					apadaṃ kena padena nessatha.|| ||</p>

					<p class="f4"><a id="v181">181.</a> Ye jhānapasutā dhīrā nekkhammūpasame ratā||<br />
					Devā pi tesaṃ pihayanti sambuddhānaṃ satīmataṃ.|| ||</p>

					<p class="f4"><a id="v182">182.</a> Kiccho manussapaṭi-lābho,||<br />
					kicchaṃ macchāna jīvitaṃ,||<br />
					Kicchaṃ Sad'Dhamma-savanaṃ,||<br />
					kiccho Buddhānaṃ uppādo.|| ||</p>

					<p class="f4"><a id="pg52"><span class="f2 g"><b>[52]</b></span></a> <a id="v183">183.</a> Sabba-pāpassa akaraṇaṃ kusalassa upasampadā||<br />
					Sacitta-pariyoda-panaṃ etaṃ Buddhāna sāsanaṃ.|| ||</p>

					<p class="f4"><a id="v184">184.</a> Khantī paramaṃ tapo titikkhā,||<br />
					Nibbāṇaṃ paramaṃ vadanti Buddhā||<br />
					Na hi pabba-jito parūpaghātī||<br />
					Samaṇo hoti paraṃ viheṭhayanto.|| ||</p>

					<p class="f4"><a id="v185">185.</a> Anūpavādo anūpaghāto Pātimokkhe ca saṃvaro||<br />
					Mattaññutā ca bhattasmiṃ pantañ ca sayanāsanaṃ||<br />
					Adhicitte ca āyogo etaṃ Buddhāna sāsanaṃ.|| ||</p>

					<p class="f4"><a id="pg53"><span class="f2 g"><b>[53]</b></span></a> <a id="v186">186.</a> Na kahāpaṇavassena titti kāmesu vijjati,||<br />
					"Appassādā dukkhā kāmā" iti viññāya paṇḍito.|| ||</p>

					<p class="f4"><a id="v187">187.</a> Api dibbesu kāmesu ratiṃ so nādhigacchati,||<br />
					Taṇha-k-khayarato hoti Sammā-Sambuddhasā-vako.|| ||</p>

					<p class="f4"><a id="v188">188.</a> Bahuṃ ve saraṇaṃ yanti pabbatāni vanāni ca||<br />
					Ārāmarukkha-cetyāni manussā bhayatajjitā.|| ||</p>

					<p class="f4"><a id="v189">189.</a> N'etaṃ kho saraṇaṃ khemaṃ,||<br />
					n'etaṃ saraṇam uttamaṃ,||<br />
					N'etaṃ saraṇam āgamma,||<br />
					sabba-dukkhā pamuccati.|| ||</p>

					<p class="f4"><a id="pg54"><span class="f2 g"><b>[54]</b></span></a> <a id="v190">190.</a> Yo ca Buddhañ ca Dhammañ ca||<br />
					Saṅghañ ca saraṇaṃ gato||<br />
					cattāri ariya-saccāni||<br />
					samma-p-paññāya passati.|| ||</p>

					<p class="f4"><a id="v191">191.</a> Dukkhaṃ dukkha-samuppādaṃ||<br />
					dukkhassa ca ati-k-kamaṃ||<br />
					Ariyañ c'aṭṭhaṅgikaṃ Maggaṃ||<br />
					dukkh'ūpasama-gāminaṃ.|| ||</p>

					<p class="f4"><a id="v192">192.</a> Etaṃ kho saraṇaṃ khemaṃ etaṃ saraṇam uttamaṃ||<br />
					Etaṃ saraṇam āgamma sabba-dukkhā pamuccati.|| ||</p>

					<p class="f4"><a id="pg55"><span class="f2 g"><b>[55]</b></span></a> <a id="v193">193.</a> Dullabho purisājañño na so sabbattha jāyati,||<br />
					Yattha so jāyati dhīro taṃ kūlaṃ sukham edhati.|| ||</p>

					<p class="f4"><a id="v194">194.</a> Sukho Buddhānaṃ uppādo sukhā sad'Dhamma-desanā||<br />
					Sukhā saṅghassa sāmaggī samaggānaṃ tapo sukho.|| ||</p>

					<p class="f4"><a id="v195">195.</a> Pūjārahe pūjayato Buddhe yadi va sāvake||<br />
					Papañ ca samati-k-kante tiṇṇasoka-pariddave.|| ||</p>

					<p class="f4"><a id="v196">196.</a> Te tādise pūjayato nibbute akutobhaye||<br />
					Na sakkā puññaṃ saṅkhātuṃ im'ettam api kenaci.|| ||</p>

					<p class="ctr">Buddha Vagga Cuddasamo</p>

					<p>&nbsp;</p>

					<p class="f4 ctr c">§</p>

					<p><a id="pg56"><span class="f2 g"><b>[56]</b></span></a></p>

					<h4 class="ctr"><a id="ch15">15.</a> Sukha Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch15">Index</a> <a href="../../../../dhamma-vinaya/ati/kd/dhp/dhp.15.than.ati.htm">Than</a></p>

					<p>&nbsp;</p>

					<p class="f4"><a id="v197">197.</a> Susukhaṃ vata jīvāma verinesu averino||<br />
					Verinesu manussesu viharāma averino.|| ||</p>

					<p class="f4"><a id="v198">198.</a> Susukhaṃ vata jīvāma āturesu anāturā,||<br />
					Āturesu manussesu viharāma anāturā.|| ||</p>

					<p class="f4"><a id="v199">199.</a> Susukhaṃ vata jīvāma ussūkesu anussukā||<br />
					Ussukesu manussesu viharāma anussukā.|| ||</p>

					<p class="f4"><a id="v200">200.</a> Susukhaṃ vata jīvāma yesaṃ no n'atthi kiñ canaṃ||<br />
					Pītibhakkhā bhavissāma devā Ābhassarā yathā.|| ||</p>

					<p class="f4"><a id="pg57"><span class="f2 g"><b>[57]</b></span></a> <a id="v201">201.</a> Jayaṃ veraṃ pasavati dukkhaṃ seti parājito,||<br />
					Upasanto sukhaṃ seti hitvā jayaparājayaṃ.|| ||</p>

					<p class="f4"><a id="v202">202.</a> N'atthi rāgasamo aggi,||<br />
					n'atthi dosasamo kali,||<br />
					n'atthi khandhādisā dukkhā,||<br />
					n'atthi santiparaṃ sukhaṃ.|| ||</p>

					<p class="f4"><a id="v203">203.</a> Jighacchāparamā rogā,||<br />
					saṅkhāra paramā dukkhā,||<br />
					Etaṃ ñatvā yathā-bhūtaṃ||<br />
					nibbāṇaṃ paramaṃ sukhaṃ.|| ||</p>

					<p class="f4"><a id="v204">204.</a> Ārogya-paramā lābhā, santuṭṭhi-paramaṃ dhanaṃ||<br />
					Vissāsa-paramā ñātī, nibbāṇaṃ paramaṃ sukhaṃ.|| ||</p>

					<p class="f4"><a id="pg58"><span class="f2 g"><b>[58]</b></span></a> <a id="v205">205.</a> Paviveka-rasaṃ pītvā rasaṃ upasamassa ca||<br />
					Niddaro hoti nippāpo dhamma-pītirasaṃ pivaṃ.|| ||</p>

					<p class="f4"><a id="v206">206.</a> Sāhu dassanam ariyānaṃ sannivāso sadā sukho,||<br />
					Adassanena bālānaṃ niccam eva sukhī siyā.|| ||</p>

					<p class="f4"><a id="v207">207.</a> Bāla-saṅgata-cārī hi dīgham addhāna socati,||<br />
					Dukkho bālehi saṇvāso amitteneva sabbadā,||<br />
					Dhīro ca sukha-saṇvāso ñātīnaṃ va samāgamo.|| ||</p>

					<p class="f4"><a id="v208">208.</a> Dhīrañ ca paññañ ca bahu-s-sutañ ca||<br />
					Dhorayyasīlaṃ vatavantam āriyaṃ||<br />
					Taṃ tādisaṃ sappurisaṃ sumedhaṃ||<br />
					Bhajetha nakkhattapathaṃ va candimā.|| ||</p>

					<p class="ctr">Sukha Vagga Paṇṇarasamo</p>

					<p>&nbsp;</p>

					<p class="f4 ctr c">§</p>

					<p> <a id="pg60"><span class="f2 g"><b>[60]</b></span></a> </p>

					<h4 class="ctr"><a id="ch16">16.</a> Piya Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch16">Index</a> <a href="../../../../dhamma-vinaya/ati/kd/dhp/dhp.16.than.ati.htm">Than</a></p>

					<p>&nbsp;</p>

					<p class="f4"><a id="v209">209.</a> Ayoge yuñjaṃ attāṇaṃ yogasmiñ ca ayojayaṃ||<br />
					Atthaṃ hitvā piyaggāhī pihet'attānuyoginaṃ.|| ||</p>

					<p class="f4"><a id="v210">210.</a> Mā piyehi samāgañchī||<br />
					appiyehi kudācanaṃ,||<br />
					Piyānaṃ adassanaṃ dukkhaṃ||<br />
					appiyānañ ca dassanaṃ.|| ||</p>

					<p class="f4"><a id="v211">211.</a> Tasmā piyaṃ na kayirātha piyāpāyo hi pāpako,||<br />
					Ganthā tesaṃ na vijjanti yesaṃ n'atthi piy-ā-p-piya-m.|| ||</p>

					<p class="f4"><a id="v212">212.</a> Piyato jāyatī soko piyato jāyatī bhayaṃ,||<br />
					Piyato vippamuttassa n'atthi soko kuto bhayaṃ.|| ||</p>

					<p class="f4"><a id="pg61"><span class="f2 g"><b>[61]</b></span></a> <a id="v213">213.</a> Pemato jāyatī soko pemato jāyatī bhayaṃ,||<br />
					Pemato vippamuttassa n'atthi soko kuto bhayaṃ.|| ||</p>

					<p class="f4"><a id="v214">214.</a> Ratiyā jāyatī soko ratiyā jāyatī bhayaṃ||<br />
					Ratiyā vippamuttassa n'atthi soko kuto bhayaṃ.|| ||</p>

					<p class="f4"><a id="v215">215.</a> Kāmato jāyatī soko kāmato jāyatī bhayaṃ,||<br />
					Kāmato vippamuttassa n'atthi soko kuto bhayaṃ.|| ||</p>

					<p class="f4"><a id="v216">216.</a> Taṇhāya jāyatī soko taṇhāya jāyatī bhayaṃ,||<br />
					Taṇhāya vippamuttassa n'atthi soko kuto bhayaṃ.|| ||</p>

					<p class="f4"> <a id="pg62"><span class="f2 g"><b>[62]</b></span></a> <a id="v217">217.</a> Sīla-dassana-sampannaṃ dhamm'aṭṭhaṃ saccavedinaṃ||<br />
					Attano kamma kubbānaṃ taṃ jano kurute piyaṃ.|| ||</p>

					<p class="f4"><a id="v218">218.</a> Chanda-jāto anakkhāte manasā ca phuṭo siyā||<br />
					Kāmesu ca appaṭibaddha-citto uddhaṃ soto ti vuccati.|| ||</p>

					<p class="f4"><a id="v219">219.</a> Cirappavāsiṃ purisaṃ dūrato sotthim āgataṃ||<br />
					Ñātimittā suhajjā ca abhinandanti āgataṃ.|| ||</p>

					<p class="f4"><a id="v220">220.</a> Tath'eva kata-puññam pi asmā lokā paraṃ gataṃ||<br />
					Puññāni patigaṇhanti piyaṃ ñātīva āgataṃ.|| ||</p>

					<p class="ctr">Piya Vagga Soḷasamo</p>

					<p>&nbsp;</p>

					<p class="f4 ctr c">§</p>

					<p><a id="pg63"><span class="f2 g"><b>[63]</b></span></a></p>

					<h4 class="ctr"><a id="ch17">17.</a> Kodha Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch17">Index</a> <a href="../../../../dhamma-vinaya/ati/kd/dhp/dhp.17.than.ati.htm">Than</a></p>

					<p>&nbsp;</p>

					<p class="f4"><a id="v221">221.</a> Kodhaṃ jahe vippajaheyya mānaṃ||<br />
					saṃyojanaṃ sabbam ati-k-kameyya||<br />
					taṃ nāma-rūpasmim asajja-mānaṃ||<br />
					akiñ canaṃ nānupatanti dukkhā.|| ||</p>

					<p class="f4"><a id="v222">222.</a> Yo ve uppatitaṃ kodhaṃ rathaṃ bhantaṃ va dhāraye||<br />
					Tam ahaṃ sārathiṃ brūmi, rasmggāho itaro jano.|| ||</p>

					<p class="f4"><a id="v223">223.</a> A-k-kodhena jine kodhaṃ asādhuṃ sādhunā jine||<br />
					Jine kadariyaṃ dānena saccena alika-vādinaṃ.|| ||</p>

					<p class="f4"><a id="v224">224.</a> Saccaṃ bhaṇe na kujjheyya dajjā appasmi yācito||<br />
					Etehi tīhi ṭhānehi gacche devāna santike.|| ||</p>

					<p class="f4"><a id="pg64"><span class="f2 g"><b>[64]</b></span></a> <a id="v225">225.</a> Ahiṃsakā ye munayo niccaṃ kāyena saṃvutā||<br />
					Te yanti accutaṃ ṭhānaṃ yattha gantvā na socare.|| ||</p>

					<p class="f4"><a id="v226">226.</a> Sadā jāgaramānānaṃ ahorattānusikkhinaṃ||<br />
					Nibbāṇaṃ adhimuttānaṃ atthaṃ gacchanti āsavā.|| ||</p>

					<p class="f4"><a id="v227">227.</a> Porāṇam etaṃ Atula n'etaṃ ajjatanām iva:||<br />
					Nindanti tuṇhim āsīnaṃ nindanti bahubhāṇinaṃ||<br />
					Mitabhāṇim pi nindanti, n'atthi loke anindito.|| ||</p>

					<p class="f4"><a id="pg65"><span class="f2 g"><b>[65]</b></span></a> <a id="v228">228.</a> Na cāhu na ca bhavissati na c'etarahi vijjati||<br />
					Ekantaṃ nindito poso ekantaṃ vā pasaṃsito.|| ||</p>

					<p class="f4"><a id="v229">229.</a> Yañ ce viññū pasaṃ-santi anuvicca suve suve||<br />
					Acchidda-vuttiṃ medhāviṃ paññā-sīla-samāhitaṃ.|| ||</p>

					<p class="f4"><a id="v230">230.</a> Nekkhaṃ jambonadasseva ko taṃ ninditum arahati,||<br />
					Devā pi naṃ pasaṃ-santi, Brahmunā pi pasaṃsito.|| ||</p>

					<p class="f4"><a id="v231">231.</a> Kāyappakopaṃ rakkheyya kāyena saṃvuto siyā,||<br />
					Kāya-du-c-caritaṃ hitvā kāyena su-caritaṃ care.|| ||</p>

					<p class="f4"><a id="v232">232.</a> Vacī-pakopaṃ rakkheyya vācāya saṃvuto siyā,||<br />
					Vacī-du-c-caritaṃ hitvā vācāya su-caritaṃ care.|| ||</p>

					<p class="f4"><a id="pg66"><span class="f2 g"><b>[66]</b></span></a> <a id="v233">233.</a> Manopakopaṃ rakkheyya manasā saṃvuto siyā,||<br />
					Mano-du-c-caritaṃ hitvā manasā su-caritaṃ care.|| ||</p>

					<p class="f4"><a id="v234">234.</a> Kāyena saṃvutā dhīrā atho vācāya saṃvutā||<br />
					Manasā saṃvutā dhīrā te ve suparisaṃvutā.|| ||</p>

					<p class="ctr">Kodha Vagga Sattarasamo</p>

					<p>&nbsp;</p>

					<p class="f4 ctr c">§</p>

					<p><a id="pg67"><span class="f2 g"><b>[67]</b></span></a> </p>

					<h4 class="ctr"><a id="ch18">18.</a> Mala Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch18">Index</a> <a href="../../../../dhamma-vinaya/ati/kd/dhp/dhp.18.than.ati.htm">Than</a></p>

					<p>&nbsp;</p>

					<p class="f4"><a id="v235">235.</a> Paṇḍupalāso va dāni si||<br />
					Yama-purisā pi ca taṃ upaṭṭhitā,||<br />
					Uyyogamukhe ca tiṭṭhasi||<br />
					patheyyam pi ca te na vijjati.|| ||</p>

					<p class="f4"><a id="v236">236.</a> So karohi dīpam attano||<br />
					khippaṃ vāyama paṇḍito bhava||<br />
					Niddhantamalo an-aṅgaṇo||<br />
					dibbaṃ ariyabhūmim ehisi.|| ||</p>

					<p class="f4"><a id="v237">237.</a> Upanītavayo va dāni si||<br />
					sampayāto si Yamassa santike,||<br />
					Vāso pi ca te n'atthi antarā||<br />
					pātheyyam pi ca te na vijjati.|| ||</p>

					<p class="f4"><a id="v238">238.</a> So karohi dīpam attano||<br />
					khippa vāyama paṇḍito bhava,||<br />
					Niddhantamalo an-aṅgaṇo||<br />
					na punaṃ jātijaraṃ upehisi.|| ||</p>

					<p class="f4"><a id="pg68"><span class="f2 g"><b>[68]</b></span></a> <a id="v239">239.</a> Anupubbena medhāvī thokathokaṃ khaṇe khaṇe||<br />
					Kammāro rajatass'eva niddhame malam attano.|| ||</p>

					<p class="f4"><a id="v240">240.</a> Ayasā va malaṃ samuṭṭhitaṃ||<br />
					taduṭṭhāya tam eva khādati||<br />
					Evaṃ atidhonacārinaṃ||<br />
					sakakammāni nayanti duggatiṃ.|| ||</p>

					<p class="f4"><a id="v241">241.</a> Asajjhāyamalā mantā, anuṭṭhāna-malā gharā,||<br />
					Malaṃ vaṇṇassa kosajjaṃ, pamādo rakkhato malaṃ.|| ||</p>

					<p class="f4"><a id="pg69"><span class="f2 g"><b>[69]</b></span></a> <a id="v242">242.</a> Malitthiyā du-c-caritaṃ maccheraṃ dadato malaṃ||<br />
					Malā ve pāpakā dhammā asmiṃ loke paramhi ca.|| ||</p>

					<p class="f4"><a id="v243">243.</a> Tato malā malataraṃ avijjā paramaṃ malaṃ,||<br />
					Etaṃ malaṃ pahatvāna nimmalā hotha bhikkhavo.|| ||</p>

					<p class="f4"><a id="v244">244.</a> Sujīvaṃ ahirikena kākasūrena dhaṃsinā||<br />
					Pakkhandinā pagabbhena saṅkiliṭṭhena jīvitaṃ.|| ||</p>

					<p class="f4"><a id="v245">245.</a> Hirimatā ca dujjīvaṃ niccaṃ sucigavesinā||<br />
					Alīnen'apagabbhena suddhājīvena passatā.|| ||</p>

					<p class="f4"><a id="v246">246.</a> Yo pāṇam atimāpeti musā-vādañ ca bhāsati||<br />
					Loke adinnaṃ ādiyati paradāraṃ ca gacchati,|| ||</p>

					<p class="f4"><a id="pg70"><span class="f2 g"><b>[70]</b></span></a> <a id="v247">247.</a> Surāmerayapānañ ca yo naro anuyuñjati||<br />
					Idh'eva-m-eso lokasmiṃ mūlaṃ khaṇati attano.|| ||</p>

					<p class="f4"><a id="v248">248.</a> Evam bho purisa jānāhi:||<br />
					pāpa-dhammā asaññatā,||<br />
					Mā taṃ lobho adhammo ca||<br />
					ciraṃ dukkhāya randhayuṃ.|| ||</p>

					<p class="f4"><a id="v249">249.</a> Dadanti ve yathā-saddhaṃ yathā-pasādanaṃ jano,||<br />
					Tattha yo maṅku bhavati paresaṃ pānabhojane||<br />
					Na so divā vā rattiṃ vā samādhiṃ adhigacchati.|| ||</p>

					<p class="f4"><a id="v250">250.</a> Yassa c'etaṃ samucchannaṃ||<br />
					mūla-ghaccaṃ samūhataṃ||<br />
					Sa ve divā vā rattiṃ vā||<br />
					samādhiṃ adhigacchati.|| ||</p>

					<p class="f4"><a id="pg71"><span class="f2 g"><b>[71]</b></span></a> <a id="v251">251.</a> N'atthi rāgasamo aggi n'atthi dosasamo gaho||<br />
					n'atthi mohasamaṃ jālaṃ n'atthi taṇhāsamā nadī.|| ||</p>

					<p class="f4"><a id="v252">252.</a> Sudassaṃ vajjam aññesaṃ attano pana duddasaṃ,||<br />
					Paresaṃ hi so vajjāni opuṇāti yathā bhūsaṃ,||<br />
					Attano pana chādeti kaliṃ va kitavā saṭho.|| ||</p>

					<p class="f4"><a id="v253">253.</a> Paravajjānupassissa niccaṃ ujjhānasaññino||<br />
					Āsavā tassa vaḍḍhanti ārā so āsava-k-khayā.|| ||</p>

					<p class="f4"><a id="v254">254.</a> Ākāse ca padaṃ n'atthi samaṇo n'atthi bāhiro,||<br />
					Papañ cā bhiratā pajā nippapañ cā Tathāgatā.|| ||</p>

					<p class="f4"><a id="v255">255.</a> Ākāse padaṃ n'atthi||<br />
					samaṇo n'atthi bāhiro||<br />
					<a id="pg72"><span class="f2 g"><b>[72]</b></span></a> Saṅkhārā sassatā n'atthi||<br />
					n'atthi Buddhānaṃ iñjitaṃ.|| ||</p>

					<p class="ctr">Mala Vagga Aṭṭhārasamo</p>

					<p>&nbsp;</p>

					<p class="f4 ctr c">§</p>

					<p><a id="pg73"><span class="f2 g"><b>[73]</b></span></a></p>

					<h4 class="ctr"><a id="ch19">19.</a> Dhammaṭṭha Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch19">Index</a> <a href="../../../../dhamma-vinaya/ati/kd/dhp/dhp.19.than.ati.htm">Than</a></p>

					<p>&nbsp;</p>

					<p class="f4"><a id="v256">256.</a> Na tena hoti dhammaṭṭho yen'atthaṃ sahasā naye,||<br />
					Yo ca atthaṃ anatthañ ca ubho niccheyya paṇḍito.|| ||</p>

					<p class="f4"><a id="v257">257.</a> Asāhasena dhammena samena nayatī pare||<br />
					Dhammassa gutto medhāvī dhammaṭṭho ti pavuccati.|| ||</p>

					<p class="f4"><a id="v258">258.</a> Na tena paṇḍito hoti yāvatā bahu bhāsati,||<br />
					Khemī averī abhayo paṇḍito ti pavuccati.|| ||</p>

					<p class="f4"><a id="v259">259.</a> Na tāvatā dhamma-dharo yāvatā bahu bhāsati,||<br />
					Yo ca appam pi sutvāna dhammaṃ kāyena passati||<br />
					Sa ve dhamma-dharo hoti yo dhammaṃ na-ppamajjati.|| ||</p>

					<p class="f4"><a id="v260">260.</a> Na tena thero hoti yen'assa palitaṃ siro,||<br />
					Paripakko vayo tassa mogha-jiṇṇo ti vuccati.|| ||</p>

					<p class="f4"><a id="v261">261.</a> Yamhi saccañ ca dhammo ca ahiṃsā saññamo damo||<br />
					Sa ve vantamalo dhīro thero ti pavuccati.|| ||</p>

					<p class="f4"><a id="pg74"><span class="f2 g"><b>[74]</b></span></a> <a id="v262">262.</a> Na vākkaraṇa-mattena vaṇṇa-pokkha-ratāya vā||<br />
					Sādhurūpo naro hoti issukī maccharī saṭho.|| ||</p>

					<p class="f4"><a id="v263">263.</a> Yassa ce taṃ samucchinnaṃ||<br />
					mūla-ghaccaṃ samūhataṃ||<br />
					Sa vanta-doso medhāvī||<br />
					sādhurūpo ti vuccati.|| ||</p>

					<p class="f4"><a id="v264">264.</a> Na muṇḍakena samaṇo abbato alikaṃ bhaṇaṃ||<br />
					Icchālobha-samāpanno samaṇo kiṃ bhavissati.|| ||</p>

					<p class="f4"><a id="v265">265.</a> Yo ca sameti pāpāni aṇuṃ thūlāni sabbaso||<br />
					Samitattā hi pāpānaṃ samaṇo ti pavuccati.|| ||</p>

					<p class="f4"><a id="pg75"><span class="f2 g"><b>[75]</b></span></a> <a id="v266">266.</a> Na tena bhikkhū hoti yāvatā bhikkhate pare,||<br />
					Vissaṃ dhammaṃ samādāya bhikkhu hoti na tāvatā.|| ||</p>

					<p class="f4"><a id="v267">267.</a> Yo'dha puññañ ca pāpañ ca bāhetvā Brahma-cariyavā||<br />
					Saṅkhāya loke carati sa ve bhikkhū ti vuccati.|| ||</p>

					<p class="f4"><a id="v268">268.</a> Na monena muni hoti mūḷharūpo aviddasu,||<br />
					Yo ca tulaṃ va paggayha varam ādāya paṇḍito.|| ||</p>

					<p class="f4"><a id="v269">269.</a> Pāpāni parivajjeti sa manī tena so muni,||<br />
					Yo munāti ubho loke muni tena pavuccati.|| ||</p>

					<p class="f4"><a id="v270">270.</a> Na tena ariyo hoti yena pāṇāni hiṃsati||<br />
					Ahiṃsā sabba-pāṇānaṃ ariyo ti pavuccati.|| ||</p>

					<p class="f4"><a id="pg76"><span class="f2 g"><b>[76]</b></span></a> <a id="v271">271.</a> Na sīla-b-batamattena bāhu-saccena vā puna||<br />
					Atha vā samādhi-lābhena vivicca-sayanena vā.|| ||</p>

					<p class="f4"><a id="v272">272.</a> Phusāmi nekkhamma-sukhaṃ aputhu-j-janase-vitaṃ||<br />
					Bhikkhu vissāsa māpādi appatto āsava-k-khayaṃ.|| ||</p>

					<p class="ctr">Dhammaṭṭha Vaggo Ekūnavīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg77"><span class="f2 g"><b>[77]</b></span></a></p>

					<h4 class="ctr"><a id="ch20">20.</a> Magga Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch20">Index</a> <a href="../../../../dhamma-vinaya/ati/kd/dhp/dhp.20.than.ati.htm">Than</a></p>

					<p>&nbsp;</p>

					<p class="f4"><a id="v273">273.</a> Maggān'aṭṭhaṅgiko seṭṭho saccānaṃ caturo padā,||<br />
					Virāgo seṭṭho dhammānaṃ divipadānañ ca cakkhumā.|| ||</p>

					<p class="f4"><a id="v274">274.</a> Es'eva Maggo n'att'añño||<br />
					dassanassa visuddhiyā,||<br />
					Etaṃ hi tumhe paṭipajjatha||<br />
					Mārass'etaṃ pamohanaṃ.|| ||</p>

					<p class="f4"><a id="v275">275.</a> Etaṃ hi tumhe paṭipannā||<br />
					dukkhass'antaṃ karissatha,||<br />
					Akkhāto ve mayā Maggo||<br />
					aññāya sallasatthanaṃ.|| ||</p>

					<p class="f4"><a id="v276">276.</a> Tumhehi kiccaṃ ātappaṃ, akkhātāro Tathāgatā,||<br />
					Paṭipannā pamokkhanti jhāyino Māra-bandhanā.|| ||</p>

					<p class="f4"><a id="pg78"><span class="f2 g"><b>[78]</b></span></a> <a id="v277">277.</a> "Sabbe saṅkhārā aniccā" ti yadā paññāya passati||<br />
					Atha nibbindati dukkhe, esa Maggo visuddhiyā.|| ||</p>

					<p class="f4"><a id="v278">278.</a> "Sabbe saṅkhārā dukkhā" ti yadā paññāya passati||<br />
					Atha nibbindati dukkhe, esa Maggo visuddhiyā.|| ||</p>

					<p class="f4"><a id="v279">279.</a> "Sabbe dhammā anattā" ti yadā paññāya passati||<br />
					Atha nibbindati dukkhe, esa Maggo visuddhiyā.|| ||</p>

					<p class="f4"><a id="v280">280.</a> Uṭṭhāna-kālamhi anuṭṭhahāno||<br />
					Yuvā balī ālasiyaṃ upeto||<br />
					Saṃsanna-saṅkappamano kusīto||<br />
					Paññāya Maggaṃ alaso na vindati.|| ||</p>

					<p class="f4"><a id="pg79"><span class="f2 g"><b>[79]</b></span></a> <a id="v281">281.</a> Vācānurakkhī manasā susaṃvuto||<br />
					Kāyena ca akusalaṃ na kayirā||<br />
					Ete tayo kamma-pathe visodhaye,||<br />
					Ārādhaye Maggaṃ isippaveditaṃ.|| ||</p>

					<p class="f4"><a id="v282">282.</a> Yogā ve jāyati bhūri ayogā bhūri-saṅkhayo||<br />
					Etaṃ dvedhā-pathaṃ ñatvā bhavāya vibhavāya ca||<br />
					Tath'attāṇaṃ niveseyya yathā bhūri pavaḍḍhati.|| ||</p>

					<p class="f4"><a id="v283">283.</a> Vanaṃ chindatha, mā rukkhaṃ,||<br />
					vanato jāyatī bhayaṃ,||<br />
					Chetvā vanaṃ vanathañ ca||<br />
					nibbanā hotha bhikkhavo.|| ||</p>

					<p class="f4"><a id="pg80"><span class="f2 g"><b>[80]</b></span></a> <a id="v284">284.</a> Yāvaṃ vanatho na chijjati anumatto pi narassa nārisu||<br />
					Paṭibaddhamano va tāva so vaccho khīrapako va mātari.|| ||</p>

					<p class="f4"><a id="v285">285.</a> Ucchinda sineham attano||<br />
					kumudaṃ sāradikaṃ va pāṇinā,||<br />
					SantiMaggam eva brūhaya||<br />
					nibbāṇaṃ sugatena desitaṃ.|| ||</p>

					<p class="f4"><a id="v286">286.</a> Idha vassaṃ vasissāmi idha hemanta gimbhisu||<br />
					Iti bālo vicinteti antarāyaṃ na bujjhati.|| ||</p>

					<p class="f4"><a id="pg81"><span class="f2 g"><b>[81]</b></span></a> <a id="v287">287.</a> Taṃ puttapasu-sammattaṃ vyāsatta-manasaṃ naraṃ||<br />
					Suttaṃ gāmaṃ mahogho va maccu ādāya gacchati.|| ||</p>

					<p class="f4"><a id="v288">288.</a> Na santi puttā tāṇāya na pitā na pi bandhavā||<br />
					Antakenādhi-pannassa n'atthi ñātisu tāṇatā.|| ||</p>

					<p class="f4"><a id="v289">289.</a> Etam attha-vasaṃ ñatvā paṇḍito sīla-saṃvuto||<br />
					Nibbāṇa-gamanaṃ Maggaṃ khippam eva visodhaye.|| ||</p>

					<p class="ctr">Magga Vagga Vīsatimo.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg82"><span class="f2 g"><b>[82]</b></span></a></p>

					<h4 class="ctr"><a id="ch21">21.</a> Pakiṇṇaka Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch21">Index</a> <a href="../../../../dhamma-vinaya/ati/kd/dhp/dhp.21.than.ati.htm">Than</a></p>

					<p>&nbsp;</p>

					<p class="f4"><a id="v290">290.</a> Mattā-sukha-pariccāgā||<br />
					passe ce vipulaṃ sukhaṃ||<br />
					Caje mattā-sukhaṃ dhīro||<br />
					sampassaṃ vipulaṃ sukhaṃ.|| ||</p>

					<p class="f4"><a id="v291">291.</a> Paradukkh'ūpadānena yo attano sukham icchati||<br />
					Verasaṃ-saggasaṃ-saṭṭho verā so na parimuccati.|| ||</p>

					<p class="f4"><a id="v292">292.</a> Yaṃ hi kiccaṃ apaviddhaṃ akiccaṃ pana kayirati||<br />
					Unnaḷānaṃ pamattāṇaṃ tesaṃ vaḍḍhanti āsavā.|| ||</p>

					<p class="f4"><a id="v293">293.</a> Yesañ ca susamāraddhā niccaṃ kāya-gatā sati||<br />
					Akiccaṃ te na sevanti kicce sātaccakārino||<br />
					Satānaṃ sampajānānaṃ atthaṃ gacchanti āsavā.|| ||</p>

					<p class="f4"><a id="v294">294.</a> Mātaraṃ pitaraṃ hantvā rājāno dve ca khattiye||<br />
					Raṭṭhaṃ sānuvaraṃ hantvā anīgho yāti brāhmaṇo.|| ||</p>

					<p class="f4"><a id="v295">295.</a> Mātaraṃ pitaraṃ hantvā rājāno dve ca sottiye||<br />
					Veyyaggha-pañcamaṃ hantvā anīgho yāti brāhmaṇo.|| ||</p>

					<p class="f4"><a id="v296">296.</a> Suppa-buddaṃ pabujjhanti sadā Gotama-sāvakā||<br />
					Yesaṃ divā ca ratto ca niccaṃ Buddha-gatā sati.|| ||</p>

					<p class="f4"><a id="v297">297.</a> Suppa-buddaṃ pabujjhanti sadā Gotama-sāvakā||<br />
					Yesaṃ divā ca ratto ca niccaṃ Dhamma-gatā sati.|| ||</p>

					<p class="f4"><a id="v298">298.</a> Suppa-buddaṃ pabujjhanti sadā Gotama-sāvakā||<br />
					Yesaṃ divā ca ratto ca niccaṃ Saṅgha-gatā sati.|| ||</p>

					<p class="f4"><a id="pg84"><span class="f2 g"><b>[84]</b></span></a> <a id="v299">299.</a> Suppa-buddaṃ pabujjhanti sadā Gotama-sāvakā||<br />
					Yesaṃ divā ca ratto ca niccaṃ kāya-gatā sati.|| ||</p>

					<p class="f4"><a id="v300">300.</a> Suppa-buddaṃ pabujjhanti sadā Gotama-sāvakā||<br />
					Yesaṃ divā ca ratto ca ahiṃsāya rato mano.|| ||</p>

					<p class="f4"><a id="v301">301.</a> Suppa-buddaṃ pabujjhanti sadā Gotama-sāvakā||<br />
					yesaṃ divā ca ratto ca bhāvanāya rato mano.|| ||</p>

					<p class="f4"><a id="v302">302.</a> Duppabbajjaṃ du-r-abhiramaṃ durāvāsā gharā dukkhā||<br />
					Dukkho'samāna-saṇvāso, dukkh'ānupatit'addhagu||<br />
					Tasmā na c'addhagu siyā dukkh'ānupatito siyā.|| ||</p>

					<p class="f4"><a id="v303">303.</a> Saddho sīlena sampanno yasobhoga-samappito||<br />
					Yaṃ yaṃ padesaṃ bhajati tattha tatth'eva pūjito.|| ||</p>

					<p class="f4"><a id="pg85"><span class="f2 g"><b>[85]</b></span></a> <a id="v304">304.</a> Dūre santo pakāsanti himavanto va pabbato,||<br />
					Asant'ettha na dissanti ratti-khittā yathā sarā.|| ||</p>

					<p class="f4"><a id="v305">305.</a> Ekāsanaṃ ekaseyyaṃ eko caram atandito||<br />
					Eko damayam attāṇaṃ vanante ramito siyā.|| ||</p>

					<p class="ctr">Pakiṇṇaka Vagga Ekavīsatimo.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg86"><span class="f2 g"><b>[86]</b></span></a></p>

					<h4 class="ctr"><a id="ch22">22.</a> Niraya Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch22">Index</a> <a href="../../../../dhamma-vinaya/ati/kd/dhp/dhp.22.than.ati.htm">Than</a></p>

					<p>&nbsp;</p>

					<p class="f4"><a id="v306">306.</a> Abhūta-vādī Nirayaṃ upeti||<br />
					yo vā pi katvā na karomi c'āha||<br />
					Ubho pi te pecca samā bhavanti||<br />
					nihīnakammā manujā parattha.|| ||</p>

					<p class="f4"><a id="v307">307.</a> Kāsāvakaṇṭhā bahavo pāpa-dhammā asaññatā,||<br />
					Pāpā pāpehi kammehi Nirayaṃ te upapajjare.|| ||</p>

					<p class="f4"><a id="v308">308.</a> Seyyo ayoguḷo bhutto tatto aggisikhūpamo||<br />
					yañ ce bhūñjeyya du-s-sīlo raṭṭhapiṇḍaṃ asaññato.|| ||</p>

					<p class="f4"><a id="v309">309.</a> Cattāri ṭhānāni naro pamatto||<br />
					Āpajjati paradārūpasevī:||<br />
					Apuñña-lābhaṃ na nikāmaseyyaṃ||<br />
					Nindaṃ tatiyaṃ Nirayaṃ catutthaṃ.|| ||</p>

					<p class="f4"><a id="pg87"><span class="f2 g"><b>[87]</b></span></a> <a id="v310">310.</a> Apuñña-lābho ca gatī ca pāpikā||<br />
					Bhītassa bhītāya ratī ca thokikā||<br />
					Rājā ca daṇḍaṃ garukaṃ paṇeti,||<br />
					Tasmā naro paradāraṃ na seve.|| ||</p>

					<p class="f4"><a id="v311">311.</a> Kuso yathā duggahito hattham evānukantati||<br />
					Sāmaññaṃ dupparāmaṭṭhaṃ Nirayāy'upakaḍḍhati.|| ||</p>

					<p class="f4"><a id="v312">312.</a> Yaṃ kiñci sithilaṃ kammaṃ||<br />
					saṅkiliṭṭhañ ca yaṃ vataṃ||<br />
					Saṅkassaraṃ Brahma-cariyaṃ||<br />
					na taṃ hoti maha-p-phalaṃ.|| ||</p>

					<p class="f4"><a id="pg88"><span class="f2 g"><b>[88]</b></span></a> <a id="v313">313.</a> Kayirā ce kayirāth'enaṃ daḷham enaṃ parakkame,||<br />
					Saṭhilo hi paribbājo bhiyyo ākirate rajaṃ.|| ||</p>

					<p class="f4"><a id="v314">314.</a> Akataṃ dukkataṃ seyyo pacchā tapati dukkataṃ,||<br />
					Katañ ca sukataṃ seyyo yaṃ katvā nānutappati.|| ||</p>

					<p class="f4"><a id="v315">315.</a> Nagaraṃ yathā paccantaṃ guttaṃ santara-bāhiraṃ||<br />
					Evaṃ gopetha attāṇaṃ, khaṇo ve mā upaccagā,||<br />
					Khaṇātītā hi socanti Nirayamhi samappitā.|| ||</p>

					<p class="f4"><a id="v316">316.</a> Alajjitāye lajjanti lajjitāye na lajjare||<br />
					Micchā-diṭṭhi-samādānā sattā gacchanti duggatiṃ.|| ||</p>

					<p class="f4"><a id="pg89"><span class="f2 g"><b>[89]</b></span></a> <a id="v317">317.</a> Abhaye bhaya-dassino bhaye cābhaya-dassino||<br />
					Micchā-diṭṭhi-samādānā sattā gacchanti duggatiṃ.|| ||</p>

					<p class="f4"><a id="v318">318.</a> Avajje vajja-matino vajje cāvajja-dassino||<br />
					Micchā-diṭṭhi-samādānā sattā gacchanti duggatiṃ.|| ||</p>

					<p class="f4"><a id="v319">319.</a> Vajjañ ca vajjato ñatvā avajjaṃ ca avajjato||<br />
					Sammā-diṭṭhi-samādānā sattā gacchanti suggatiṃ.|| ||</p>

					<p class="ctr">Niraya Vagga Dvāvīsatimo.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg90"><span class="f2 g"><b>[90]</b></span></a> </p>

					<h4 class="ctr"><a id="ch23">23.</a> Nāga Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch23">Index</a> <a href="../../../../dhamma-vinaya/ati/kd/dhp/dhp.23.than.ati.htm">Than</a></p>

					<p>&nbsp;</p>

					<p class="f4"><a id="v320">320.</a> Ahaṃ nāgo va saṅgāme cāpāto patitaṃ saraṃ||<br />
					Ativākyaṃ titikkhissaṃ du-s-sīlo hi bahujjano.|| ||</p>

					<p class="f4"><a id="v321">321.</a> Dantaṃ nayanti samitiṃ dantaṃ rājā'bhirūhati||<br />
					Danto seṭṭho manussesu yo'tivākyaṃ titikkhati.|| ||</p>

					<p class="f4"><a id="v322">322.</a> Varam assatarā dantā ājānīyā ca sindhavā||<br />
					Kuñjarā ca mahā-nāgā, attadanto tato varaṃ.|| ||</p>

					<p class="f4"><a id="v323">323.</a> Na hi etehi yānehi gaccheyya agataṃ disaṃ||<br />
					Yath'attanā sudantena danto dantena gacchati.|| ||</p>

					<p class="f4"><a id="v324">324.</a> Dhanapālako nāma kuñjaro||<br />
					kaṭukappabhedano dunnivārayo||<br />
					Baddho kabalaṃ na bhuñjati,||<br />
					sumarati nāga-vanassa kuñjaro.|| ||</p>

					<p class="f4"><a id="v325">325.</a> Middhī yadā hoti mahagghaso ca||<br />
					niddāyitā samparivattasāyī||<br />
					Mahā-varāho va nivāpapuṭṭho||<br />
					puna-p-punaṃ gabbham upeti mando.|| ||</p>

					<p class="f4"><a id="v326">326.</a> Idaṃ pure cittam acāri cārikaṃ||<br />
					Yenicchakaṃ yatthakāmaṃ yathā sukhaṃ||<br />
					Tad ajj'ahaṃ niggahessāmi yoniso||<br />
					Hatthippabhinnaṃ viya aṅkusaggaho.|| ||</p>

					<p class="f4"><a id="v327">327.</a> Appamādaratā hotha, sacittam anurakkhatha,||<br />
					Duggā uddharath'attāṇaṃ paṅke sanno va kuñjaro.|| ||</p>

					<p class="f4"> <a id="pg92"><span class="f2 g"><b>[92]</b></span></a> <a id="v328">328.</a> Sace labhetha nipakaṃ sahāyaṃ||<br />
					Saddhiṃ caraṃ sādhu vihāri dhīraṃ||<br />
					Abhibhuyya sabbāni parissayāni||<br />
					Careyya ten'atta-mano satīmā.|| ||</p>

					<p class="f4"><a id="v329">329.</a> No ce labhetha nipakaṃ sahāyaṃ||<br />
					Saddhiṃ caraṃ sādhu vihāri dhīraṃ||<br />
					Rājā va raṭṭhaṃ vijitaṃ pahāya||<br />
					Eko care mātaṅg'araññe va nāgo.|| ||</p>

					<p class="f4"><a id="v330">330.</a> Ekassa caritaṃ seyyo,||<br />
					n'atthi bāle sahāyatā,||<br />
					Eko care na ca pāpāni kayirā||<br />
					Appo-s-sukko mātaṅg'araññe va nāgo.|| ||</p>

					<p class="f4"><a id="pg93"><span class="f2 g"><b>[93]</b></span></a> <a id="v331">331.</a> Atthamhi jātamhi sukhā sahāyā||<br />
					Tuṭṭhī sukhā yā itarītarena,||<br />
					Puññaṃ sukhaṃ jīvita-saṅkhayamhi,||<br />
					Sabbassa dukkhassa sukhaṃ pahāṇaṃ.|| ||</p>

					<p class="f4"><a id="v332">332.</a> Sukhā matteyyatā loke atho petteyyatā sukhā,||<br />
					Sukhā sāmaññatā loke atho brahmaññatā sukhā.|| ||</p>

					<p class="f4"><a id="v333">333.</a> Sukhaṃ yāva jarā sīlaṃ||<br />
					sukhā saddhā pati-ṭ-ṭhitā||<br />
					Sukho paññāya paṭilābho||<br />
					pāpānaṃ akaraṇaṃ sukhaṃ.|| ||</p>

					<p class="ctr">Nāga Vagga Tevīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg94"><span class="f2 g"><b>[94]</b></span></a></p>

					<h4 class="ctr"><a id="ch24">24.</a> Taṇhā Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch24">Index</a> <a href="../../../../dhamma-vinaya/ati/kd/dhp/dhp.24.than.ati.htm">Than</a></p>

					<p>&nbsp;</p>

					<p class="f4"><a id="v334">334.</a> Manujassa pamatta-cārino||<br />
					taṇhā vaḍḍhati māluvā viya,||<br />
					So palavati hurāhuraṃ||<br />
					phalam icchaṃ va vanasmiṃ vānaro.|| ||</p>

					<p class="f4"><a id="v335">335.</a> Yaṃ esā sahatī jammī taṇhā loke visattikā||<br />
					Sokā tassa pavaḍḍhanti abhivaṭṭhaṃ va bīraṇaṃ.|| ||</p>

					<p class="f4"><a id="v336">336.</a> Yo c'etaṃ sahatī jammiṃ taṇhaṃ loke duraccayaṃ||<br />
					Sokā tamhā papatanti udabindū va pokkharā.|| ||</p>

					<p class="f4"><a id="v337">337.</a> Taṃ vo vadāmi bhaddaṃ vo yāvant'ettha samāgatā||<br />
					Taṇhāya mūlaṃ khaṇatha usīrattho va bīraṇaṃ||<br />
					Mā vo naḷaṃ va soto va Māro bhañji puna-p-punaṃ.|| ||</p>

					<p class="f4"><a id="pg95"><span class="f2 g"><b>[95]</b></span></a> <a id="v338">338.</a> Yathā pi mūle anupaddave daḷhe||<br />
					Chinno pi rukkho punar eva rūhati||<br />
					Evam pi taṇhānusaye anūhate||<br />
					Nibbatti dukkham idaṃ puna-p-punaṃ.|| ||</p>

					<p class="f4"><a id="v339">339.</a> Yassa cha-t-tiṃsati sotā manāpassavanā bhūsā||<br />
					Vāhā vahanti duddiṭṭhiṃ saṅkappā rāganissitā.|| ||</p>

					<p class="f4"><a id="v340">340.</a> Savanti sabbadhā sotā, latā ubbhijja tiṭṭhati||<br />
					Tañ ca disvā lataṃ jātaṃ mūlaṃ paññāya chindatha.|| ||</p>

					<p class="f4"><a id="v341">341.</a> Saritāni sinehitāni ca||<br />
					somanassāni bhavanti jantuno||<br />
					Te sātasitā sukhesino||<br />
					te ve jāti jarūpagā narā.|| ||</p>

					<p class="f4"><a id="pg96"><span class="f2 g"><b>[96]</b></span></a> <a id="v342">342.</a> Tasiṇāya purakkhatā pajā||<br />
					parisappanti saso va bādhito,||<br />
					Saṇyojana-saṅgasattakā||<br />
					dukkham upenti puna-p-punaṃ cirāya.|| ||</p>

					<p class="f4"><a id="v343">343.</a> Tasiṇāya purakkhatā pajā||<br />
					parisappanti saso va bādhito,||<br />
					Tasmā tasiṇaṃ vinodaye||<br />
					bhikkhu ākaṅkha virāgam attano.|| ||</p>

					<p class="f4"><a id="v344">344.</a> Yo nibbanatho vanādhimutto||<br />
					vanamutto vanam eva dhāvati||<br />
					Taṃ puggalam eva passatha:||<br />
					mutto bandhanam eva dhāvati.|| ||</p>

					<p class="f4"><a id="pg97"><span class="f2 g"><b>[97]</b></span></a> <a id="v345">345.</a> Na taṃ daḷhaṃ bandhanam āhu dhīrā||<br />
					Yad āyasaṃ dārujaṃ pabbajañ ca||<br />
					Sārattarattā maṇikuṇḍalesu||<br />
					Puttesu dāresu ca yā apekhā,|| ||</p>

					<p class="f4"><a id="v346">346.</a> Etaṃ daḷhaṃ bandhanam āhu dhīrā||<br />
					Ohārinaṃ sithilaṃ duppamuñcaṃ||<br />
					Etam pi chetvāna paribbajanti||<br />
					Anapekkhino kāma-sukhaṃ pahāya.|| ||</p>

					<p class="f4"><a id="v347">347.</a> Ye rāga-rattānupatanti sotaṃ||<br />
					Sayaṃ kataṃ makkaṭako va jālaṃ||<br />
					Etam pi chetvāna vajanti dhīrā||<br />
					Anapekkhino sabba-dukkhaṃ pahāya.|| ||</p>

					<p class="f4"><a id="pg98"><span class="f2 g"><b>[98]</b></span></a> <a id="v348">348.</a> Muñca pure muñca pacchato||<br />
					majjhe muñca bhavassa pāragū||<br />
					Sabbattha vimutta-mānaso||<br />
					na puna jātijaraṃ upehisi.|| ||</p>

					<p class="f4"><a id="v349">349.</a> Vitakka-pamathitassa jantuno||<br />
					tibba-rāgassa subhānupassino||<br />
					Bhiyyo taṇhā pavaḍḍhati,||<br />
					esa kho daḷhaṃ karoti bandhanaṃ.|| ||</p>

					<p class="f4"><a id="v350">350.</a> Vitakkupasame ca yo rato||<br />
					asubhaṃ bhāvayati sadā sato||<br />
					Esa kho vyantikāhiti||<br />
					esa-cchecchati Māra-bandhanaṃ.|| ||</p>

					<p class="f4"><a id="pg99"><span class="f2 g"><b>[99]</b></span></a> <a id="v351">351.</a> Niṭṭhaṃ gato asantāsī vītataṇho an-aṅgaṇo||<br />
					Acchidda bhava-sallāni antimo'yaṃ samussayo.|| ||</p>

					<p class="f4"><a id="v352">352.</a> Vītataṇho anādāno nirutti-padakovido||<br />
					Akkharānaṃ sannipātaṃ jaññā pubbaparāni ca||<br />
					Sa ve antimasārīro mahā-pañño mahā-puriso ti vuccati.|| ||</p>

					<p class="f4"><a id="v353">353.</a> Sabb'ābhibhū sabba-vidū'ham asmi||<br />
					Sabbesu dhammesu anūpalitto||<br />
					Sabbañjaho taṇha-k-khaye vimutto||<br />
					Sayaṃ abhiññāya kam uddiseyyaṃ.|| ||</p>

					<p class="f4"><a id="v354">354.</a> Sabba-dānaṃ dhamma-dānaṃ jināti||<br />
					Sabbaṃ rasaṃ dhamma-raso jināti||<br />
					Sabbaṃ ratiṃ dhamma-ratī jināti||<br />
					Taṇha-k-khayo sabba-dukkhaṃ jināti.|| ||</p>

					<p class="f4"><a id="pg100"><span class="f2 g"><b>[100]</b></span></a> <a id="v355">355.</a> Hananti bhogā dummedhaṃ no ve pāragavesino,||<br />
					Bhoga-taṇhāya dummedho hanti aññe va attanāṃ.|| ||</p>

					<p class="f4"><a id="v356">356.</a> Tiṇa-dosāni khettāni, rāga-dosā ayaṃ pajā,||<br />
					Tasmā hi vīta-rāgesu dinnaṃ hoti maha-p-phalaṃ.|| ||</p>

					<p class="f4"><a id="v357">357.</a> Tiṇa-dosāni khettāni, dosa-dosā ayaṃ pajā,||<br />
					Tasmā hi vītadosesu dinnaṃ hoti maha-p-phalaṃ.|| ||</p>

					<p class="f4"><a id="v358">358.</a> Tiṇa-dosāni khettāni, moha-dosā ayaṃ pajā||<br />
					Tasmā hi vīta-mohesu dinnaṃ hoti maha-p-phalaṃ.|| ||</p>

					<p class="f4"><a id="v359">359.</a> Tiṇa-dosāni khettāni, icchā-dosā ayaṃ pajā||<br />
					Tasmā hi vigaticchesu dinnaṃ hoti maha-p-phalaṃ.|| ||</p>

					<p class="ctr">Taṇhā Vagga Catu-vīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg101"><span class="f2 g"><b>[101]</b></span></a></p>

					<h4 class="ctr"><a id="ch25">25.</a> Bhikkhu Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch25">Index</a> <a href="../../../../dhamma-vinaya/ati/kd/dhp/dhp.25.than.ati.htm">Than</a></p>

					<p>&nbsp;</p>

					<p class="f4"><a id="v360">360.</a> Cakkhunā saṃvaro sādhu, sādhu sotena saṃvaro,||<br />
					Ghāṇena saṃvaro sādhu, sādhu jivhāya saṃvaro.|| ||</p>

					<p class="f4"><a id="v361">361.</a> Kāyena saṃvaro sādhu, sādhu vācāya saṃvaro,||<br />
					Manasā saṃvaro sādhu, sādhu sabbattha saṃvaro,||<br />
					Sabbattha saṃvuto bhikkhu sabba-dukkhā pamuccati.|| ||</p>

					<p class="f4"><a id="v362">362.</a> Hattha-saññato pādasaññato||<br />
					Vācāya saññato saññatuttamo||<br />
					Ajjhattarato samāhito||<br />
					Eko sanTusito tam āhu bhikkhuṃ.|| ||</p>

					<p class="f4"><a id="v363">363.</a> Yo mukhasaññato bhikkhu mantabhāṇī anuddhato||<br />
					Atthaṃ dhammaṃ ca dīpeti madhuraṃ tassa bhāsitaṃ.|| ||</p>

					<p class="f4"><a id="pg102"><span class="f2 g"><b>[102]</b></span></a> <a id="v364">364.</a> Dhammārāmo dhamma-rato||<br />
					dhammaṃ anuvicintayaṃ||<br />
					Dhammaṃ anussaraṃ bhikkhu||<br />
					Sad'Dhammā na parihāyati.|| ||</p>

					<p class="f4"><a id="v365">365.</a> Salābhaṃ nātimaññeyya nāññesaṃ pihayaṃ care,||<br />
					Aññesaṃ pihayaṃ bhikkhu samādhiṃ nādhi-gacchati.|| ||</p>

					<p class="f4"><a id="v366">366.</a> Appalābho pi ce bhikkhu salābhaṃ nātimaññati||<br />
					Taṃ ve devā pasaṃ-santi suddhājīviṃ atanditaṃ.|| ||</p>

					<p class="f4"><a id="v367">367.</a> Sabbaso nāma-rūpasmiṃ yassa n'atthi mamāyitaṃ||<br />
					Asatā ca na socati sa ve bhikkhū ti vuccati.|| ||</p>

					<p class="f4"><a id="pg103"><span class="f2 g"><b>[103]</b></span></a> <a id="v368">368.</a> Mettā-vihārī yo bhikkhū||<br />
					pasanno buddha-sāsane||<br />
					Adhigacche padaṃ santaṃ||<br />
					saṅkhār'ūpasamaṃ sukhaṃ.|| ||</p>

					<p class="f4"><a id="v369">369.</a> Siñca bhikkhu imaṃ nāvaṃ, sittā te lahum essati,||<br />
					Chetvā rāgaṃ ca dosañ ca tato nibbāṇam ehisi.|| ||</p>

					<p class="f4"><a id="v370">370.</a> Pañca chinde pañca jahe pañca vuttari bhāvaye,||<br />
					Pañca-saṅgātigo bhikkhu oghatiṇṇo ti vuccati.|| ||</p>

					<p class="f4"><a id="v371">371.</a> Jhāya bhikkhu mā ca pāmado||<br />
					Mā te kāma-guṇe bhamassu cittaṃ,||<br />
					Mā lohaguḷaṃ gilī pamatto,||<br />
					Mā kandi 'dukkham idan' ti ḍayha-māno.|| ||</p>

					<p class="f4"><a id="pg104"><span class="f2 g"><b>[104]</b></span></a> <a id="v372">372.</a> N'atthi jhānaṃ apaññassa paññā n'atthi ajhāyato,||<br />
					Yamhi jhānaṃ ca paññā ca sa ve nibbāṇa-santike.|| ||</p>

					<p class="f4"><a id="v373">373.</a> Suññāgāraṃ paviṭṭhassa santa-cittassa bhikkhuno||<br />
					Amānusī rati hoti sammā dhammaṃ vipassato.|| ||</p>

					<p class="f4"><a id="v374">374.</a> Yato yato sammasati khandhānaṃ udayabbayaṃ||<br />
					Labhati pītipāmojjaṃ amataṃ taṃ vijānataṃ.|| ||</p>

					<p class="f4"><a id="v375">375.</a> Tatrāyam ādi bhavati idha paññassa bhikkhuno||<br />
					Indriya-gutti santuṭṭhī Pātimokkhe ca saṃvaro,||<br />
					mitte bhajassu kalyāṇe suddhājīve atandite.|| ||</p>

					<p class="f4"><a id="pg105"><span class="f2 g"><b>[105]</b></span></a> <a id="v376">376.</a> Paṭisanthāravutt'assa ācārakusalo siyā,||<br />
					Tato pāmojjabahulo dukkhass'antaṃ karissati.|| ||</p>

					<p class="f4"><a id="v377">377.</a> Vassikā viya pupphāni maddavāni pamuñcati||<br />
					Evaṃ rāgaṃ ca dosaṃ ca vippamuñ c'etha bhikkhavo.|| ||</p>

					<p class="f4"><a id="v378">378.</a> Santa-kāyo santa-vāco santavā susamāhito||<br />
					Vanta-lokāmiso bhikkhu upasanto ti vuccati.|| ||</p>

					<p class="f4"><a id="v379">379.</a> Attanā coday'attāṇaṃ paṭimāse attam attanā,||<br />
					So attagutto satimā sukhaṃ bhikkhu vihāhisi.|| ||</p>

					<p class="f4"><a id="pg106"><span class="f2 g"><b>[106]</b></span></a> <a id="v380">380.</a> Attā hi attano nātho attā hi attano gati,||<br />
					Tasmā saññamay'attāṇaṃ assaṃ bhadraṃ va vāṇijo.|| ||</p>

					<p class="f4"><a id="v381">381.</a> Pāmojja-bahulo bhikkhu||<br />
					pasanno Buddha-sāsane||<br />
					Adhigacche padaṃ santaṃ||<br />
					saṅkhār'ūpasamaṃ sukhaṃ.|| ||</p>

					<p class="f4"><a id="v382">382.</a> Yo have daharo bhikkhu yuñjati Buddha-sāsane||<br />
					So imaṃ lokaṃ pabhāseti abbhā mutto va candimā.|| ||</p>

					<p class="ctr">Bhikkhu Vagga Pañcavīsatimo</p>

					<p>&nbsp;</p>

					<p class="f4 ctr c">§</p>

					<p><a id="pg107"><span class="f2 g"><b>[107]</b></span></a></p>

					<h4 class="ctr"><a id="ch26">26.</a> Brāhmaṇa Vagga</i></h4>

					<p class="ctr"><a href="../../../../backmatter/indexes/sutta/kd/dhp/idx_dhp.htm#ch26">Index</a> <a href="../../../../dhamma-vinaya/ati/kd/dhp/dhp.26.than.ati.htm">Than</a></p>

					<p>&nbsp;</p>

					<p class="f4"><a id="v383">383.</a> Chinda sotaṃ parakkamma, kāme panuda brāhmaṇa,||<br />
					Saṅkhārānaṃ khayaṃ ñatvā akataññū si brāhmaṇa.|| ||</p>

					<p class="f4"><a id="v384">384.</a> Yadā dvayesu dhammesū pāragū hoti brāhmaṇo||<br />
					Ath'assa sabbe saṃyogā atthaṃ gacchanti jānato.|| ||</p>

					<p class="f4"><a id="v385">385.</a> Yassa pāraṃ apāraṃ vā||<br />
					pārāpāraṃ na vijjati||<br />
					Vītaddaraṃ visaṃyuttaṃ tam ahaṃ brūmi brāhmaṇaṃ.|| ||</p>

					<p class="f4"><a id="v386">386.</a> Jhāyiṃ virajam āsīnaṃ||<br />
					katakiccaṃ anāsavaṃ||<br />
					Uttamatthaṃ anuppattaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="pg108"><span class="f2 g"><b>[108]</b></span></a> <a id="v387">387.</a> Divā tapati ādicco, rattiṃ ābhāti candimā,||<br />
					Sannaddho khattiyo tapati, jhāyī tapati brāhmaṇo,||<br />
					Atha sabbam ahorattiṃ Buddho tapati tejasā.|| ||</p>

					<p class="f4"><a id="v388">388.</a> Bāhitapāpo ti brāhmaṇo<br />
					sama-cariyā samaṇo ti vuccati.||<br />
					Pabbājaym attano malaṃ||<br />
					tasmā pabba-jito ti vuccati.|| ||</p>

					<p class="f4"><a id="v389">389.</a> Na brāhmaṇassa pahareyya||<br />
					nāssa muñcetha brāhmaṇo,||<br />
					Dhī brāhmaṇassa hantāraṃ,||<br />
					tato dhī y'assa muñcati.|| ||</p>

					<p class="f4"><a id="pg109"><span class="f2 g"><b>[109]</b></span></a> <a id="v390">390.</a> Na brāhmaṇass'etad akiñci seyyo||<br />
					Yadā nisedho manaso piyehi,||<br />
					Yato yato hiṃsamano nivattati||<br />
					Tato tato sammati-m-eva dukkhaṃ.|| ||</p>

					<p class="f4"><a id="v391">391.</a> Yassa kāyena vācāya manasā n'atthi dukkataṃ||<br />
					Saṃvutaṃ tīhi ṭhānehi tam ahaṃ brūmi brāhmaṇaṃ.|| ||</p>

					<p class="f4"><a id="v392">392.</a> Yamhā dhammaṃ vijāneyya||<br />
					Sammā-Sambuddha-desitaṃ||<br />
					Sakkaccaṃ taṃ namasseyya||<br />
					aggihuttaṃ va brāhmaṇo.|| ||</p>

					<p class="f4"><a id="v393">393.</a> Na jaṭāhi na gottena||<br />
					na jaccā hoti brāhmaṇo,||<br />
					Yamhi saccañ ca dhammo ca||<br />
					so sucī so va brāhmaṇo.|| ||</p>

					<p class="f4"><a id="pg110"><span class="f2 g"><b>[110]</b></span></a> <a id="v394">394.</a> Kin te jaṭāhi dummedha, kin te ajinasāṭiyā||<br />
					Abbhantaraṃ te gahaṇaṃ, bāhiraṃ parimajjasi.|| ||</p>

					<p class="f4"><a id="v395">395.</a> Paṃsukūladharaṃ jantūṃ||<br />
					kisaṃ dhamani-santhataṃ||<br />
					Ekaṃ vanasmiṃ jhāyantaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v396">396.</a> Na c'āhaṃ brāhmaṇaṃ brūmi||<br />
					yonijaṃ matti-sambhavaṃ||<br />
					Bhovādī nāma so hoti||<br />
					sa ve hoti sakiñ cano,||<br />
					Akiñ canaṃ anādānaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="pg111"><span class="f2 g"><b>[111]</b></span></a> <a id="v397">397.</a> Sabba-saṃyojanaṃ chetvā||<br />
					yo ve na paritassati||<br />
					Saṅgātigaṃ visaṃyuttaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v398">398.</a> Chetvā naddhiṃ varattañ ca||<br />
					sandāmaṃ sahanukkamaṃ||<br />
					Ukkhittapaḷighaṃ Buddhaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v399">399.</a> Akkosaṃ vadhabandhañ ca aduṭṭho yo titikkhati||<br />
					Khantī-balaṃ balānīkaṃ tam ahaṃ brūmi brāhmaṇaṃ.|| ||</p>

					<p class="f4"><a id="v400">400.</a> A-k-kodhanaṃ vata-vantaṃ sīla-vantaṃ anussutaṃ||<br />
					Dantaṃ antimasārīraṃ tam ahaṃ brūmi brāhmaṇaṃ.|| ||</p>

					<p class="f4"><a id="pg112"><span class="f2 g"><b>[112]</b></span></a> <a id="v401">401.</a> Vāri pokkharapatte va āragge-r-iva sāsapo||<br />
					Yo na lippati kāmesu tam ahaṃ brūmi brāhmaṇaṃ.|| ||</p>

					<p class="f4"><a id="v402">402.</a> Yo dukkhassa pajānāti||<br />
					idh'eva khayam attano||<br />
					Pannabhāraṃ visaṃyuttaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v403">403.</a> Gambhīra-paññaṃ medhāviṃ||<br />
					Magg-ā-magga
ssa kovidaṃ||<br />
					Uttamatthaṃ anuppattaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v404">404.</a> Asaṃsaṭṭhaṃ gahaṭṭhehi anāgārehi c'ūbhayaṃ||<br />
					Anokāsariṃ app'icchaṃ tam ahaṃ brūmi brāhmaṇaṃ.|| ||</p>

					<p class="f4"><a id="pg113"><span class="f2 g"><b>[113]</b></span></a> <a id="v405">405.</a> Nidhāya daṇḍaṃ bhūtesu tasesu thāvaresu ca||<br />
					Yo na hanti na ghāteti tam ahaṃ brūmi brāhmaṇaṃ.|| ||</p>

					<p class="f4"><a id="v406">406.</a> Aviruddhaṃ viruddhesu attadaṇḍesu nibbutaṃ||<br />
					Sādānesu anādānaṃ tam ahaṃ brūmi brāhmaṇaṃ.|| ||</p>

					<p class="f4"><a id="v407">407.</a> Yassa rāgo ca doso ca māno makkho ca pātito||<br />
					Sāsapo-r-iva āraggā tam ahaṃ brūmi brāhmaṇaṃ.|| ||</p>

					<p class="f4"><a id="v408">408.</a> Akakkasaṃ viññapaniṃ giraṃ saccaṃ udīraye||<br />
					Yāya nābhisaje kañci tam ahaṃ brūmi brāhmaṇaṃ.|| ||</p>

					<p class="f4"><a id="v409">409.</a> Yo'dha dīghaṃ va rassaṃ vā||<br />
					aṇuṃ thūlaṃ subhāsubhaṃ||<br />
					Loke adinnaṃ nādiyati tam ahaṃ brūmi brāhmaṇaṃ.|| ||</p>

					<p class="f4"><a id="pg114"><span class="f2 g"><b>[114]</b></span></a> <a id="v410">410.</a> Āsā yassa na vijjanti||<br />
					asmiṃ loke paramhi ca||<br />
					Nirāsayaṃ visaṃyuttaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v411">411.</a> Yassālayā na vijjanti||<br />
					aññāya akathaṃ-kathī||<br />
					Amatogadhaṃ anuppattaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v412">412.</a> Yo'dha puññañ ca pāpañ ca||<br />
					ubho saṅgaṃ upaccagā||<br />
					Asokaṃ virajaṃ suddhaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="pg115"><span class="f2 g"><b>[115]</b></span></a> <a id="v413">413.</a> Candaṃ va vimalaṃ suddhaṃ||<br />
					vi-p-pasannam anāvilaṃ||<br />
					Nandī-bhava-parikkhīṇaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v414">414.</a> Yo imaṃ paḷipathaṃ duggaṃ||<br />
					saṃsāraṃ moham accagā||<br />
					Tiṇṇo pāragato jhāyī||<br />
					anejo akathaṃ-kathī||<br />
					Anupādāya nibbuto||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v415">415.</a> Yo'dha kāme pahātvāna||<br />
					anāgāro paribbaje||<br />
					Kāma-bhava-parikkhīṇaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="pg116"><span class="f2 g"><b>[116]</b></span></a> <a id="v416">416.</a> Yo'dha taṇhaṃ pahātvāna||<br />
					anāgāro paribbaje||<br />
					Taṇhā-bhava-parikkhīṇaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v417">417.</a> Hitvā mānusakaṃ yogaṃ||<br />
					dibbaṃ yogaṃ upaccagā||<br />
					Sabba-yoga-visaṃyuttaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v418">418.</a> Hitvā ratiṃ ca aratiṃ ca||<br />
					sītibhūtaṃ nirūpadhiṃ||<br />
					Sabba-lokābhibhuṃ vīraṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v419">419.</a> Cutiṃ yo vedi sattāṇaṃ||<br />
					upapattiñ ca sabbaso||<br />
					Asattaṃ Sugataṃ Buddhaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="pg117"><span class="f2 g"><b>[117]</b></span></a> <a id="v420">420.</a> Yassa gatiṃ na jānanti devā gandhabba-mānusā||<br />
					Khīṇ'āsavaṃ Arahantaṃ tam ahaṃ brūmi brāhmaṇaṃ.|| ||</p>

					<p class="f4"><a id="v421">421.</a> Yassa pure ca pacchā ca majjhe ca n'atthi kiñ canaṃ||<br />
					Akiñ canaṃ anādānaṃ tam ahaṃ brūmi brāhmaṇaṃ.|| ||</p>

					<p class="f4"><a id="v422">422.</a> Usabhaṃ pavaraṃ vīraṃ||<br />
					mahesiṃ vijit'āvinaṃ||<br />
					Anejaṃ nhātakaṃ Buddhaṃ||<br />
					tam ahaṃ brūmi brāhmaṇaṃ.|| ||</p>

					<p class="f4"><a id="v423">423.</a> Pubbe-nivāsaṃ yo vedī saggāpāyañ ca passati||<br />
					Atho jātikkhayaṃ patto abhiññāvosito muni||<br />
					Sabba-vosita-vosānaṃ tam ahaṃ brūmi brāhmaṇaṃ.|| ||</p>

					<p class="ctr">Brāhmaṇa Vagga Chabbīsatimo</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr">Vagguddānaṃ</h4>

					<p class="f4"><a id="v1a">1a.</a> Yamakaṃ appamādaṃ cittaṃ||<br />
					pupphaṃ bālena paṇḍitaṃ||<br />
					Arahantaṃ sahassena||<br />
					pāpaṃ daṇḍena, te dasa.|| ||</p>

					<p class="f4"><a id="v2a">2a.</a> Jarā attā ca loko ca||<br />
					Buddhaṃ sukhaṃ piyena ca||<br />
					Kodhaṃ malañ ca dhamm'aṭṭhaṃ||<br />
					Magga-vaggena vīsati.|| ||</p>

					<p class="f4"><a id="v3a">3a.</a> Pakiṇṇaṃ Nirayo nāgo||<br />
					taṇhāṃ bhikkhu ca brāhmaṇo,||<br />
					Ete chabbīsatī vaggā||<br />
					desitādicca-bandhunā.|| ||</p>

					<p class="ctr">Dhammapada Pāḷi Niṭṭhitā</p>

</div>

<p>&nbsp;</p>

<hr />

<p class="fine ctr c"><a href="../../../../frontmatter/004_copyright.htm">Copyright Statement</a> </p>

</body>
</html>
