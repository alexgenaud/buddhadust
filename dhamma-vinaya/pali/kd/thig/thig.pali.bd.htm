<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Psalms of the Sisters" />
<title>Therī-Gatha</title>
</head>

<body>

<hr />

<p class="ctr"><img src="../../../../resources/images/khuddaka.masthead.jpg" alt="Khuddaka Nikaya" width="576" height="40"></p>

<hr />

<p class="ctr f2" style="margin-top: 4px">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h1>Therī-Gāthā</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<h4 class="ctr"><i>Namo tassa bhagavato arahato Sammā-Sam-Buddhassa</i></h4>

					<p>&nbsp;</p>

					<hr />

					<p><a id="pg123"><span class="f2 g"><b>[123]</b></span></a></p>

					<h4 class="ctr c">Ekaka Nipāto</h4>

					<p class="f4 ctr"><a id="p1" href="../../../../backmatter/indexes/sutta/kd/thig/idx_thig.htm#p1">1</a></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#I">pts</a>][<a href="../../../../dhamma-vinaya/ati/kd/thig/thig.01.than.ati.htm#p1">than</a>]</p>

					<p class="ctr">Itthaɱ sudaɱ aññatarā therī apaññātā bhikkhunī gāthaɱ abhāsitthāti</p>

					<p class="f4"><span class="f3">[<a id="v1">1</a>]</span> Sukhaɱ supāhi therike katvā coḷena pārutā,||<br />
					Upasanto hi te rāgo sukkhaḍākaɱ va kumbhiyaɱ.|| ||</p>

					<p>&nbsp;</p>

					<p class="f4 ctr"><a id="p2" href="../../../../backmatter/indexes/sutta/kd/thig/idx_thig.htm#p2">2</a><br />
					<span class="c"><b>Muttā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#II">pts</a>]</p>

					<p class="ctr">Itthaɱ sudaɱ bhagavā muttaɱ sikkhamānaɱ imāya gāthāya abhiṇhaɱ ovada</p>

					<p class="f4"><span class="f3">[<a id="v2">2</a>]</span> Mutte muccassu yogehi cando Rāhuggaho iva,||<br />
					Vippamuttena cittena anaṇā bhuñjāhi piṇḍakaɱ.|| ||</p>

					<p>&nbsp;</p>

					<p class="f4 ctr"><a id="p3" href="../../../../backmatter/indexes/sutta/kd/thig/idx_thig.htm#p3">3</a><br />
					<span class="c"><b>Puṇṇā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#III">pts</a>][<a href="../../../../dhamma-vinaya/ati/kd/thig/thig.01.than.ati.htm#p3">than</a>]</p>

					<p class="ctr">Itthaɱ sudaɱ puṇṇā therī gāthaɱ abhāsitthāti</p>

					<p class="f4"><span class="f3">[<a id="v3">3</a>]</span> Puṇṇe pūrassu dhammehi cando paṇṇarase-r-iva,<br />
					Paripuṇṇāya paññāya tamok-khandhaɱ padālaya.|| ||</p>

					<p>&nbsp;</p>

					<p class="f4 ctr"><a id="p4" href="../../../../backmatter/indexes/sutta/kd/thig/idx_thig.htm#p4">4</a><br />
					<span class="c"><b>Tisisā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#IV">pts</a>]</p>

					<p class="ctr">Itthaɱ sudaɱ tissā therī gāthaɱ abhāsitthāti</p>

					<p class="f4"><span class="f3">[<a id="v4">4</a>]</span> Tisse sikkhassu sikkhāya mā taɱ yogā upaccaguɱ,||<br />
					Sabba-yoga-visaɱyuttā cara loke anāsavā' ti.|| ||</p>

					<p>&nbsp;</p>

					<p class="f4 ctr"><a id="p5" href="../../../../backmatter/indexes/sutta/kd/thig/idx_thig.htm#p5">5</a><br />
					<span class="c"><b>Aññatarā Tissā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#V">pts</a>]</p>

					<p class="ctr">Itthaɱ sudaɱ tissā therī gāthaɱ abhāsitthāti</p>

					<p class="f4"><span class="f3">[<a id="v5">5</a>]</span> Tisse yuñjassu dhammehi khaṇo taɱ mā upaccagā,||<br />
					Khaṇātītā hi socanti nirayamhi samappitā' ti.|| ||</p>

					<p>&nbsp;</p>

					<p class="f4 ctr"><a id="p6" href="../../../../backmatter/indexes/sutta/kd/thig/idx_thig.htm#p6">6</a><br />
					<span class="c"><b>Dhīrā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#VI">pts</a>]</p>

					<p class="ctr">Itthaɱ sudaɱ dhīrā therī gāthaɱ abhāsitthāti</p>

					<p class="f4"><span class="f3">[<a id="v6">6</a>]</span> <a id="pg124"><span class="f2 g"><b>[124]</b></span></a> Dhīre nirodhaɱ phussehi saññā-vūpasamaɱ sukhaɱ,||<br />
					ārādhayāhi Nibbānaɱ yoga-k-khemaɱ anuttaraɱ.|| ||</p>

					<p>&nbsp;</p>

					<p class="f4 ctr"><a id="p7" href="../../../../backmatter/indexes/sutta/kd/thig/idx_thig.htm#p7">7</a><br />
					<span class="c"><b>Aññatarā Dhīrā or Vīrā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#VII">pts</a>]</p>

					<p class="ctr">Itthaɱ sudaɱ vīrā therī gāthaɱ abhāsitthāti</p>

					<p class="f4"><span class="f3">[<a id="v7">7</a>]</span> Dhīrā dhīrehi dhammehi bhikkhunī bhāvit'indriyā,||<br />
					Dhārehi antimaɱ dehaɱ chchetvā Māraɱ savāhanaɱ.|| ||</p>

					<p>&nbsp;</p>

					<p class="f4 ctr"><a id="p8" href="../../../../backmatter/indexes/sutta/kd/thig/idx_thig.htm#p8">8</a><br />
					<span class="c"><b>Mittā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#VIII">pts</a>]</p>

					<p class="ctr">Itthaɱ sudaɱ mittātherī gāthaɱ abhāsitthāti</p>

					<p class="f4"><span class="f3">[<a id="v8">8</a>]</span> Saddhāya pabbajitvāna Mitte mittaratā bhava,||<br />
					Bhāvehi kusale dhamme yoga-k-khemassa pattiyā.|| ||</p>

					<p>&nbsp;</p>

					<p class="f4 ctr"><a id="p9" href="../../../../backmatter/indexes/sutta/kd/thig/idx_thig.htm#p9">9</a><br />
					<span class="c"><b>Bhadrā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#IX">pts</a>]</p>

					<p class="ctr">Itthaɱ sudaɱ bhadrā therī gāthaɱ abhāsitthāti</p>

					<p class="f4"><span class="f3">[<a id="v9">9</a>]</span> Saddhāya pabbajitvāna Bhadre bhadraratā bhava,||<br />
					Bhāvehi kusale dhamme yoga-k-khemaɱ anuttaraɱ|| ||</p>

					<p>&nbsp;</p>

					<p class="f4 ctr"><a id="p10" href="../../../../backmatter/indexes/sutta/kd/thig/idx_thig.htm#p10">10</a><br />
					<span class="c"><b>Upasamā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#X">pts</a>]</p>

					<p class="ctr">Itthaɱ sudaɱ upasamā therī gāthaɱ abhāsitthāti</p>

					<p class="f4"><span class="f3">[<a id="v10">10</a>]</span> Upasame tare oghaɱ maccudheyyaɱ suduttaraɱ,||<br />
					Dhārehi antimaɱ dehaɱ chchetvā Māraɱ savāhanaɱ.|| ||</p>

					<p>&nbsp;</p>

					<p class="f4 ctr"><a id="p11" href="../../../../backmatter/indexes/sutta/kd/thig/idx_thig.htm#p11">11</a><br />
					<span class="c"><b>Muttā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XI">pts</a>][<a href="../../../../dhamma-vinaya/ati/kd/thig/thig.01.than.ati.htm#p11">than</a>]</p>

					<p class="ctr">Itthaɱ sudaɱ muttā therī gāthaɱ abhāsitthāti</p>

					<p class="f4"><span class="f3">[<a id="v11">11</a>]</span> Sumuttā sādhu muttā'mhi tīhi khujjehi muttiyā,||<br />
					Udukkhalena musalena patinā khujjakena ca,||<br />
					Muttā'mhi jāti-maraṇā bhavanetti samūhatā.|| ||</p>

					<p>&nbsp;</p>

					<p class="f4 ctr"><a id="p12" href="../../../../backmatter/indexes/sutta/kd/thig/idx_thig.htm#p12">12</a><br />
					<span class="c"><b>Dhammadinnā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XII">pts</a>]</p>

					<p class="ctr">Itthaɱ sudaɱ dhammadinnā therī gāthaɱ abhāsitthāti</p>

					<p class="f4"><span class="f3">[<a id="v12">12</a>]</span> Chanda-jātā avasāye manasā ca phuṭā siyā,||<br />
					Kāmesu appaṭi-baddha-cittā uddhaɱ sotā ti vuccatī.|| ||</p>

					<p>&nbsp;</p>

					<p class="f4 ctr"><a id="p13" href="../../../../backmatter/indexes/sutta/kd/thig/idx_thig.htm#p13">13</a><br />
					<span class="c"><b>Visākhā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XIII">pts</a>]</p>

					<p class="ctr">Itthaɱ sudaɱ visākhā therī gāthaɱ abhāsitthāti</p>

					<p class="f4"><span class="f3">[<a id="v13">13</a>]</span> Karotha Buddha-sāsanaɱ yaɱ katvā nānutappati,||<br />
					Khippaɱ pādāni dhovitvā ekam-ante nisīdathā.|| ||</p>

					<p>&nbsp;</p>

					<p class="f4 ctr"><a id="p14" href="../../../../backmatter/indexes/sutta/kd/thig/idx_thig.htm#p14">14</a><br />
					<span class="c"><b>Sumanā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XIV">pts</a>]</p>

					<p class="ctr">Itthaɱ sudaɱ sumanā therī gāthaɱ abhāsitthāti</p>

					<p class="f4"><span class="f3">[<a id="v14">14</a>]</span> Dhātuyo dukkhato disvā mā jāti punar āgami,||<br />
					Bhave chandaɱ virāchchetvā upasantā carissasī.|| ||</p>

					<p>&nbsp;</p>

					<p class="f4 ctr"><a id="p15" href="../../../../backmatter/indexes/sutta/kd/thig/idx_thig.htm#p15">15</a><br />
					<span class="c"><b>Uttarā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XV">pts</a>]</p>

					<p class="ctr">Itthaɱ sudaɱ uttarā therī gāthaɱ abhāsitthāti</p>

					<p class="f4"><span class="f3">[<a id="v15">15</a>]</span> <a id="pg125"><span class="f2 g"><b>[125]</b></span></a> Kāyena saɱvutā āsiɱ vācāya uda cetasā,||<br />
					Samūlaɱ taṇhaɱ abbuyha sītibhūta'mhi nibbutā.|| ||</p>

					<p>&nbsp;</p>

					<p class="f4 ctr"><a id="p16" href="../../../../backmatter/indexes/sutta/kd/thig/idx_thig.htm#p16">16</a><br />
					<span class="c"><b>Sumanā Vuḍḍha-Pabbajitā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XVI">pts</a>]</p>

					<p class="ctr">Itthaɱ sudaɱ sumanā vuḍḍha-pabbajātā therī gāthaɱ abhāsitthāti</p>

					<p class="f4"><span class="f3">[<a id="v16">16</a>]</span> Sukhaɱ tvaɱ vuḍḍhake sehi katvā coḷena pārutā,||<br />
					Upasanto hi te rāgo sītibhūtā si nibbutā.|| ||</p>

					<p>&nbsp;</p>

					<p class="f4 ctr"><a id="p17" href="../../../../backmatter/indexes/sutta/kd/thig/idx_thig.htm#p17">17</a><br />
					<span class="c"><b>Dhammā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XVII">pts</a>][<a href="../../../../dhamma-vinaya/ati/kd/thig/thig.01.than.ati.htm#p17">than</a>]</p>

					<p class="ctr">Itthaɱ sudaɱ dhammā therī gāthaɱ abhāsitthāti</p>

					<p class="f4"><span class="f3">[<a id="v17">17</a>]</span> Piṇḍapātaɱ caritvāna daṇḍam olubbha dubbalā,||<br />
					Vedhamānehi gattehi tatth'eva nipatiɱ chamā,||<br />
					Disvā ādīnavaɱ kāye atha cittaɱ vimucci meti.|| ||</p>

					<p>&nbsp;</p>

					<p class="f4 ctr"><a id="p18" href="../../../../backmatter/indexes/sutta/kd/thig/idx_thig.htm#p18">18</a><br />
					<span class="c"><b>Saŋghā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/006.single.verses.htm#XVIII">pts</a>]</p>

					<p class="ctr">Itthaɱ sudaɱ saŋghā therī gāthaɱ abhāsitthāti</p>

					<p class="f4"><span class="f3">[<a id="v18">18</a>]</span> Hitvā ghare pabba-jitvā hitvā puttaɱ pasuɱ piyaɱ,||<br />
					Hitvā rāgañ ca dosañ ca avijjañ ca virājiya,||<br />
					Samūlaɱ taṇhaɱ abbuyha upasanta'mhi nibbutā.|| ||</p>

					<p class="ctr">Ekaka-Nipāto Niṭṭhito</p>.

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Duka Nipāto</h4>

					<p>&nbsp;</p>

					<p class="f4 ctr"><a id="p19" href="../../../../backmatter/indexes/sutta/kd/thig/idx_thig.htm#p19">19</a><br />
					<span class="c"><b>Abhirūpa-Nandā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XIX">pts</a>]</p>

					<p class="ctr">Itthaɱ sudaɱ bhagavā abharūpa-Nandaɱ sikkhamānaɱ imāha gāthāhi abhiṇhaɱ ovadatī</p>

					<p class="f4"><span class="f3">[<a id="v19">19</a>]</span> Āturaɱ asuciɱ pūtiɱ passa Nande samussayaɱ,||<br />
					Asubhāya cittaɱ bhavehi ek'aggaɱ susamāhitaɱ.|| ||</p>

					<p class="f4"><span class="f3">[<a id="v20">20</a>]</span> Animittañ ca bhāvehi mān-ā-nusayam ujjaha,||<br />
					Tato mānābhisamayā upasantā carissasī.|| ||</p>

					<p>&nbsp;</p>

					<p class="f4 ctr"><a id="p20" href="../../../../backmatter/indexes/sutta/kd/thig/idx_thig.htm#p20">20</a><br />
					<span class="c"><b>Jentā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XX">pts</a>]</p>

					<p class="ctr">Itthaɱ sudaɱ jentā therī gāthāyo abhāsitthāti</p>

					<p class="f4"><span class="f3">[<a id="v21">21</a>]</span> Ye ime satta bojjhaŋgā maggā Nibbāna-pattiyā,||<br />
					Bhāvitā te mayā sabbe yathā Buddhena desitā.|| ||</p>

					<p class="f4"><span class="f3">[<a id="v22">22</a>]</span> Diṭṭho hi me so bhagavā antimo'yaɱ samussayo,||<br />
					Vikkhīṇo jāti-saɱsāro n'atthi dāni puna-b-bhavo.|| ||</p>

					<p>&nbsp;</p>

					<p class="f4 ctr"><a id="p21" href="../../../../backmatter/indexes/sutta/kd/thig/idx_thig.htm#p21">21</a><br />
					<span class="c"><b>Sumaŋgala-mātā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXI">pts</a>][<a href="../../../../dhamma-vinaya/ati/kd/thig/thig.02.than.ati.htm#p21">than</a>]</p>

					<p class="ctr">Itthaɱ sudaɱ Sumaŋgala-mātā therī gāthāyo abhāsitthāti</p>

					<p class="f4"><span class="f3">[<a id="v23">23</a>]</span> <a id="pg126"><span class="f2 g"><b>[126]</b></span></a> Sumuttike sumuttikā sādhu muttikā'mhi musalassa,||<br />
					Ahiriko me chattakaɱ vā pi ukkhalikā me deḷiddabhāvā ti.|| ||</p>

					<p class="f4"><span class="f3">[<a id="v24">24</a>]</span> Rāgañ ca ahaɱ dosañ ca viccindantī viharāmi,||<br />
					Sā rukkha-mūlaɱ upagamma aho sukhan ti sukhato jhāyāmī.|| ||</p>

					<p>&nbsp;</p>

					<p class="f4 ctr"><a id="p22" href="../../../../backmatter/indexes/sutta/kd/thig/idx_thig.htm#p22">22</a><br />
					<span class="c"><b>Aḍḍhakāsī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXII">pts</a>]</p>

					<p class="ctr">Itthaɱ sudaɱ aḍḍhakāsītherī gāthāyo abhāsitthāti</p>

					<p class="f4"><span class="f3">[<a id="v25">25</a>]</span> Yāva Kāsi-jana-pado suŋko me tattako ahu,||<br />
					Taɱ katvā negamo agghaɱ agghaɱ agghe'nagghaɱ ṭhapesi maɱ.|| ||</p>

					<p class="f4"><span class="f3">[<a id="v26">26</a>]</span> Atha nibbind'ahaɱ rūpe nibbindañ ca virajj'ahaɱ,||<br />
					Mā puna jāti-saɱsāraɱ sandhāveyyaɱ puna-p-punaɱ,||<br />
					Tisso vijjā sacchi-katā kataɱ Buddhassa sāsanaɱ.|| ||</p>

					<p>&nbsp;</p>

					<p class="f4 ctr"><a id="p23" href="../../../../backmatter/indexes/sutta/kd/thig/idx_thig.htm#p23">23</a><br />
					<span class="c"><b>Cittā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXIII">pts</a>]</p>

					<p class="ctr">Itthaɱ sudaɱ cittā therī gāthāyo abhāsitthāti</p>

					<p class="f4"><span class="f3">[<a id="v27">27</a>]</span> Kiñ cāpi kho'mhi kisikā gilānā bāḷhadubbalā,||<br />
					Daṇaḍam olubbha gacchāmi pabbataɱ abhirūhiya.|| ||</p>

					<p class="f4"><span class="f3">[<a id="v28">28</a>]</span> Saŋghāṭiɱ nikkhipitvāna pattakaɱ ca nikujjiya,||<br />
					Sele khambhesiɱ attānaɱ tamok-khandhaɱ padāliyā.|| ||</p>

					<p>&nbsp;</p>

					<p class="f4 ctr"><a id="p24" href="../../../../backmatter/indexes/sutta/kd/thig/idx_thig.htm#p24">24</a><br />
					<span class="c"><b>Mettikā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXIV">pts</a>]</p>

					<p class="ctr">Itthaɱ sudaɱ mettikā therī gāthāyo abhāsitthāti</p>

					<p class="f4"><span class="f3">[<a id="v29">29</a>]</span> Kiñ cāpi kho'mhi dukkhitā dubbalā gatayobbanā,||<br />
					Daṇaḍam olubbha gacchāmi pabbataɱ abhirūhiya.|| ||</p>

					<p class="f4"><span class="f3">[<a id="v30">30</a>]</span> Nikkhipitvāna saɱghāṭiɱ pattakaɱ ca nikujjiya||<br />
					Nisinnā c'amhi selamhi atha cittaɱ vimucci me,||<br />
					Tisso vijjā anuppattā kataɱ Buddhassa sāsanaɱ.|| ||</p>

					<p>&nbsp;</p>

					<p class="f4 ctr"><a id="p25" href="../../../../backmatter/indexes/sutta/kd/thig/idx_thig.htm#p25">25</a><br />
					<span class="c"><b>Mettā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXV">pts</a>]</p>

					<p class="ctr">Itthaɱ sudaɱ mettā therī gāthāyo abhāsitthāti</p>

					<p class="f4"><span class="f3">[<a id="v31">31</a>]</span> Cātuddasī pañcadasī yā ca pakkhassa aṭṭhamī<br />
					Pārihārikapakkhañ ca aṭṭh'aŋgasu-samāgataɱ,||<br />
					<a id="pg127"><span class="f2 g"><b>[127]</b></span></a> Uposathaɱ upāgañchiɱ deva-kāyābhinandinī.|| ||</p>

					<p class="f4"><span class="f3">[<a id="v32">32</a>]</span> Sājja ekena bhattena muṇḍā saɱghāṭipārutā||<br />
					Devakāyaɱ na patthe'haɱ vineyya hadaye daraɱ.|| ||</p>

					<p>&nbsp;</p>

					<p class="f4 ctr"><a id="p26" href="../../../../backmatter/indexes/sutta/kd/thig/idx_thig.htm#p26">26</a><br />
					<span class="c"><b>Abhaya-mātā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXVI">pts</a>]</p>

					<p class="ctr">Itthaɱ sudaɱ abhayamātā therī gāthāyo abhāsitthāti</p>

					<p class="f4"><span class="f3">[<a id="v33">33</a>]</span> Uddhaɱ pādatalā amma adho ce kesa-matthakā,||<br />
					Paccavekkhassu'maɱ kāyaɱ asuciɱ pūtigandhikaɱ.|| ||</p>

					<p class="f4"><span class="f3">[<a id="v34">34</a>]</span> Evaɱ vihāramānāya sabbo rāgo samūhato,||<br />
					Pariḷāho samucchinno sītibhūtā'mhi nibbutā.|| ||</p>

					<p>&nbsp;</p>

					<p class="f4 ctr"><a id="p27" href="../../../../backmatter/indexes/sutta/kd/thig/idx_thig.htm#p27">27</a><br />
					<span class="c"><b>Abhayā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXVII">pts</a>]</p>

					<p class="ctr">Itthaɱ sudaɱ abhayātherī gāthāyo abhāsitthāti</p>

					<p class="f4"><span class="f3">[<a id="v35">35</a>]</span> Abhaye bhiduro kāyo yattha sattā puthujjanā,||<br />
					Nikkhipissām'imaɱ dehaɱ sampajānā satīmatī.|| ||</p>

					<p class="f4"><span class="f3">[<a id="v36">36</a>]</span> Bahūhi dikkha-dhammehi appamādaratāya me,||<br />
					Taṇhakkhayo anuppatto kataɱ Buddhassa sāsanaɱ ti.|| ||</p>

					<p>&nbsp;</p>

					<p class="f4 ctr"><a id="p28" href="../../../../backmatter/indexes/sutta/kd/thig/idx_thig.htm#p28">28</a><br />
					<span class="c"><b>Sāmā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/007.two.verses.htm#XXVIII">pts</a>]</p>

					<p class="ctr">Itthaɱ sudaɱ sāmā therī gāthāyo abhāsitthāti</p>

					<p class="f4"><span class="f3">[<a id="v37">37</a>]</span> Catukkhattuɱ pañcakkhattuɱ vihārā upani-k-khamiɱ,||<br />
					Aladdhā cetaso santiɱ citte aVasa-vattinī.|| ||</p>

					<p class="f4"><span class="f3">[<a id="v38">38</a>]</span> Tassā me aṭṭhamī ratti taṇhā mayhaɱ samūhatā,||<br />
					Bahūhi dukkha-dhammehi appamādaratāya me,||<br />
					Taṇhakkhayo anuppatto kataɱ Buddhassa sāsanaɱ.|| ||</p>

					<p class="ctr">Duka-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Tika Nipāto</h4>

					<p>&nbsp;</p>

					<p class="f4 ctr"><a id="p29" href="../../../../backmatter/indexes/sutta/kd/thig/idx_thig.htm#p29">29</a><br />
					<span class="c"><b>Aññatarā Sāmā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXIX">pts</a>]</p>

					<p class="ctr">Itthaɱ sudaɱ sāmā therī gāthāyo abhāsitthāti</p>

					<p class="f4"><span class="f3">[<a id="v39">39</a>]</span> Paṇṇa-vīsati vassāni yato pabbajitāya me<br />
					Nābhijānāmi cittassa samaɱ laddhaɱ kudācanaɱ.|| ||</p>

					<p class="f4"><span class="f3">[<a id="v40">40</a>]</span> Aladdhā cetaso santiɱ citte aVasa-vattinī<br />
					Tato saɱvegam āpādiɱ saritvā jinasāsanaɱ.|| ||</p>

					<p class="f4"><span class="f3">[<a id="v41">41</a>]</span> Bahūhi dukkha-dhammehi appamādaratāya me<br />
					Taṇhakkhayo anuppatto kataɱ Buddhassa sāsanaɱ<br />
					<a id="pg128"><span class="f2 g"><b>[128]</b></span></a> Ajja me sattamī ratti yato taṇhā visositā.|| ||</p>

					<p>&nbsp;</p>

					<p class="f4 ctr"><a id="p30" href="../../../../backmatter/indexes/sutta/kd/thig/idx_thig.htm#p30">30</a><br />
					<span class="c"><b>Uttamā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXX">pts</a>][<a href="../../../../dhamma-vinaya/ati/kd/thig/thig.03.than.ati.htm#p30">than</a>]</p>

					<p class="ctr">Itthaɱ sudaɱ uttamā therī gāthāyo abhāsitthāti</p>

					<p class="f4"><span class="f3">[<a id="v42">42</a>]</span> Catukkhattuɱ pañcakkhattuɱ vihārā upani-k-khamiɱ<br />
					Aladdhā cetaso santiɱ citte aVasa-vattinī.|| ||</p>

					<p class="f4"><span class="f3">[<a id="v43">43</a>]</span> Sā bhikkhunīɱ upagacchiɱ yā me saddhāyikā ahu<br />
					Sā me dhammam adesesi khandhāyatanadhatuyo.|| ||</p>

					<p class="f4"><span class="f3">[<a id="v44">44</a>]</span> Tassā dhammaɱ suṇitvāna yathā maɱ anusāsi sā<br />
					Sattāhaɱ ekapallaŋke nisīdiɱ pīti-sukha-samappitā<br />
					Aṭṭhamiyā pāde pasāresiɱ tamok-khandhaɱ padāliyā.|| ||</p>

					<p>&nbsp;</p>

					<p class="f4 ctr"><a id="p31" href="../../../../backmatter/indexes/sutta/kd/thig/idx_thig.htm#p31">31</a><br />
					<span class="c"><b>Aññatarā Uttamā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXXI">pts</a>]</p>

					<p class="ctr">Itthaɱ sudaɱ aparā uttamā therī gāthāyo abhāsitthāti</p>

					<p class="f4"><span class="f3">[<a id="v45">45</a>]</span> Ye ime satta bejjhaŋgā maggā Nibbānapattiyā<br />
					Bhāvitā te mahā sabbe yathā Buddhena desitā.|| ||</p>

					<p class="f4"><span class="f3">[<a id="v46">46</a>]</span> Suññatassānimittassa lābhinī'haɱ yad icchitaɱ<br />
					Orasā dhītā Buddassa nibbān-ā-bhiratā sadā.|| ||</p>

					<p class="f4"><span class="f3">[<a id="v47">47</a>]</span> Sabbe kāmā samucchinnā ye dibbā ye ca mānusā<br />
					Vikkhīṇo jāti-saɱsāro n'atthi dāni puna-b-bhavo.|| ||</p>

					<p>&nbsp;</p>

					<p class="f4 ctr"><a id="p32" href="../../../../backmatter/indexes/sutta/kd/thig/idx_thig.htm#p32">32</a><br />
					<span class="c"><b>Dantikā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXXII">pts</a>][<a href="../../../../dhamma-vinaya/ati/kd/thig/thig.03.than.ati.htm#p32">than</a>]</p>

					<p class="ctr">Itthaɱ sudaɱ antikā therī gāthāyo abhāsitthāti</p>

					<p class="f4"><span class="f3">[<a id="v48">48</a>]</span> Divāvihārā ni-k-khamma Gijjhakūṭamhi pabbate<br />
					Nāgaɱ ogāha-m-uttiṇṇaɱ nadītīramhi addasaɱ.|| ||</p>

					<p class="f4"><span class="f3">[<a id="v49">49</a>]</span> Puriso aŋkusam ādāya dehi pādanti yā cati<br />
					Nāgo pasārayī pādaɱ puriso nāgam āruhi.|| ||</p>

					<p class="f4"><span class="f3">[<a id="v50">50</a>]</span> Disvā adantaɱ damitaɱ manussānaɱ vasaɱ gataɱ,||<br />
					Tato cittaɱ samādhemi khalu tāya vanaɱ gatā.|| ||</p>

					<p>&nbsp;</p>

					<p class="f4 ctr"><a id="p33" href="../../../../backmatter/indexes/sutta/kd/thig/idx_thig.htm#p33">33</a><br />
					<span class="c"><b>Ubbirī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXXIII">pts</a>][<a href="../../../../dhamma-vinaya/ati/kd/thig/thig.03.than.ati.htm#p33">than</a>]</p>

					<p class="ctr">Itthaɱ sudaɱ ubbarī therī gāthāyo abhāsitthāti</p>

					<p class="f4"><span class="f3">[<a id="v51">51</a>]</span> Amma Jīvā tī vanamhi kandasi attānaɱ adhigaccha Ubbirī||<br />
					Cūḷāsīti-sahassāni sabbā Jīva-sanāmikā<br />
					Etamh'āḷāhane daḍḍhā tāsaɱ kam anusocasi.|| ||</p>

					<p class="f4"><span class="f3">[<a id="v52">52</a>]</span> <a id="pg129"><span class="f2 g"><b>[129]</b></span></a> Abbuhī vata me sallaɱ duddasaɱ hadayanissitaɱ<br />
					Yaɱ me sokaparetāya dhītu sokaɱ vyapānudī.|| ||</p>

					<p class="f4"><span class="f3">[<a id="v53">53</a>]</span> Sājja abbūḷhasallāhaɱ nicchātā parinibbutā<br />
					Buddhaɱ Dhammañ ca Saŋghañ ca upemi saraṇaɱ muniɱ.|| ||</p>

					<p>&nbsp;</p>

					<p class="f4 ctr"><a id="p34" href="../../../../backmatter/indexes/sutta/kd/thig/idx_thig.htm#p34">34</a><br />
					<span class="c"><b>Sukkā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXXIV">pts</a>]</p>

					<p class="ctr">Itthaɱ sudaɱ sukkā therī gāthāyo abhāsitthāti</p>

					<p class="f4"><span class="f3">[<a id="v54">54</a>]</span> Kiɱ me katā Rājagahe manussā madhuɱ pītā va acchare<br />
					Ye Sukkaɱ na upāsanti desentiɱ Buddha-sāsanaɱ.|| ||</p>

					<p class="f4"><span class="f3">[<a id="v55">55</a>]</span> Tañ ca appaṭivānīyaɱ asecanakam ojavaɱ<br />
					Pivanti maññe sappaññā valāhakam iv'addhagū.|| ||</p>

					<p class="f4"><span class="f3">[<a id="v56">56</a>]</span> Sukkā sukkehi dhammehi vīta-rāgā samāhitā<br />
					Dhārehi antimaɱ dehaɱ chchetvā Māraɱ savāhanaɱ.|| ||</p>

					<p>&nbsp;</p>

					<p class="f4 ctr"><a id="p35" href="../../../../backmatter/indexes/sutta/kd/thig/idx_thig.htm#p35">35</a><br />
					<span class="c"><b>Selā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXXV">pts</a>]</p>

					<p class="ctr">Itthaɱ sudaɱ selā therī gāthāyo abhāsitthāti</p>

					<p class="f4"><span class="f3">[<a id="v57">57</a>]</span> N'atthi nissaraṇaɱ loke kiɱ vivekena kāhasi<br />
					Bhuñjāhi kāma-ratiyo māhu pacch-ā-nutāpinī.|| ||</p>

					<p class="f4"><span class="f3">[<a id="v58">58</a>]</span> Sattisūlūpamā kāmā khandhanaɱ adhikuṭṭanā<br />
					Yaɱ tvaɱ kāma-ratiɱ brūsi aratī dāni sā mamaɱ.|| ||</p>

					<p class="f4"><span class="f3">[<a id="v59">59</a>]</span> Sabbattha vihatā nandī tamokkhandho padālito<br />
					Evaɱ jānāhi pāpima nihato tvam asi antaka.|| ||</p>

					<p>&nbsp;</p>

					<p class="f4 ctr"><a id="p36" href="../../../../backmatter/indexes/sutta/kd/thig/idx_thig.htm#p36">36</a><br />
					<span class="c"><b>Somā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/008.three.verses.htm#XXXVI">pts</a>]</p>

					<p class="ctr">Itthaɱ sudaɱ somā therī gāthāyo abhāsitthāti</p>

					<p class="f4"><span class="f3">[<a id="v60">60</a>]</span> Yaɱ taɱ isīhi pattabbaɱ ṭhānaɱ durabhisaɱbhavaɱ<br />
					Na taɱ dvaŋgulipaññāya sakkā pappotum itthiyā.|| ||</p>

					<p class="f4"><span class="f3">[<a id="v61">61</a>]</span> Itthibhāvo no kiɱ kayirā cittamhi susamāhite<br />
					ñāṇamhi vattamānamhi sammā dhammaɱ vipassato.|| ||</p>

					<p class="f4"><span class="f3">[<a id="v62">62</a>]</span> <a id="pg130"><span class="f2 g"><b>[130]</b></span></a> Sabbattha vihatā nandi tamokkhandho padālito<br />
					Evaɱ jānāhi pāpima nihato tvam asi antakā.|| ||</p>

					<p class="ctr">Tika-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Catukka Nipāto</h4>

					<p>&nbsp;</p>

					<p class="f4 ctr"><a id="p37" href="../../../../backmatter/indexes/sutta/kd/thig/idx_thig.htm#p37">37</a><br />
					<span class="c"><b>Bhaddā-Kāpilānī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/009.four.verses.htm#XXXVII">pts</a>]</p>

					<p class="ctr">Itthaɱ sudaɱ bhaddākāpilānī therī gāthāyo abhāsitthāti</p>

					<p class="f4"><span class="f3">[<a id="v63">63</a>]</span> Putto Buddhassa dāyādo Kassapo susamāhito,||<br />
					Pubbe-nivāsaɱ yo vedī saggāpāyañ ca passati.|| ||</p>

					<p class="f4"><span class="f3">[<a id="v64">64</a>]</span> Atho jātikkhayaɱ patto abhiññāvosito muni,||<br />
					Etāhi tīhi vijjāhi tevijjo hoti brāhmaṇo.|| ||</p>

					<p class="f4"><span class="f3">[<a id="v65">65</a>]</span> Tath'eva Bhaddā Kāpilāni tevijjā maccuhāyinī,||<br />
					Dhāreti antimaɱ dehaɱ chchetvā Māraɱ savāhanaɱ.|| ||</p>

					<p class="f4"><span class="f3">[<a id="v66">66</a>]</span> Disvā ādīnavaɱ loke ubho pabbajitā mayaɱ,||<br />
					Ty amhā khīṇ'āsavā dantā sītibhūtā'mha nibbutā ti.|| ||</p>

					<p class="ctr">Catukka-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Pañcaka Nipāto</h4>

					<p>&nbsp;</p>

					<p class="f4 ctr"><a id="p38" href="../../../../backmatter/indexes/sutta/kd/thig/idx_thig.htm#p38">38</a><br />
					<span class="c"><b>Aññatarā Bhikkhuni Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XXXVIII">pts</a>]</p>

					<p class="ctr">Itthaɱ sudaɱ aññatarā therī gāthāyo abhāsitthāti</p>

					<p class="f4"><span class="f3">[<a id="v67">67</a>]</span> Paṇṇavīsati vassāni yato pabbajitā ahaɱ<br />
					accharāsaɱghātamattaɱ pi cittass'ūpasam'ajjhagaɱ.|| ||</p>

					<p class="f4"><span class="f3">[<a id="v68">68</a>]</span> Aladdhā cetaso santiɱ kāmarāgen'avassutā,||<br />
					Bāhā paggayha kandantī vihāraɱ pāvisiɱ ahaɱ.|| ||</p>

					<p class="f4"><span class="f3">[<a id="v69">69</a>]</span> Sā bhikkhunīm upāgacchiɱ yā me saddhāyikā ahu,||<br />
					Sā me dhammaɱ adesesi khandhāyatana-dhātuyo.|| ||</p>

					<p class="f4"><span class="f3">[<a id="v70">70</a>]</span> Tassā dhammaɱ suṇitvāna ekamante upāvisiɱ,||<br />
					Pubbe-nivāsaɱ jānāmi dibba-cakkhuɱ visodhitaɱ.|| ||</p>

					<p class="f4"><span class="f3">[<a id="v71">71</a>]</span> <a id="pg131"><span class="f2 g"><b>[131]</b></span></a>  Ceto paricca ñāṇañ ca sota-dhatu visodhitā,||<br />
					Ididhi pi me sacchi-katā patto me āsavakkhayo,||<br />
					Cha me'bhiññā sacchi-katā kataɱ Buddhassa sāsanaɱ.|| ||</p>

					<p>&nbsp;</p>

					<p class="f4 ctr"><a id="p39" href="../../../../backmatter/indexes/sutta/kd/thig/idx_thig.htm#p39">39</a><br />
					<span class="c"><b>Vimalā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XXXIX">pts</a>][<a href="../../../../dhamma-vinaya/ati/kd/thig/thig.05.than.ati.htm#p39">than</a>]</p>

					<p class="ctr">Itthaɱ sudaɱ Vimalā-therī gāthāyo abhāsitthāti</p>

					<p class="f4"><span class="f3">[<a id="v72">72</a>]</span> Mattā vaṇṇena rūpena sobhaggena yasena ca,||<br />
					Yobbanena c'ūpatthaddhā aññā samatimaññi'haɱ.|| ||</p>

					<p class="f4"><span class="f3">[<a id="v73">73</a>]</span> Vibhūsetvā imaɱ kāyaɱ sucittaɱ bālalāpanaɱ,||<br />
					Aṭṭhāsiɱ vesidvāramhi luddo pāsam iv'oḍḍiya.|| ||</p>

					<p class="f4"><span class="f3">[<a id="v74">74</a>]</span> Pilandhanaɱ vidaɱsentī guyhaɱ pakāsikaɱ bahuɱ,||<br />
					Akāsiɱ vividhaɱ māyaɱ ujjhagghantī bahuɱ janaɱ.|| ||</p>

					<p class="f4"><span class="f3">[<a id="v75">75</a>]</span> Sājja piṇḍaɱ caritvāna muṇḍā saɱghāṭipārutā,||<br />
					Nisinnā rukkha-mūlamhi avitakkassa lābhinī.|| ||</p>

					<p class="f4"><span class="f3">[<a id="v76">76</a>]</span> Sabbe yogā samucchinnā ye dibbā ye ca mānusā,||<br />
					Khepetvā āsave sabbe sīti-bhūtā mhi nibbutā.|| ||</p>

					<p>&nbsp;</p>

					<p class="f4 ctr"><a id="p40" href="../../../../backmatter/indexes/sutta/kd/thig/idx_thig.htm#p40">40</a><br />
					<span class="c"><b>Sīhā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XL">pts</a>]</p>

					<p class="ctr">Itthaɱ sudaɱ sīhā therī gāthāyo abhāsitthāti</p>

					<p class="f4"><span class="f3">[<a id="v77">77</a>]</span> Ayoniso-mana-sikārā kāma-rāgena additā, 1<br />
					Ahosaɱ uddhatā pubbe citte aVasa-vattinī.|| ||</p>

					<p class="f4"><span class="f3">[<a id="v78">78</a>]</span> Pariyuṭṭitā kilesehi sukha-saññānuvattinī,<br />
					Samaɱ cittassa nālabhiɱ rāga-citta-vasānugā.|| ||</p>

					<p class="f4"><span class="f3">[<a id="v79">79</a>]</span> Kisā paṇaḍu vivaṇṇā ca satta-vassāni cāri'haɱ,||<br />
					Nāhaɱ divā vā rattiɱ vā sukhaɱ vindiɱ sudukkhitā.|| ||</p>

					<p class="f4"><span class="f3">[<a id="v80">80</a>]</span> Tato rajjuɱ gahetvāna pāvisaɱ vana-m-antaraɱ,||<br />
					Varaɱ me idha ubbandhaɱ yañ ca hīnaɱ pun'ācare.|| ||</p>

					<p class="f4"><span class="f3">[<a id="v81">81</a>]</span> Daḷha-pāsaɱ karitvāna rukkha-sākhāya bandhiya,||<br />
					<a id="pg132"><span class="f2 g"><b>[132]</b></span></a> Pakkhipiɱ pāsaɱ gīvāyaɱ atha cittaɱ vimucci me.|| ||</p>

					<p>&nbsp;</p>

					<p class="f4 ctr"><a id="p41" href="../../../../backmatter/indexes/sutta/kd/thig/idx_thig.htm#p41">41</a><br />
					<span class="c"><b>Sundarī Nandā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLI">pts</a>][<a href="../../../../dhamma-vinaya/ati/kd/thig/thig.05.than.ati.htm#p41">than</a>]</p>

					<p class="ctr">Itthaɱ sudaɱ Sundarī-Nandā-therī gāthāyo abhāsitthāti</p>

					<p class="f4"><span class="f3">[<a id="v82">82</a>]</span> Āturaɱ asuciɱ pūtiɱ passa Nande samussayaɱ<br />
					Asubhāya cittaɱ bhāvehi ek'aggaɱ susamāhitaɱ.|| ||</p>

					<p class="f4"><span class="f3">[<a id="v83">83</a>]</span> Yathā idaɱ tathā etaɱ yathā etaɱ tathā idaɱ<br />
					Duggandhaɱ pūtikaɱ vāti bālānaɱ abhinanditaɱ.|| ||</p>

					<p class="f4"><span class="f3">[<a id="v84">84</a>]</span> Evam etaɱ avekkhantī rattin-divam atanditā<br />
					Tato sakāya paññāya abhinibbhijja dakkhisaɱ.|| ||</p>

					<p class="f4"><span class="f3">[<a id="v85">85</a>]</span> Tassā me appamattāya vicinantiyā yoniso<br />
					Yathābhūtaɱ ayaɱ kāyo diṭṭho santarabāhiro.|| ||</p>

					<p class="f4"><span class="f3">[<a id="v86">86</a>]</span> Atha nibbind'ahaɱ kāye ajjhattañ ca virajj'ahaɱ<br />
					Appamattā visaɱyuttā upasantā mhi nibbutā.|| ||</p>

					<p>&nbsp;</p>

					<p class="f4 ctr"><a id="p42" href="../../../../backmatter/indexes/sutta/kd/thig/idx_thig.htm#p42">42</a><br />
					<span class="c"><b>Nanduttarā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLII">pts</a>]</p>

					<p class="ctr">Itthaɱ sudaɱ nanduttarā therī gāthāyo abhāsitthāti</p>

					<p class="f4"><span class="f3">[<a id="v87">87</a>]</span> Aggiɱ candañ ca sūriyañ ca devatā ca namassi'haɱ<br />
					Nadītitthāni gantvāna udakaɱ oruhāmi'haɱ.|| ||</p>

					<p class="f4"><span class="f3">[<a id="v88">88</a>]</span> Bahuvatasamādānā aḍḍhaɱ sīsassa olikhiɱ,||<br />
					Chamāya seyyaɱ kappemi ratti-bhattaɱ na bhuñji'haɱ|| ||</p>

					<p class="f4"><span class="f3">[<a id="v89">89</a>]</span> Vibhūsāmaṇḍanaratā n'hāpanucchādanehi ca<br />
					Upākāsiɱ imaɱ kāyaɱ kāma-rāgena additā.|| ||</p>

					<p class="f4"><span class="f3">[<a id="v90">90</a>]</span> Tato saddhaɱ labhitvāna pabbajiɱ anagāriyaɱ,||<br />
					Disvā kāyaɱ tathābhūtaɱ kāmarāgo samūhato.|| ||</p>

					<p class="f4"><span class="f3">[<a id="v91">91</a>]</span> Sabbe bhavā samucchinnā icchā ca patthanā pi ca,||<br />
					Sabba-yoga-visaɱyuttā santiɱ pāpuṇiɱ cetaso.|| ||</p>

					<p>&nbsp;</p>

					<p class="f4 ctr"><a id="p43" href="../../../../backmatter/indexes/sutta/kd/thig/idx_thig.htm#p43">43</a><br />
					<span class="c"><b>Mittākāḷi-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLIII">pts</a>][<a href="../../../../dhamma-vinaya/ati/kd/thig/thig.05.than.ati.htm#p43">than</a>]</p>

					<p class="ctr">Itthaɱ sudaɱ mittā kāḷi therī gāthāyo abhāsitthāti</p>

					<p class="f4"><span class="f3">[<a id="v92">92</a>]</span> Saddhāya pabbajitvāna agārasmā anagāriyaɱ<br />
					Vicari'haɱ tena tena lābha-sakkāra ussukā.|| ||</p>

					<p class="f4"><span class="f3">[<a id="v93">93</a>]</span> <a id="pg133"><span class="f2 g"><b>[133]</b></span></a>  Riñcitvā paramaɱ atthaɱ hīnaɱ attham asevi'haɱ<br />
					Kilesānaɱ vasaɱ gantvā sāmaññ'atthaɱ nirajji'haɱ.|| ||</p>

					<p class="f4"><span class="f3">[<a id="v94">94</a>]</span> Tassā me ahu saɱvego nisinnāya vihārake<br />
					Ummagga-paṭipanna mhi taṇhāya vasam āgatā.|| ||</p>

					<p class="f4"><span class="f3">[<a id="v95">95</a>]</span> Appakaɱ jīvitaɱ mayhaɱ jarā vyādhi ca maddati,||<br />
					Purāyaɱ bhijjati kāyo na me kālo pamajjituɱ.|| ||</p>

					<p class="f4"><span class="f3">[<a id="v96">96</a>]</span> Yathābhūtaɱ apekkhantī khandhānaɱ udayabbayaɱ,||<br />
					Vimutta-cittā uṭṭhāsiɱ kataɱ Buddhassa sāsanaɱ.|| ||</p>

					<p>&nbsp;</p>

					<p class="f4 ctr"><a id="p44" href="../../../../backmatter/indexes/sutta/kd/thig/idx_thig.htm#p44">44</a><br />
					<span class="c"><b>Sakulā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLIV">pts</a>]</p>

					<p class="ctr">Itthaɱ sudaɱ sakulātherī gāthāyo abhāsitthāti</p>

					<p class="f4"><span class="f3">[<a id="v97">97</a>]</span> Agārasmiɱ vasantī'haɱ dhammaɱ sutvāna bhikkhuno,||<br />
					Addasaɱ virajaɱ dhammaɱ Nibbānaɱ padam accutaɱ.|| ||</p>

					<p class="f4"><span class="f3">[<a id="v98">98</a>]</span> Sāhaɱ putta-dhītarañ ca dhana-dhaññañ ca chaḍḍiya<br />
					Kese chedāpayitvāna pabbajiɱ anagāriyaɱ.|| ||</p>

					<p class="f4"><span class="f3">[<a id="v99">99</a>]</span> Sikkhamānā ahaɱ santīɱ bhāventī maggam añjasaɱ,||<br />
					Pahāsiɱ rāga-dosañ ca tadekaṭṭhe ca āsave.|| ||</p>

					<p class="f4"><span class="f3">[<a id="v100">100</a>]</span> Bhikkhunī upasampajja pubba jātim anussariɱ<br />
					Dibba-cakkhuɱ visodhitaɱ vimalaɱ sādhu bhāvitaɱ.|| ||</p>

					<p class="f4"><span class="f3">[<a id="v101">101</a>]</span> sankhāre parato disvā hetujāte palokine<br />
					Pahāsiɱ āsave sabbe sīti-bhūtā mhi nibbutā.|| ||</p>
					<br />

					<p>&nbsp;</p>

					<p class="f4 ctr"><a id="p45" href="../../../../backmatter/indexes/sutta/kd/thig/idx_thig.htm#p45">45</a><br />
					<span class="c"><b>Soṇa-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLV">pts</a>][<a href="../../../../dhamma-vinaya/ati/kd/thig/thig.05.than.ati.htm#p45">than</a>]</p>

					<p class="ctr">Itthaɱ sudaɱ soṇā therī gāthāyo abhāsitthāti</p>

					<p class="f4"><span class="f3">[<a id="v102">102</a>]</span> Dasa putte vijāyitvā asmiɱ rūpa-samussaye<br />
					Tato'haɱ dubbalā jiṇṇā bhikkhunīɱ upasaŋkamiɱ.|| ||</p>

					<p class="f4"><span class="f3">[<a id="v103">103</a>]</span> Sā me dhammam adesesi khandhayatanadhātuyo<br />
					Tassā dhammaɱ suṇitvāna kese chetvāna pabbajiɱ.|| ||</p>

					<p class="f4"><span class="f3">[<a id="v104">104</a>]</span> Tassā me sikkhamānāya dibba-cakkhu visodhitaɱ,||<br />
					Pubbe-nivāsaɱ jānāmi yattha me vusitaɱ pure.|| ||</p>

					<p class="f4"><span class="f3">[<a id="v105">105</a>]</span> <a id="pg134"><span class="f2 g"><b>[134]</b></span></a>  Animittañ ca bhāvemi ekaggā susamāhitā,||<br />
					Anantarā-vimokkhāsiɱ anupādāya nibbutā.|| ||</p>

					<p class="f4"><span class="f3">[<a id="v106">106</a>]</span> Pañca kkhandhā pariññātā tiṭṭhanti chinna-mūlakā,||<br />
					ṭhītivatthuj'aneja mhi n'atthi dāni puna-b-bhavo.|| ||</p>

					<p>&nbsp;</p>

					<p class="f4 ctr"><a id="p46" href="../../../../backmatter/indexes/sutta/kd/thig/idx_thig.htm#p46">46</a><br />
					<span class="c"><b>Bhaddā (Purāṇṇa-Nigaṇṭhī) Kuṇḍalakesā Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLVI">pts</a>]</p>

					<p class="ctr">Itthaɱ sudaɱ bhaddā kuṇḍalakesā therī gāthāyo abhāsitthāti</p>

					<p class="f4"><span class="f3">[<a id="v107">107</a>]</span> Lūnakesī paŋkadharī ekasāṭī pure cariɱ,||<br />
					Avajje vajjamatinī vajje cāvajjadassinī.|| ||</p>

					<p class="f4"><span class="f3">[<a id="v108">108</a>]</span> Divāvihārā ni-k-khamma Gijjhakūṭamhi pabbate<br />
					Addasaɱ virajaɱ Buddhaɱ bhikku-Saŋgha-purakkhataɱ.|| ||</p>

					<p class="f4"><span class="f3">[<a id="v109">109</a>]</span> Nihacca jāṇuɱ vanditvā sammukhā pañjaliɱ ahaɱ,||<br />
					Ehi Bhadde ti avaca sā me ās'ūpasampadā.|| ||</p>

					<p class="f4"><span class="f3">[<a id="v110">110</a>]</span> Ciṇṇā Aŋgā ca Magadhā Vajjī Kāsī ca Kosalā,||<br />
					Anaṇā paṇṇāsavassāni raṭṭhapiṇḍaɱ abhuñji'haɱ.|| ||</p>

					<p class="f4"><span class="f3">[<a id="v111">111</a>]</span> Puññaɱ ca pasaviɱ bahuɱ sappañño vat'āyaɱ upāsako,||<br />
					Yo Bhaddāya cīvaraɱ adāsi muttāya sabbagandhehi.|| ||</p>

					<p>&nbsp;</p>

					<p class="f4 ctr"><a id="p47" href="../../../../backmatter/indexes/sutta/kd/thig/idx_thig.htm#p47">47</a><br />
					<span class="c"><b>Paṭācārā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLVII">pts</a>][<a href="../../../../dhamma-vinaya/ati/kd/thig/thig.05.than.ati.htm#p47">than</a>]</p>

					<p class="ctr">Itthaɱ sudaɱ pamācārā theri gāthāyo abhāsitthāti</p>

					<p class="f4"><span class="f3">[<a id="v112">112</a>]</span> Naŋgalehi kasaɱ khettaɱ bījāni pavapaɱ chamā,||<br />
					Puttadārāni posentā dhanaɱ vindanti mānavā.|| ||</p>

					<p class="f4"><span class="f3">[<a id="v113">113</a>]</span> Kim ahaɱ sīla-sampannā satthu sāsanakārikā,||<br />
					Nibbānaɱ nādhigacchāmi akusitā anuddhati.|| ||</p>

					<p class="f4"><span class="f3">[<a id="v114">114</a>]</span> Pade pakkhālayitvāna udake su karom'ahaɱ,||<br />
					Padodakañ ca disvāna thalato ninnam āgataɱ.|| ||</p>

					<p class="f4"><span class="f3">[<a id="v115">115</a>]</span> Tato cittaɱ samādhemi assaɱ bhadraɱ va jāniyaɱ,||<br />
					<a id="pg135"><span class="f2 g"><b>[135]</b></span></a> Tato dīpaɱ gahetvāna vihāraɱ pāvisiɱ ahaɱ.|| ||</p>

					<p class="f4"><span class="f3">[<a id="v116">116</a>]</span> Seyyaɱ olokayitvāna mañcakamhi upāvisiɱ,||<br />
					Tato sūciɱ gahetvāna vaṭṭiɱ okassayām'ahaɱ<br />
					Padipasseva Nibbānaɱ vimokkho ahu cetaso.|| ||</p>

					<p>&nbsp;</p>

					<p class="f4 ctr"><a id="p48" href="../../../../backmatter/indexes/sutta/kd/thig/idx_thig.htm#p48">48</a><br />
					<span class="c"><b>Tiɱsa-mattā-Therī Bhikkhūnī-Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLVIII">pts</a>][<a href="../../../../dhamma-vinaya/ati/kd/thig/thig.05.than.ati.htm#p48">than</a>]</p>

					<p class="ctr">Itthaɱ sudaɱ tiɱsamattā therī bhikkhunīyo gāthāyo abhāsitthāti</p>

					<p class="f4"><span class="f3">[<a id="v117">117</a>]</span> Mūsalāni gahetvāna dhaññaɱ koṭṭenti mānavā<br />
					Puttadārāni posentā dhanaɱ vindanti mānavā:|| ||</p>

					<p class="f4"><span class="f3">[<a id="v118">118</a>]</span> Karotha Buddha-sāsānaɱ yaɱ katvā nānutappati,||<br />
					Khippaɱ pādāni dhovitvā ekamante nisīdatha,||<br />
					Ceto-samatham anuyuttā karotha Buddha-sāsanaɱ.|| ||</p>

					<p class="f4"><span class="f3">[<a id="v119">119</a>]</span> Tassā tā vacanaɱ sutvā Paṭācārāya sāsanaɱ,||<br />
					Pāde pakkhālayitvāna ekam-antaɱ upāvisuɱ,||<br />
					Ceto-samatham anuyuttā akaɱsu Buddha-sāsanaɱ.|| ||</p>

					<p class="f4"><span class="f3">[<a id="v120">120</a>]</span> Rattiyā purime yāme pubba-jātiɱ anussaruɱ,||<br />
					Rattiyā majjhime yāme dibba-cakkhuɱ visodhayuɱ,||<br />
					Rattiyā pacchime yāme tamok-khandhaɱ padālayuɱ.|| ||</p>

					<p class="f4"><span class="f3">[<a id="v121">121</a>]</span> Uṭṭhāya pāde vandiɱsu katā te anusāsanī,||<br />
					Indaɱ va devā tidasā saŋgāme aparājitaɱ,||<br />
					Purakkhitvā vihisssāma tevijja'mha anāsavā.|| ||</p>

					<p>&nbsp;</p>

					<p class="f4 ctr"><a id="p49" href="../../../../backmatter/indexes/sutta/kd/thig/idx_thig.htm#p49">49</a><br />
					<span class="c"><b>Canda-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/010.five.verses.htm#XLIX">pts</a>][<a href="../../../../dhamma-vinaya/ati/kd/thig/thig.05.than.ati.htm#p49">than</a>]</p>

					<p class="ctr">Itthaɱ sudaɱ candā therī gāthāyo abhāsitthāti</p>

					<p class="f4"><span class="f3">[<a id="v122">122</a>]</span> Duggatāhaɱ pure āsiɱ vidhavā ca aputtikā,||<br />
					Vinā mittehi ñātīhi bhatta-coḷassa nādhigaɱ.|| ||</p>

					<p class="f4"><span class="f3">[<a id="v123">123</a>]</span> Pattaɱ daṇḍañ ca gaṇhitvā bhikkhamānā kulā kulaɱ,||<br />
					Sītuṇhena ca ḍayhantī satta-vassāni cāri'haɱ.|| ||</p>

					<p class="f4"><span class="f3">[<a id="v124">124</a>]</span> Bhikkuniɱ puna disvāna annapānassa lābhiniɱ,||<br />
					Upasaɱkammā avocaɱ pabbajiɱ anagāriyaɱ.|| ||</p>

					<p class="f4"><span class="f3">[<a id="v125">125</a>]</span> <a id="pg136"><span class="f2 g"><b>[136]</b></span></a> Sā ca maɱ anukampāya pabbajesi Paṭicarā,||<br />
					Tato maɱ ovaditvāna paramatthe niyojayī.|| ||</p>

					<p class="f4"><span class="f3">[<a id="v126">126</a>]</span> Tassāhaɱ vacanaɱ sutvā akāsiɱ anusāsaniɱ,||<br />
					Amogho ayyāya ovādo tevijja'mhi anāsavā.|| ||</p>

					<p class="ctr">Pañcaka-Nipāto Niṭṭhito</p>

					<h4 class="ctr c">Chakka Nipāto</h4>

					<p>&nbsp;</p>

					<p class="f4 ctr"><a id="p50" href="../../../../backmatter/indexes/sutta/kd/thig/idx_thig.htm#p50">50</a><br />
					Pañca-sata-Paṭācārā Therīnaɱ Gāthā</p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#L">pts</a>][<a href="../../../../dhamma-vinaya/ati/kd/thig/thig.06.than.ati.htm#p50">than</a>]</p>

					<p class="ctr">Itthaɱ sudaɱ pañcasatamattā therī bhikkhunīyo gāthāyo abhāsitthāti</p>

					<p class="f4"><span class="f3">[<a id="v127">127</a>]</span> Yassa maggaɱ na jānāsi āgatassa gatassa vā<br />
					Taɱ kuto āgataɱ puttaɱ mama putto ti rodasi.|| ||</p>

					<p class="f4"><span class="f3">[<a id="v128">128</a>]</span> Maggañ ca kho'ssa jānāsi āgatassa gatassa vā<br />
					Na naɱ samanu-socesi evaɱ dhammā hi pāṇīno.|| ||</p>

					<p class="f4"><span class="f3">[<a id="v129">129</a>]</span> Ayā-cito tato'gacchi ananuññāto ito gato<br />
					Kuto pi nūna āgantvā vasitvā katipāhakaɱ<br />
					Ito pi aññena-gato tato aññena gacchati.|| ||</p>

					<p class="f4"><span class="f3">[<a id="v130">130</a>]</span> Peto manussarūpena saɱsaranto gamissati,||<br />
					Yathāgato tathā gato kā tattha paridevanā.|| ||</p>

					<p class="f4"><span class="f3">[<a id="v131">131</a>]</span> Abbuhī vata me sallaɱ duddasaɱ hadayanissitaɱ<br />
					Yā me sokaparetāya puttasokaɱ vyapānudi.|| ||</p>

					<p class="f4"><span class="f3">[<a id="v132">132</a>]</span> Sājja abbūḷhasallāhaɱ nicchātā parinibbutā<br />
					Buddhaɱ Dhammañ ca Saŋghañ ca upemi saraṇaɱ muniɱ.|| ||</p>

					<p>&nbsp;</p>

					<p class="f4 ctr"><a id="p51" href="../../../../backmatter/indexes/sutta/kd/thig/idx_thig.htm#p51">51</a><br />
					<span class="c"><b>Vāseṭṭhi-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#LI">pts</a>][<a href="../../../../dhamma-vinaya/ati/kd/thig/thig.06.than.ati.htm#p51">than</a>]</p>

					<p class="ctr">Itthaɱ sudaɱ vāseṭṭhi therī gāthāyo ahāsiti</p>

					<p class="f4"><span class="f3">[<a id="v133">133</a>]</span> Puttasoken'ahaɱ aṭṭā khitta-cittā visaññinī,||<br />
					Naggā pakiṇṇakesi ca tena tena vicāri'haɱ.|| ||</p>

					<p class="f4"><span class="f3">[<a id="v134">134</a>]</span> Vīthi-saŋkāra-kūṭesu susāne rathiyāsu ca<br />
					Acariɱ tīṇi vassāni khuppipāsā-samappitā.|| ||</p>

					<p class="f4"><span class="f3">[<a id="v135">135</a>]</span> <a id="pg137"><span class="f2 g"><b>[137]</b></span></a>Ath'addasāsi Sugataɱ nagaraɱ Mithilaɱ gataɱ,||<br />
					Adantānaɱ dametāraɱ sambuddham akutobhayaɱ.|| ||</p>

					<p class="f4"><span class="f3">[<a id="v136">136</a>]</span> Saɱ-cittaɱ paṭiladdhāna vanditvāna upāvisiɱ<br />
					So me dhammam adesesi anukampāya Gotamo.|| ||</p>

					<p class="f4"><span class="f3">[<a id="v137">137</a>]</span> Tassa dhammaɱ suṇitvāna pabbajiɱ anagāriyaɱ<br />
					Yuñjantī satthu vacane sacchākāsiɱ padaɱ sivaɱ.|| ||</p>

					<p class="f4"><span class="f3">[<a id="v138">138</a>]</span> Sabbe sokā samucchinnā pahīnā etadantīkā<br />
					Pariññātā hi me vatthu yato sokāna-sambhavo.|| ||</p>

					<p>&nbsp;</p>

					<p class="f4 ctr"><a id="p52" href="../../../../backmatter/indexes/sutta/kd/thig/idx_thig.htm#p52">52</a><br />
					<span class="c"><b>Khemā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#LII">pts</a>]</p>

					<p class="ctr">Itthaɱ sudaɱ Khemā theri gāthāyo abhāsīti</p>

					<p class="f4"><span class="f3">[<a id="v139">139</a>]</span> Daharā tuvaɱ rūpavatī aham pi daharo yuvā,||<br />
					Pañcaŋgikena turiyena ehi Kheme ramāmase.|| ||</p>

					<p class="f4"><span class="f3">[<a id="v140">140</a>]</span> Iminā pūtikāyena āturena pabhaŋgunā<br />
					Ammiyāmi harāyāmi kāma-taṇhā samūhatā.|| ||</p>

					<p class="f4"><span class="f3">[<a id="v141">141</a>]</span> Sattisūḷūpamā-kāmā khandhānaɱ adhikuṭṭanā<br />
					Yaɱ tvaɱ kāmaratiɱ brūsi arati dāni sā mamaɱ.|| ||</p>

					<p class="f4"><span class="f3">[<a id="v142">142</a>]</span> Sabbaṭtha vihatā nandi tamokkhandho padālito<br />
					Evaɱ jānāhi pāpima nihato tvam'asi antaka.|| ||</p>

					<p class="f4"><span class="f3">[<a id="v143">143</a>]</span> Nakkhattāni namassantā aggiɱ paricaraɱ vane<br />
					Yathābhuccaɱ ajānantā bālā suddhiɱ amaññatha.|| ||</p>

					<p class="f4"><span class="f3">[<a id="v144">144</a>]</span> Ahañ ca kho namassantī sambuddhaɱ purusuttamaɱ<br />
					Parimuttā sabba-dukkhehi satthu-sāsanakārikā.|| ||</p>

					<p>&nbsp;</p>

					<p class="f4 ctr"><a id="p53" href="../../../../backmatter/indexes/sutta/kd/thig/idx_thig.htm#p53">53</a><br />
					<span class="c"><b>Sujātā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#LIII">pts</a>]</p>

					<p class="ctr">Itthaɱ sudaɱ sujātā theri gāthāyo abhāsīti</p>

					<p class="f4"><span class="f3">[<a id="v145">145</a>]</span> Alaɱ-katā suvasanā mālinī candanukkhitā<br />
					Sabbābharaṇasañchannā dāsīgaṇapurakkhatā.|| ||</p>

					<p class="f4"><span class="f3">[<a id="v146">146</a>]</span> Annaɱ pānañ ca ādāya khajjaɱ bhojjaɱ anappakaɱ<br />
					Gehato ni-k-khamitvāna uyyānam abhihārayiɱ.|| ||</p>

					<p class="f4"><span class="f3">[<a id="v147">147</a>]</span> <a id="pg138"><span class="f2 g"><b>[138]</b></span></a> Tattha ramitvā kīḷitvā āga-c-chanti sakaɱ gharaɱ<br />
					Vihāraɱ dakkhiɱ pavisiɱ Sākete Añjanaɱ vanaɱ.|| ||</p>

					<p class="f4"><span class="f3">[<a id="v148">148</a>]</span> Disvāna loka-pajjotaɱ vanditvāna upāvisiɱ||<br />
					So me dhammam-adesesi anukampāya cakkhumā.|| ||</p>

					<p class="f4"><span class="f3">[<a id="v149">149</a>]</span> Sutvā ca kho mahesissa saccaɱ sampaṭivijjh'ahaɱ<br />
					Tatth'eva virajaɱ dhammaɱ phussayiɱ amataɱ padaɱ.|| ||</p>

					<p class="f4"><span class="f3">[<a id="v150">150</a>]</span> Tato viññāta-Sad'Dhammā pabbajiɱ anagāriyaɱ<br />
					Tisso vijjā anuppattā amoghaɱ Buddha-sāsanaɱ.|| ||</p>

					<p>&nbsp;</p>

					<p class="f4 ctr"><a id="p54" href="../../../../backmatter/indexes/sutta/kd/thig/idx_thig.htm#p54">54</a><br />
					<span class="c"><b>Anopamā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#LIV">pts</a>][<a href="../../../../dhamma-vinaya/ati/kd/thig/thig.06.than.ati.htm#p54">than</a>]</p>

					<p class="ctr">Itthaɱ sudaɱ anopamā theri gāthāyo abhāsīti</p>

					<p class="f4"><span class="f3">[<a id="v151">151</a>]</span> Ucce kule ahaɱ jātā bahuvitte mah-addhane<br />
					Vaṇṇarūpena sampannā dhītā Majjhassa atrajā.|| ||</p>

					<p class="f4"><span class="f3">[<a id="v152">152</a>]</span> Patthitā rāja-puttehi seṭṭhi-puttehi gijjhitā<br />
					Pitu me pesayī dūtaɱ detha mayhaɱ Anopamaɱ.|| ||</p>

					<p class="f4"><span class="f3">[<a id="v153">153</a>]</span> Yattakaɱ tulitā esā tuyhaɱ dhītā Anopamā||<br />
					Tato aṭṭhaguṇaɱ dassaɱ hiraññaɱ ratanāni ca.|| ||</p>

					<p class="f4"><span class="f3">[<a id="v154">154</a>]</span> Sāhaɱ disvāna sambuddhaɱ lokajeṭṭhaɱ anuttaraɱ<br />
					Tassa pādāni vanditvā ekam-antaɱ upāvisiɱ.|| ||</p>

					<p class="f4"><span class="f3">[<a id="v155">155</a>]</span> So me dhammam-adesesi anukampāya Gotamo<br />
					Nisinnā āsane tasmiɱ phussayiɱ tatiyaɱ phalaɱ.|| ||</p>

					<p class="f4"><span class="f3">[<a id="v156">156</a>]</span> Tato kesāni chetvāna pabbajiɱ anagāriyaɱ<br />
					Sājja me sattami ratti yato taṇhā visositā.|| ||</p>

					<p>&nbsp;</p>

					<p class="f4 ctr"><a id="p55" href="../../../../backmatter/indexes/sutta/kd/thig/idx_thig.htm#p55">55</a><br />
					<span class="c"><b>Mahā-Pajāpatī-Gotamī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#LV">pts</a>]</p>

					<p class="ctr">Itthaɱ sudaɱ Mahā-Pajāpatigotami therī gāthāyo abhāsīti</p>

					<p class="f4"><span class="f3">[<a id="v157">157</a>]</span> Buddha vīra namo ty atthu sabba-sattānam uttama<br />
					Yo maɱ dukkhā pamocesi aññañ ca bahukaɱ janaɱ|| ||</p>

					<p class="f4"><span class="f3">[<a id="v158">158</a>]</span> Sabba-dukkaɱ pariññātaɱ hetu-taṇhā visositā<br />
					Ariy'aṭṭhaŋgiko maggo nirodhe pūsito mayā|| ||</p>

					<p class="f4"><span class="f3">[<a id="v159">159</a>]</span> <a id="pg139"><span class="f2 g"><b>[139]</b></span></a> Mātā putto pitā bhātā ayyakā ca pure ahuɱ<br />
					Yathābhuccaɱ ajānantī saɱsarī'haɱ anibbisaɱ.|| ||</p>

					<p class="f4"><span class="f3">[<a id="v160">160</a>]</span> Diṭṭho hi me so bhagavā antime'yaɱ samussayo<br />
					Vikkhiṇo jāti-saɱsāro n'atthi dāni puna-b-bhavo.|| ||</p>

					<p class="f4"><span class="f3">[<a id="v161">161</a>]</span> Āraddha-viriye pahit'atte niccaɱ daḷha-parakkame<br />
					Samagge sāvake passe esā Buddhāna vandanā.|| ||</p>

					<p class="f4"><span class="f3">[<a id="v162">162</a>]</span> Bahunnaɱ vata atthāya Māyā janayi Gotamaɱ<br />
					Vyādhi-maraṇa-tunnānaɱ dukkha-k-khandhaɱ vyapānudi.|| ||</p>

					<p>&nbsp;</p>

					<p class="f4 ctr"><a id="p56" href="../../../../backmatter/indexes/sutta/kd/thig/idx_thig.htm#p56">56</a><br />
					<span class="c"><b>Guttā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#LVI">pts</a>]</p>

					<p class="ctr">Itthaɱ sudaɱ guttā therī gāthāyo abhasiti.</p>

					<p class="f4"><span class="f3">[<a id="v163">163</a>]</span> Gutte yadatthaɱ pabbajjā hitvā puttaɱ pasuɱ samussayaɱ<br />
					Tam eva anubrūhehi mā cittassa vasaɱ gamī.|| ||</p>

					<p class="f4"><span class="f3">[<a id="v164">164</a>]</span> Cittena vañcitā sattā Mārassa visaye ratā<br />
					Aneka-jāti-saɱsāraɱ sandhāvanti aviddasū.|| ||</p>

					<p class="f4"><span class="f3">[<a id="v165">165</a>]</span> Kāma-c-chandañ ca vyāpādaɱ sakkāya-diṭṭhim eva ca<br />
					Sīl'abbata-parāmāsaɱ vicikicchañca pañcamaɱ.|| ||</p>

					<p class="f4"><span class="f3">[<a id="v166">166</a>]</span> Saŋyojanani etāni pajahitvāna bhikkhuni,||<br />
					Orambhāgamanīyāni na-y-idaɱ punar ehisi.|| ||</p>

					<p class="f4"><span class="f3">[<a id="v167">167</a>]</span> Rāgaɱ mānaɱ avijjañ ca uddhaccañ ca viVajjīya,||<br />
					Saŋyojanani chetvāna dukkhass'antaɱ karissasi.|| ||</p>

					<p class="f4"><span class="f3">[<a id="v168">168</a>]</span> Khepetvā jāti-saɱsāraɱ pariññāya puna-b-bhavaɱ<br />
					Diṭṭhe'va dhamme nicchātā upasantā carissasi.|| ||</p>

					<p>&nbsp;</p>

					<p class="f4 ctr"><a id="p57" href="../../../../backmatter/indexes/sutta/kd/thig/idx_thig.htm#p57">57</a><br />
					<span class="c"><b>Vijayā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/011.six.verses.htm#LVII">pts</a>]</p>

					<p class="ctr">Itthaɱ sudaɱ vijayā theri gāthāyo abhasīti</p>

					<p class="f4"><span class="f3">[<a id="v169">169</a>]</span> Catukkhattuɱ pañcakkhattuɱ vihārā upani-k-khamiɱ<br />
					Aladdhā cetaso santiɱ citte aVasa-vattinī.|| ||</p>

					<p class="f4"><span class="f3">[<a id="v170">170</a>]</span> Bhikkhunīɱ upasaŋkamma sakkaccaɱ paripucch'ahaɱ,||<br />
					Sā me dhammam adesesi dhātu āyatanāni ca.|| ||</p>

					<p class="f4"><span class="f3">[<a id="v171">171</a>]</span>  <a id="pg140"><span class="f2 g"><b>[140]</b></span></a> Cattāri ariya-saccānī indriyāni balāni ca<br />
					Bojjhaŋg'aṭṭh'aŋgikaɱ maggaɱ uttamatthassa pattiyā.|| ||</p>

					<p class="f4"><span class="f3">[<a id="v172">172</a>]</span> Tassāhaɱ vacanaɱ sutva karontī anusāsanīɱ,||<br />
					Rattiyā purime yāme pubba-jātim anussariɱ.|| ||</p>

					<p class="f4"><span class="f3">[<a id="v173">173</a>]</span> Rattiyā majjhime yāme dibba-cakkhuɱ visodhayiɱ,||<br />
					Rattiyā pacchime yāme tamok-khandhaɱ padālayiɱ.|| ||</p>

					<p class="f4"><span class="f3">[<a id="v174">174</a>]</span> Pīti-sukhena ca kāyaɱ pharitvā vihariɱ tadā,||<br />
					Sattamiyā pāde pasāremi tamok-khandhaɱ padāliyā.|| ||</p>

					<p class="ctr">Chakka-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr">Sattaka Nipāto</h4>

					<p>&nbsp;</p>

					<p class="f4 ctr"><a id="p58" href="../../../../backmatter/indexes/sutta/kd/thig/idx_thig.htm#p58">58</a><br />
					<span class="c"><b>Uttarā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/012.seven.verses.htm#LVIII">pts</a>]</p>

					<p class="ctr">Itthaɱ sudaɱ uttarā therī gāthāyo abhāsīti</p>

					<p class="f4"><span class="f3">[<a id="v175">175</a>]</span> Musalāni gahetvāna dhaññaɱ koṭṭenti mānavā,||<br />
					Puttadārāni posentā dhanaɱ vindanti mānavā.|| ||</p>

					<p class="f4"><span class="f3">[<a id="v176">176</a>]</span> Ghaṭetha Buddha-sāsane yaɱ katva nānutappati,||<br />
					Khippaɱ pādāni dhovitva ekam-antaɱ nisīdatha.|| ||</p>

					<p class="f4"><span class="f3">[<a id="v177">177</a>]</span> Cittaɱ upaṭṭha-petvāna ek'aggaɱ susamāhitaɱ,||<br />
					Paccavekkhatha sankhāre parato no ca attato.|| ||</p>

					<p class="f4"><span class="f3">[<a id="v178">178</a>]</span> Tassāhaɱ vacānaɱ sutvā Paṭācārānusāsaniɱ,||<br />
					pāde pakkhālayitvāna ekam-ante upāvisiɱ.|| ||</p>

					<p class="f4"><span class="f3">[<a id="v179">179</a>]</span> Rattiyā purime yāme pubba-jātim anussariɱ||<br />
					Rattiyā majjhime yāme dibba-cakkhuɱ visodhayiɱ.|| ||</p>

					<p class="f4"><span class="f3">[<a id="v180">180</a>]</span> Rattiyā pacchime yāme tamok-khandhaɱ padālayiɱ,||<br />
					Tevijjā atha vuṭṭhāmi katā te anusāsanī|| ||</p>

					<p class="f4"><span class="f3">[<a id="v181">181</a>]</span> Sakkaɱ va devā tidasā saɱgāme aparājitaɱ,||<br />
					Purakkhitvā vihissāmi tevijja'mhi anāsavā.|| ||</p>

					<p>&nbsp;</p>

					<p class="f4 ctr"><a id="p59" href="../../../../backmatter/indexes/sutta/kd/thig/idx_thig.htm#p59">59</a><br />
					<span class="c"><b>Cālā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/012.seven.verses.htm#LVIX">pts</a>]</p>

					<p class="ctr">Itthaɱ sudaɱ cālā therī gāthāyo abhāsiti</p>

					<p class="f4"><span class="f3">[<a id="v182">182</a>]</span> <a id="pg141"><span class="f2 g"><b>[141]</b></span></a> Satiɱ  upaṭṭha-petvāna bhikkhunī bhāvit'indriyā,||<br />
					Paṭivijjhiɱ padaɱ santaɱ sankhārūpasamaɱ sukhaɱ,|| ||</p>

					<p class="f4"><span class="f3">[<a id="v183">183</a>]</span> Kin nū uddissa muṇḍā samaṇī viya dissasi,||<br />
					Na ca rocesi pāsaṇḍe kim idaɱ carasi momuhā.|| ||</p>

					<p class="f4"><span class="f3">[<a id="v184">184</a>]</span> Ito bahiddhā pāsaṇḍā diṭṭhiyo upanissitā,||<br />
					Na te dhammaɱ vijananti na te dhammassa kovidā.|| ||</p>

					<p class="f4"><span class="f3">[<a id="v185">185</a>]</span> Atthi Sakyakule jāto Buddho appaṭipuggalo,||<br />
					So me dhammam adesesi diṭṭhinaɱ samati-k-kamaɱ.|| ||</p>

					<p class="f4"><span class="f3">[<a id="v186">186</a>]</span> Dukkhaɱ dukkha-samuppādaɱ dukkhassa ca ati-k-kamaɱ,||<br />
					Ariy'aṭṭhaŋgikaɱ maggaɱ dukkhūpasama-gāminaɱ.|| ||</p>

					<p class="f4"><span class="f3">[<a id="v187">187</a>]</span> Tassāhaɱ vacanaɱ sutvā vihariɱ sāsane ratā,||<br />
					Tisso vijjā anuppattā kataɱ Buddhassa sāsanaɱ|| ||</p>

					<p class="f4"><span class="f3">[<a id="v188">188</a>]</span> Sabbattha vihatā nandi tamokkhandho padālito||<br />
					Evaɱ jānāhi pāpima nihato tvam asi antakā.|| ||</p>

					<p>&nbsp;</p>

					<p class="f4 ctr"><a id="p60" href="../../../../backmatter/indexes/sutta/kd/thig/idx_thig.htm#p60">60</a><br />
					<span class="c"><b>Upacālā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/012.seven.verses.htm#LX">pts</a>]</p>

					<p class="ctr">Itthaɱ sudaɱ upacālātheri gāthāyo abhāsīti</p>

					<p class="f4"><span class="f3">[<a id="v189">189</a>]</span> Satimatī cakkhu-mati bhikkhunī bhāvit'indriyā,||<br />
					Paṭivijjhiɱ padaɱ santaɱ akāpurisasevitaɱ.|| ||</p>

					<p class="f4"><span class="f3">[<a id="v190">190</a>]</span> Kiɱ nu jātiɱ na rocesi jāto kāmāni bhuñjati,||<br />
					Bhuñjāhi kāma-ratiyo māhu pacch-ā-nutāpinī.|| ||</p>

					<p class="f4"><span class="f3">[<a id="v191">191</a>]</span> Jātassa maraṇaɱ hoti hattha-pādāna chedanaɱ||<br />
					Vadha-bandha-pariklesaɱ jāto dukkhaɱ nigacchati.|| ||</p>

					<p class="f4"><span class="f3">[<a id="v192">192</a>]</span> Attha Sakyakule jāto sambuddho aparājito,||<br />
					So me dhammam adesesi jātiyā samati-k-kamaɱ.|| ||</p>

					<p class="f4"><span class="f3">[<a id="v193">193</a>]</span> Dukkhaɱ dukkha-samuppādaɱ dukkhassa ca ati-k-kamaɱ,||<br />
					Ariy'aṭṭh'aŋgikaɱ maggaɱ dukkhūpasamagāminaɱ.|| ||</p>

					<p class="f4"><span class="f3">[<a id="v194">194</a>]</span> Tassāhaɱ vacanaɱ sutvā vihāraɱ sāsane ratā||<br />
					Tisso vijjā anuppattā kataɱ Buddhassa sāsanaɱ.|| ||</p>

					<p class="f4"><span class="f3">[<a id="v195">195</a>]</span>  <a id="pg142"><span class="f2 g"><b>[142]</b></span></a> Sabbattha vihatā nandi tamokkhandho padālito,||<br />
					Evaɱ jānāhi pāpima nihato tvam asi antakāti.|| ||</p>

					<p class="ctr">Sattaka-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Aṭṭhaka Nipāto</h4>

					<p>&nbsp;</p>

					<p class="f4 ctr"><a id="p61" href="../../../../backmatter/indexes/sutta/kd/thig/idx_thig.htm#p61">61</a><br />
					<span class="c"><b>Sīs-Ūpacālā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/013.eight.verses.htm#LXI">pts</a>]</p>

					<p class="ctr">Itthaɱ sudaɱ sīsūpacālā theri gāthāyo abhāsīti</p>

					<p class="f4"><span class="f3">[<a id="v196">196</a>]</span> Bhikkhunī sīla-sampannā indriyesu susaɱvutā,||<br />
					Adhigacche padaɱ santaɱ asecanakam ojavaɱ.|| ||</p>

					<p class="f4"><span class="f3">[<a id="v197">197</a>]</span> Tāvatiɱsā ca Yāmā ca Tusitā cāpi devatā||<br />
					Nimmāṇaratino devā ye devā Vasa-vattino,||<br />
					Tattha cittaɱ paṇidhehi yattha te vusitaɱ pure.|| ||</p>

					<p class="f4"><span class="f3">[<a id="v198">198</a>]</span> Tāvatiɱsā ca Yāmā ca Tusitā cāpi devatā,||<br />
					Nimmāṇaratino devā ye devā Vasa-vattino.|| ||</p>

					<p class="f4"><span class="f3">[<a id="v199">199</a>]</span> Kālaɱ kālaɱ bhavā bhavaɱ Sakkāyasmiɱ purakkhatā,||<br />
					avītivattā Sakkāyaɱ jāti-maraṇa-sārino.|| ||</p>

					<p class="f4"><span class="f3">[<a id="v200">200</a>]</span> Sabbo ādipito loko sabbo loko padipito,||<br />
					Sabbo pajjalito loko sabbo loko pakampito.|| ||</p>

					<p class="f4"><span class="f3">[<a id="v201">201</a>]</span> Akampitaɱ atuliyaɱ aputhujjanasevitaɱ,||<br />
					Buddho dhammaɱ me desesi tattha me nirato mano.|| ||</p>

					<p class="f4"><span class="f3">[<a id="v202">202</a>]</span> Tassa'haɱ vacanaɱ sutvā vihiɱ sāsane ratā,||<br />
					Tisso vijjā anuppattā kataɱ Buddhassa sāsanaɱ.|| ||</p>

					<p class="f4"><span class="f3">[<a id="v203">203</a>]</span> Sabbattha vihatā nandi tamokkhandho padālito,||<br />
					Evaɱ jānāhi pāpima nihato tvam asi antakā.|| ||</p>

					<p class="ctr">Aṭṭhaka-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Navaka Nipatā</h4>

					<p>&nbsp;</p>

					<p class="f4 ctr"><a id="p62" href="../../../../backmatter/indexes/sutta/kd/thig/idx_thig.htm#p62">62</a><br />
					<span class="c"><b>Vaḍḍha-mātā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/014.nine.verses.htm#LXII">pts</a>]</p>

					<p class="ctr">Itthaɱ sudaɱ vaḍḍhamātā therī gāthāyo abhāsiti</p>

					<p class="f4"><span class="f3">[<a id="v204">204</a>]</span> Mā su te Vaḍḍha lokamhi vanatho ahu kudācanaɱ,||<br />
					Mā puttaka puna-p-punaɱ ahu dukkhassa bhāgimā,|| ||</p>

					<p class="f4"><span class="f3">[<a id="v205">205</a>]</span>  <a id="pg143"><span class="f2 g"><b>[143]</b></span></a> Sukhaɱ hi Vaḍḍha munayo anejā chinnasaɱsayā,||<br />
					Sīti-bhūtā damappattā vihāranti anāsavā.|| ||</p>

					<p class="f4"><span class="f3">[<a id="v206">206</a>]</span> Teh'ānuciṇṇaɱ isibhi maggaɱ dassanapattiyā||<br />
					Dukkhass'antakiriyāya tvaɱ Vaḍḍha anubrūhaya.|| ||</p>

					<p class="f4"><span class="f3">[<a id="v207">207</a>]</span> Visāradā va bhaṇasi etam atthaɱ janetti me,||<br />
					Maññāmi nūna māmike vanatho te na vijjati.|| ||</p>

					<p class="f4"><span class="f3">[<a id="v208">208</a>]</span> Ye keci Vaḍḍha sankhārā hīnā-ukkaṭṭha-majjhimā'<br />
					Aṇū pi aṇumatto pi vanatho me na vijjati.|| ||</p>

					<p class="f4"><span class="f3">[<a id="v209">209</a>]</span> Sabbe me āsavā khīṇā appamattasasa jhāyato,||<br />
					Tisso vijjā anuppattā kataɱ Buddhassa sāsanaɱ.|| ||</p>

					<p class="f4"><span class="f3">[<a id="v210">210</a>]</span> Uḷāraɱ vata me mātā patodaɱ samavassari||<br />
					Paramattha-saɱhitā gāthā yathā pi anukampikā.|| ||</p>

					<p class="f4"><span class="f3">[<a id="v211">211</a>]</span> Tassāhaɱ vacanaɱ sutvā anusiṭṭhiɱ janettiyā,||<br />
					Dhamma-saɱvegam āpādiɱ yoga-k-khemassa pattiyā.|| ||</p>

					<p class="f4"><span class="f3">[<a id="v212">212</a>]</span> So'haɱ padhāna-pahit'atto rattin-divam atandito,||<br />
					Mātarā codito santo aphusiɱ santimuttamaɱ.|| ||</p>

					<p class="ctr">Navaka-Nipato Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Eka-Dasa Nipāto</h4>

					<p>&nbsp;</p>

					<p class="f4 ctr"><a id="p63" href="../../../../backmatter/indexes/sutta/kd/thig/idx_thig.htm#p63">63</a><br />
					<span class="c"><b>Kisā-Gotamī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/015.eleven.verses.htm#LXIII">pts</a>][<a href="../../../../dhamma-vinaya/ati/kd/thig/thig.10.than.dto.htm">than</a>][<a href="../../../../dhamma-vinaya/ati/kd/thig/thig.10.heck.ati.htm">heck</a>]</p>

					<p class="ctr">Itthaɱ sudaɱ kisa Gotamī therī gāthāyo abhāsīti</p>

					<p class="f4"><span class="f3">[<a id="v213">213</a>]</span> Kalyāṇa-mittatā muninā lokaɱ ādissa vaṇṇitā,||<br />
					Kalyāṇa-mitte bhajamāno api bālo paṇḍito assa.|| ||</p>

					<p class="f4"><span class="f3">[<a id="v214">214</a>]</span> Bhajitabbā sappurisā paññā tathā pavaḍḍhati bhajantānaɱ,||<br />
					Bhajamāno sappurise sabbehi pi dukkhehi mucceyya.|| ||</p>

					<p class="f4"><span class="f3">[<a id="v215">215</a>]</span> Dukkhañ ca vijāneyya dukkhassa ca samudayaɱ||<br />
					Nirodhañ ca Aṭṭhaŋgikaɱ Maggaɱ Cattāri Ariya-saccāni.|| ||</p>

					<p class="f4"><span class="f3">[<a id="v216">216</a>]</span> <a id="pg144"><span class="f2 g"><b>[144]</b></span></a> Dukkho  itthi-bhāvo akkhāto purisa-damma-sārathinā,||<br />
					Sapattikam pi dukkhaɱ appekaccā sakiɱ vijātāyo.|| ||</p>

					<p class="f4"><span class="f3">[<a id="v217">217</a>]</span> Gale apakantanti sukhumāliniyo visāni khādanti,||<br />
					Janamārakamajjhagatā ubho pi vyasanāni anubhonti.|| ||</p>

					<p class="f4"><span class="f3">[<a id="v218">218</a>]</span> Upavijaññā gacchanti addasāhaɱ patiɱ mataɱ panthe<br />
					Vijāyitvāna appattāhaɱ sakaɱ gehaɱ.|| ||</p>

					<p class="f4"><span class="f3">[<a id="v219">219</a>]</span> Dve puttā kālaŋkatā patī ca panthe mato kapaṇikāya,||<br />
					Mātā pitā ca bhātā ḍayhanti ca eka-cita-kāyaɱ.|| ||</p>

					<p class="f4"><span class="f3">[<a id="v220">220</a>]</span> Khīṇakuline kapaṇe anubhūtaɱ te dukkhaɱ aparimāṇaɱ<br />
					Assu ca te pavattaɱ bahūni jāti-sahassāni,|| ||</p>

					<p class="f4"><span class="f3">[<a id="v221">221</a>]</span> Passiɱ taɱ susānamajjhe atho pi khāditāni puttamaɱsāni<br />
					Hatakulikā sabbagarahitā mata-patikā amataɱ adhigacchiɱ.|| ||</p>

					<p class="f4"><span class="f3">[<a id="v222">222</a>]</span> Bhāvito me maggo ariyo aṭṭhaŋgiko amata-gāmi||<br />
					Nibbānaɱ sacchikataɱ dhammādāsaɱ apekkhi'haɱ.|| ||</p>

					<p class="f4"><span class="f3">[<a id="v223">223</a>]</span> Aham amhi kantasallā ohita-bhārā kataɱ hi karaṇiyaɱ,||<br />
					Kisāgotami therī su-vimutta-cittā imaɱ bhaṇi ti.|| ||</p>

					<p class="ctr">Ekā-dasa-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Dvā-Dasa Nipāto</h4>

					<p>&nbsp;</p>

					<p class="f4 ctr"><a id="p64" href="../../../../backmatter/indexes/sutta/kd/thig/idx_thig.htm#p64">64</a><br />
					<span class="c"><b>Uppalavaṇṇā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/016.twelve.verses.htm#LXIV">pts</a>]</p>

					<p class="ctr">Itthaɱ sudaɱ uppalavaṇṇā therī gāthāyo abhāsīti</p>

					<p class="f4"><span class="f3">[<a id="v224">224</a>]</span> Ubho mātā ca dhītā ca mayaɱ āsuɱ sapattiyo||<br />
					Tassā me ahu saɱvego abbhuto lomahaɱsano.|| ||</p>

					<p class="f4"><span class="f3">[<a id="v225">225</a>]</span> Dhi-r-atthu kāmā asucī duggandhā bahu-kaṇṭakā,||<br />
					Yattha mātā ca dhītā ca sabhariyā mayaɱ ahuɱ.|| ||</p>

					<p class="f4"><span class="f3">[<a id="v226">226</a>]</span> <a id="pg145"><span class="f2 g"><b>[145]</b></span></a> Kāmesv'ādīnavaɱ disvā nekkhammaɱ daḷha-khemato,||<br />
					Sā pabbajiɱ Rājagahe agārasmā anagāriyaɱ.|| ||</p>

					<p class="f4"><span class="f3">[<a id="v227">227</a>]</span> Pubbe-nivāsaɱ jānāmi dibba-cakkhuɱ visodhitaɱ,||<br />
					Ceto-paricca ñāṇañ ca sota-dhātu visodhitā.|| ||</p>

					<p class="f4"><span class="f3">[<a id="v228">228</a>]</span> Iddhī pi me sacchi-katā patto me āsavakkheyo,||<br />
					Cha me abhiññā sacchi-katā kataɱ Buddhassa sāsanaɱ.|| ||</p>

					<p class="f4"><span class="f3">[<a id="v229">229</a>]</span> Iddhiyā abhinimmitvā caturassaɱ rathaɱ ahaɱ,||<br />
					Buddhassa pāde vanditvā lokanāthassa sirīmato.|| ||</p>

					<p class="f4"><span class="f3">[<a id="v230">230</a>]</span> Supupphitaggaɱ upagamma pādapaɱ<br />
					Ekā tuvaɱ tiṭṭhasi rukkha-mūle,||<br />
					Na cāpi te dutiyo atthi koci<br />
					Na tvaɱ bāle bhāyasi dhuttakānaɱ.|| ||</p>

					<p class="f4"><span class="f3">[<a id="v231">231</a>]</span> Sataɱ sahassāna pi dhuttakānaɱ<br />
					Samāgatā edisakā bhaveyyuɱ<br />
					Lomaɱ na iñje na pi sampavedhe<br />
					Kiɱ me tuvaɱ Māra karissas'eko.|| ||</p>

					<p class="f4"><span class="f3">[<a id="v232">232</a>]</span> Esā antara-dhāyāmi kucchiɱ vā pavisāmi te<br />
					Bhamukantare tiṭṭhāmi tiṭṭhantiɱ maɱ na dakkhasi.|| ||</p>

					<p class="f4"><span class="f3">[<a id="v233">233</a>]</span> Citta'mhi vasī-bhūtāhaɱ iddhi-pādā subhāvitā,||<br />
					Cha me abhiññā sacchi-katā kataɱ Buddhassa sāsanaɱ.|| ||</p>

					<p class="f4"><span class="f3">[<a id="v234">234</a>]</span> Sattisūlūpamā kāmā khandhānaɱ adhikuṭṭanā,||<br />
					Yaɱ tvaɱ kāmaratiɱ brūsi aratī dāni sā mama.|| ||</p>

					<p class="f4"><span class="f3">[<a id="v235">235</a>]</span> Sabbattha vihatā nandi tamokkhandho padālito,||<br />
					Evaɱ jānāhi pāpima nihato tvam asi antakā ti.|| ||</p>

					<p class="ctr">Dvā-dasa-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Soḷasa Nipāto</h4>

					<p>&nbsp;</p>

					<p class="f4 ctr"><a id="p65" href="../../../../backmatter/indexes/sutta/kd/thig/idx_thig.htm#p65">65</a><br />
					<span class="c"><b>Puṇṇikā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/017.sixteen.verses.htm#LXV">pts</a>][<a href="../../../../dhamma-vinaya/ati/kd/thig/thig.12.than.ati.htm">than</a>]</p>

					<p class="ctr">Itthaɱ sudaɱ puṇṇā therī gāthāyo abhāsīti</p>

					<p class="f4"><span class="f3">[<a id="v236">236</a>]</span> Udaka-āhari ahaɱ sīte sadā udakam otariɱ,||<br />
					Ayyānaɱ daṇḍa-bhayabhītā vācā-dosa-bhayadditā.|| ||</p>

					<p class="f4"><span class="f3">[<a id="v237">237</a>]</span> Kassa brāhmaṇa tvaɱ bhīto sadā udakam otari,||<br />
					Vedhamānehi gattehi sītaɱ vedayase bhūsaɱ.|| ||</p>

					<p class="f4"><span class="f3">[<a id="v238">238</a>]</span> Jānantī ca tuvaɱ bhoti Puṇṇike paripucchasi,||<br />
					Karontaɱ kusalaɱ kammaɱ rudhantaɱ kamma pāpakaɱ.|| ||</p>

					<p class="f4"><span class="f3">[<a id="v239">239</a>]</span> Yo ca vuḍḍho daharo vā pāpa-kammaɱ pakubbati,||<br />
					Udakābhisecanā so pi pāpa-kammā pamuccati.|| ||</p>

					<p class="f4"><span class="f3">[<a id="v240">240</a>]</span> Ko nu te idam akkhāsi ajānantassa ajānato,||<br />
					Udakābhisecanā nāma pāpa-kammā pamuccati.|| ||</p>

					<p class="f4"><span class="f3">[<a id="v241">241</a>]</span> Saggaɱ nūna gamissanti sabbe maṇḍukakacchapā,||<br />
					Nāgā ca suɱsumārā ca ye c'aññe udake-carā.|| ||</p>

					<p class="f4"><span class="f3">[<a id="v242">242</a>]</span> Orabbhikā sūkarikā macchakā miga-bandhakā,||<br />
					Corā ca vajjhaghātā ca ye c'aññe pāpa-kammino,||<br />
					Udakābhisecanā te pi pāpa-kammā pamuccare.|| ||</p>

					<p class="f4"><span class="f3">[<a id="v243">243</a>]</span> Sace imā nadiyo te pāpaɱ pubbe-kataɱ vaheyyuɱ,||<br />
					Puññaɱ p'imā vaheyyuɱ tena tvaɱ paribāhiro assa.|| ||</p>

					<p class="f4"><span class="f3">[<a id="v244">244</a>]</span> Yassa brāhmaṇa tvaɱ bhīto sadā udakam otari,||<br />
					Tam eva brahme mā kāsi mā te sītaɱ chaviɱ hane.|| ||</p>

					<p class="f4"><span class="f3">[<a id="v245">245</a>]</span> Kummaggaɱ paṭipannaɱ maɱ ariya-maggaɱ samānayi,||<br />
					Udakābhisecanaɱ bhoti imaɱ sāṭaɱ dadāmi te.|| ||</p>

					<p class="f4"><span class="f3">[<a id="v246">246</a>]</span> Tuyh'eva sāṭako hotu nāhaɱ icchāmi sāṭakaɱ,||<br />
					Sace bhāyasi dukkhassa sace te dukkham appiyaɱ.|| ||</p>

					<p class="f4"><span class="f3">[<a id="v247">247</a>]</span> <a id="pg147"><span class="f2 g"><b>[147]</b></span></a> Mā kāsi  pāpakaɱ kammaɱ āvī vā yadi vā raho,||<br />
					Sace ca pāpakaɱ kammaɱ karissasi karosi vā.|| ||</p>

					<p class="f4"><span class="f3">[<a id="v248">248</a>]</span> Na te dukkhā pamutty atthi upeccāpi palāyato,||<br />
					Sace bhāsasi dukkhassa sace te dukkham appiyaɱ.|| ||</p>

					<p class="f4"><span class="f3">[<a id="v249">249</a>]</span> Upehi Buddhaɱ saraṇaɱ Dhammaɱ Saŋghañ ca tādinaɱ,||<br />
					Samādiyāhi sīlāni taɱ te atthāya hehiti.|| ||</p>

					<p class="f4"><span class="f3">[<a id="v250">250</a>]</span> Upemi Buddhaɱ saraṇaɱ Dhammaɱ Saŋghañca tādinaɱ,||<br />
					Samādiyāmi sīlāni tam me atthāya hehiti.|| ||</p>

					<p class="f4"><span class="f3">[<a id="v251">251</a>]</span> Brahma-bandhu pure āsiɱ ajj'amhi saccaɱ brāhmaṇo,||<br />
					Tevijjo veda-sampanno sotthiyo c'amhi n'hātako.|| ||</p>

					<p class="ctr">Soḷasa-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Vīsati Nipāto</h4>

					<p>&nbsp;</p>

					<p class="f4 ctr"><a id="p66" href="../../../../backmatter/indexes/sutta/kd/thig/idx_thig.htm#p66">66</a><br />
					<span class="c"><b>Ambapālī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/018.twenty.verses.htm#LXVI">pts</a>][<a href="../../../../dhamma-vinaya/ati/kd/thig/thig.13.than.ati.htm#p66">than</a>]</p>

					<p class="ctr">Itthaɱ sudaɱ ambapālī therī gāthāyo abhāsīti</p>

					<p class="f4"><span class="f3">[<a id="v252">252</a>]</span> Kāḷakā bhamara-vaṇṇasādisā vellitaggā mama muddhajā ahuɱ,||<br />
					Te jarāya sāṇavākasādisā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v253">253</a>]</span> Vāsito va surabhīkaraṇḍako pupphapūraɱ mama uttamaŋgabhu,||<br />
					Taɱ jarāya sasalomagandhikaɱ sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v254">254</a>]</span> Kānanaɱ va sahitaɱ suropitaɱ Kocchasūcivicitaggasobhitaɱ,||<br />
					Taɱ jarāya viralaɱ tahiɱ tahiɱ sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v255">255</a>]</span> Saṇhakhandhana-suvaṇṇa-maṇḍitaɱ sobhate su veṇīhi alaŋkataɱ,||<br />
					<a id="pg148"><span class="f2 g"><b>[148]</b></span></a> Taɱ  jarāya khalati siraɱ kataɱ sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v256">256</a>]</span> Citta-kāra-sukatā va lekhitā sobhate su bhamukā pure mama,||<br />
					Tā jarāya valīhi palambitā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v257">257</a>]</span> Bhassarā surucirā yathā maṇi nettā'hesuɱ abhinīla-m-ayatā,||<br />
					Te jarāy'abhihatā na sobhatā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v258">258</a>]</span> Saṇhatuŋgasadisī ca nāsikā sobhate su abhiyobbanaɱ pati<br />
					Sā jarāya uppakūlitā viya sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v259">259</a>]</span> Kaŋkaṇaɱ va sukataɱ suniṭṭhitaɱ sobhate su mama kaṇṇapāḷiyo<br />
					Tā jarāya valīhi palambitā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v260">260</a>]</span> Pattalimakula-vaṇṇasādisā sobhate su dantā pure mama<br />
					Te jarāya khaṇḍā yava pītakā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v261">261</a>]</span> Kānanasmiɱ vana-saṇḍacāriṇī kokilā va madhuraɱ nikūjitaɱ<br />
					Taɱ jarāya khalitaɱ tahiɱ tahiɱ sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v262">262</a>]</span> Saṇhakampurī va suppamajjitā sobhate su gīvā pure mama<br />
					Sā jarāyaya bhaggā vināsitā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v263">263</a>]</span> <a id="pg149"><span class="f2 g"><b>[149]</b></span></a> Vaṭṭapalighasadisopamā ubho sobhate su bāhā pure mama<br />
					Tā jarāya yathā pāṭali dubbalikā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v264">264</a>]</span> Saṇha-muddika-suvaṇṇa-maṇḍitā sobhate su hatthā pure mama<br />
					Te jarāya yatha mūla-mūlikā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v265">265</a>]</span> Pīnavaṭṭa pahituggatā ubho sobhate su thanakā pure mama<br />
					Te rindī va lambanti'nodakā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v266">266</a>]</span> Kañcanassa phalanaɱ va sumaṭṭaɱ sobhate su kāyo pure mama<br />
					So valīhi sukhumāhi otato sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v267">267</a>]</span> Nāga-bhogasa-disopamā ubho sobhate su ūru pure mama<br />
					Te jarāya yatha veḷunāḷiyo sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v268">268</a>]</span> Saṇhanūpura-suvaṇṇa-maṇḍitā sobhate su jaŋghā pure mama<br />
					Tā jarāya tiladaṇḍakā-r-iva sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v269">269</a>]</span> Tūlapuṇṇasa-disopamā ubho sobhate su pādā pure mama<br />
					Te jarāya phuṭikā valīmatā sacca-vādi-vacanaɱ anaññathā.|| ||</p>

					<p class="f4"><span class="f3">[<a id="v270">270</a>]</span> Ediso ahu ayaɱ samussayo jajjaro bahu-dukhānam ālayo<br />
					<a id="pg150"><span class="f2 g"><b>[150]</b></span></a> So'palepapatito jarāghāro sacca-vādi-vacanaɱ anaññathā.|| ||</p>

					<p>&nbsp;</p>

					<p class="f4 ctr"><a id="p67" href="../../../../backmatter/indexes/sutta/kd/thig/idx_thig.htm#p67">67</a><br />
					<span class="c"><b>Rohiṇī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/018.twenty.verses.htm#LXVII">pts</a>][<a href="../../../../dhamma-vinaya/ati/kd/thig/thig.13.than.ati.htm#p67">than</a>]</p>

					<p class="ctr">Itthaɱ sudaɱ rohiṇī therī gāthāyo abhāsīti</p>

					<p class="f4"><span class="f3">[<a id="v271">271</a>]</span> Samaṇā ti bhoti maɱ vipassi samaṇā ti paṭibujjhasi<br />
					Samaṇānam eva kittesi samaṇī nūna bhavissasi.|| ||</p>

					<p class="f4"><span class="f3">[<a id="v272">272</a>]</span> Vipulaɱ annañ ca pānañ ca samaṇānaɱ pavecchasi<br />
					Rohiṇī'dāni pucchāmi kena te samaṇā piyā?|| ||</p>

					<p class="f4"><span class="f3">[<a id="v273">273</a>]</span> Akamma-kāmā alasā paradattopajīvino<br />
					āsaɱsukā sādukāmā kena te samaṇā piyā?|| ||</p>

					<p class="f4"><span class="f3">[<a id="v274">274</a>]</span> Cirassaɱ vata man tāta samaṇānaɱ paripucchasi<br />
					Tesaɱ te kittayissāmi paññā-sīla-parakkamaɱ.|| ||</p>

					<p class="f4"><span class="f3">[<a id="v275">275</a>]</span> Kamma-kāmā analasā kamma-seṭṭhassa kārakā<br />
					Rāgaɱ dosaɱ pajahanti tena me samaṇā piyā.|| ||</p>

					<p class="f4"><span class="f3">[<a id="v276">276</a>]</span> Tīṇi pāpassa mūlāni dhunanti suci kārino<br />
					Sabba-pāpaɱ pahīn'esaɱ tena me samaṇā piyā.|| ||</p>

					<p class="f4"><span class="f3">[<a id="v277">277</a>]</span> Kāya-kamma suci nesaɱ vacī-kammaɱ ca tādisaɱ<br />
					Mano-kamma suci nesaɱ tena me samaṇā piyā.|| ||</p>

					<p class="f4"><span class="f3">[<a id="v278">278</a>]</span> Vimalā saŋkhamuttā'va suddhā santarabāhirā<br />
					Puṇṇā sukkāna dhammānaɱ tena me samaṇā piyā.|| ||</p>

					<p class="f4"><span class="f3">[<a id="v279">279</a>]</span> Bahu-s-sutā dhammaddharā ariyā dhamma-jīvino<br />
					Atthaɱ Dhammañ ca desenti tena me samaṇā piyā.|| ||</p>

					<p class="f4"><span class="f3">[<a id="v280">280</a>]</span> Bahu-s-sutā dhammaddharā ariyā dhamma-jīvino<br />
					Ekagga-cittā satimanto tena me samaṇā piyā.|| ||</p>

					<p class="f4"><span class="f3">[<a id="v281">281</a>]</span> Dūraŋgamā satimanto mantabhāṇī anuddhatā<br />
					Dukkhass'antaɱ pajānanti tena me samaṇā piyā.|| ||</p>

					<p class="f4"><span class="f3">[<a id="v282">282</a>]</span> Yamhā gāmā pakkamanti ne vilokenti niñcanaɱ<br />
					Anapekkhā va gacchanti tena me samaṇā piyā.|| ||</p>

					<p class="f4"><span class="f3">[<a id="v283">283</a>]</span> <a id="pg151"><span class="f2 g"><b>[151]</b></span></a> Na te saɱ koṭṭhe osenti na kumbhiɱ na khalopiyaɱ<br />
					Pariniṭṭhitam esānā tena me samaṇā piyā.|| ||</p>

					<p class="f4"><span class="f3">[<a id="v284">284</a>]</span> Na te hiraññaɱ gaṇhanti na suvaṇṇaɱ na rūpiyaɱ<br />
					Paccuppannena yāpenti tena me samaṇā piyā.|| ||</p>

					<p class="f4"><span class="f3">[<a id="v285">285</a>]</span> Nānākulā pabbajitā nānājana-padehi ca<br />
					Aññamaññaɱ piyāyanti tena me samaṇā piyā.|| ||</p>

					<p class="f4"><span class="f3">[<a id="v286">286</a>]</span> Atthāya vata no bhoti kule jātā si Rohiṇī<br />
					Saddhā Buddhe ca Dhamme ca Saŋghe ca tibba-gāravā.|| ||</p>

					<p class="f4"><span class="f3">[<a id="v287">287</a>]</span> Tuvaɱ h'etaɱ pajānāsi puñña-k-khettaɱ anuttaraɱ<br />
					Amham pi ca ete samaṇā patigaṇhanti dakkhiṇaɱ<br />
					Patiṭṭhito h'ettha yañño vipulo no bhavissati.|| ||</p>

					<p class="f4"><span class="f3">[<a id="v288">288</a>]</span> Sace bhāyasi dukkhassa sace te dukkham appiyaɱ<br />
					Upehi saraṇaɱ Buddhaɱ Dhammaɱ Saŋghañ ca tādinaɱ,||<br />
					Samādiyāhi sīlāni taɱ te atthāya hehiti.|| ||</p>

					<p class="f4"><span class="f3">[<a id="v289">289</a>]</span> Upemi saraṇaɱ Buddhaɱ Dhammaɱ Saŋghañ ca tādinaɱ,||<br />
					Samādiyāhi sīlāni taɱ me atthāya hehiti.|| ||</p>

					<p class="f4"><span class="f3">[<a id="v290">290</a>]</span> Brahmabandhu pure āsiɱ so idāni'mhi brāhmaṇo<br />
					Tevijjo sotthiyo c'amhi vedagū c'amhi nhātako.|| ||</p>

					<p>&nbsp;</p>

					<p class="f4 ctr"><a id="p68" href="../../../../backmatter/indexes/sutta/kd/thig/idx_thig.htm#p68">68</a><br />
					<span class="c"><b>Cāpā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/018.twenty.verses.htm#LXVIII">pts</a>]</p>

					<p class="ctr">Itthaɱ sudaɱ cāpā therī gāthāyo abhāsīti</p>

					<p class="f4"><span class="f3">[<a id="v291">291</a>]</span> Laṭṭhi-hattho pure āsī so dāni migaluddako,||<br />
					āsāya palipā ghorā nāsakkhiɱ pāram etase.|| ||</p>

					<p class="f4"><span class="f3">[<a id="v292">292</a>]</span> Sumuttaɱ maɱ maññamānā Cāpā puttam atosayī,||<br />
					Cāpāya bandhanaɱ chchetvā pabbajissaɱ puno-m-ahaɱ.|| ||</p>

					<p class="f4"><span class="f3">[<a id="v293">293</a>]</span> Mā me kujjha mahā-vīra mā me kujjha mahā-munī,||<br />
					Na hi ko'dhaparetassa suddhi atthi kuto tapo.|| ||</p>

					<p class="f4"><span class="f3">[<a id="v294">294</a>]</span> <a id="pg12"><span class="f2 g"><b>[152]</b></span></a> Pakkamissaɱ ca Nālāto ko'dha Nālāya vacchati,||<br />
					Bandhantī itthi-rūpena samaṇe dhamma-jīvino.|| ||</p>

					<p class="f4"><span class="f3">[<a id="v295">295</a>]</span> Ehi Kāḷa nivattassu bhuñja kāme yathā pure<br />
					Ahañ ca te vasī katā ye ca me santi ñātakā.|| ||</p>

					<p class="f4"><span class="f3">[<a id="v296">296</a>]</span> Etto c'eva catubbhāgaɱ yathā bhāsasi tvaɱ Cāpe<br />
					Tayi rattassa posassa uḷāraɱ vata taɱ siyā.|| ||</p>

					<p class="f4"><span class="f3">[<a id="v297">297</a>]</span> Kāḷa'ŋginiɱ va takkāriɱ pupphitaɱ girimuddhanī<br />
					Phullaɱ dāḷikalaṭṭhiɱ va anto dīpe va pāṭaḷiɱ.|| ||</p>

					<p class="f4"><span class="f3">[<a id="v298">298</a>]</span> Haricandanalittaŋgiɱ kāsikuttamadhāriṇiɱ<br />
					Taɱ maɱ rūpavatiɱ santiɱ kassa ohāya gacchasi.|| ||</p>

					<p class="f4"><span class="f3">[<a id="v299">299</a>]</span> Sākuntiko va sakuṇiɱ yathā bandhitum icchati,||<br />
					āharimena rūpena na maɱ tvaɱ bādhayissasi.|| ||</p>

					<p class="f4"><span class="f3">[<a id="v300">300</a>]</span> Imaɱ ca me puttaphalaɱ Kāḷa uppāditaɱ tayā,||<br />
					Taɱ maɱ puttavatiɱ santiɱ kassa ohāya gacchasi.|| ||</p>

					<p class="f4"><span class="f3">[<a id="v301">301</a>]</span> Jahanti putte sappaññā tato ñātī tato dhanaɱ,||<br />
					Pabbajanti mahāvīrā nāgo chetvā va bandhanaɱ.|| ||</p>

					<p class="f4"><span class="f3">[<a id="v302">302</a>]</span> Idāni te imaɱ puttaɱ daṇḍena churikāya vā,||<br />
					Bhūmiyaɱ vā nisumbheyyaɱ puttasokā na gacchasi.|| ||</p>

					<p class="f4"><span class="f3">[<a id="v303">303</a>]</span> Sace putaɱ sigālānaɱ kukkurānaɱ padāhisi,||<br />
					Na maɱ puttakate jammī, punar āvattayissasi.|| ||</p>

					<p class="f4"><span class="f3">[<a id="v304">304</a>]</span> Handa kho dāni bhaddan te kuhiɱ Kāḷa gamissasi,||<br />
					<a id="pg153"><span class="f2 g"><b>[153]</b></span></a> Katamaɱ gāmaɱ nigamaɱ nagaraɱ rājadhāniyo.|| ||</p>

					<p class="f4"><span class="f3">[<a id="v305">305</a>]</span> Ahumha pubbe gaṇino assamaṇā samaṇamānino,||<br />
					Gāmena gāmaɱ vicarimha nagare rājadhāniyo.|| ||</p>

					<p class="f4"><span class="f3">[<a id="v306">306</a>]</span> Eso hi bhagavā Buddho nadiɱ Nerañjaraɱ pati,||<br />
					Sabba-dukkhappahānāya dhammaɱ deseti pāṇinaɱ<br />
					Tassāhaɱ santike gacchaɱ so me satthā bhavissati.|| ||</p>

					<p class="f4"><span class="f3">[<a id="v307">307</a>]</span> Vandanaɱ dāni vajjāsi lokanāthaɱ anuttaraɱ<br />
					Padakkhiṇañ ca katvāna ādiseyyāsi dakkhiṇaɱ.|| ||</p>

					<p class="f4"><span class="f3">[<a id="v308">308</a>]</span> Etaɱ kho labbham amhehi yathā bhasasi tvaɱ Cāpe<br />
					Vandanaɱ dāni te vajjaɱ lokanāthaɱ anuttaraɱ,||<br />
					Padakkhiṇañ ca katvāna ādisissāmi dakkhiṇaɱ.|| ||</p>

					<p class="f4"><span class="f3">[<a id="v309">309</a>]</span> Tato ca Kālo pakkāmi nadiɱ Nerañjaraɱ pati,||<br />
					So addasāsi sambuddhaɱ desentaɱ amataɱ padaɱ.|| ||</p>

					<p class="f4"><span class="f3">[<a id="v310">310</a>]</span> Dukkhaɱ dukkha-samuppādaɱ dukkhassa ca ati-k-kamaɱ,||<br />
					Ariy'aṭṭh'aŋgikaɱ maggaɱ dukkhūpasamagāminaɱ.|| ||</p>

					<p class="f4"><span class="f3">[<a id="v311">311</a>]</span> Tassa pādāni vanditvā katvāna taɱ padakkhiṇaɱ,||<br />
					Cāpāya ādisitvāna pabbaji anagāriyaɱ||<br />
					Tisso vijjā anuppattā kataɱ Buddhassa sāsananti.|| ||</p>

					<p>&nbsp;</p>

					<p class="f4 ctr"><a id="p69" href="../../../../backmatter/indexes/sutta/kd/thig/idx_thig.htm#p69">69</a><br />
					<span class="c"><b>Sundarī-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/018.twenty.verses.htm#LXIX">pts</a>]</p>

					<p class="ctr">Itthaɱ sudaɱ sundarī therī gāthāyo abhāsīti</p>

					<p class="f4"><span class="f3">[<a id="v312">312</a>]</span> Petāni bhoti puttāni khādamānā tuvaɱ pure<br />
					Tuvaɱ divā ca ratto ca atīva paritappasi.|| ||</p>

					<p class="f4"><span class="f3">[<a id="v313">313</a>]</span> Sājja sabbāni khāditvā sata puttāni brāhmaṇī,||<br />
					Vāseṭṭhi kena vaṇṇena na bāḷhaɱ paritappasi.|| ||</p>

					<p class="f4"><span class="f3">[<a id="v314">314</a>]</span> Bahūni puttasatāni ñātiSaŋghasatāni ca<br />
					Khāditāni atītaɱse mama tuyhaɱ ca brāhmaṇa.|| ||</p>

					<p class="f4"><span class="f3">[<a id="v315">315</a>]</span> Sāhaɱ nissaraṇaɱ ñatvā jātiyā maraṇassa ca<br />
					Na socāmi na rodāmi na c'ahaɱ paritappāmi.|| ||</p>

					<p class="f4"><span class="f3">[<a id="v316">316</a>]</span> <a id="pg154"><span class="f2 g"><b>[154]</b></span></a> Abbhutaɱ vata Vāseṭṭhi vācaɱ bhāsasi edisiɱ,||<br />
					Kassa tvaɱ dhammam aññāya giraɱ bhāsasi edisaɱ.|| ||</p>

					<p class="f4"><span class="f3">[<a id="v317">317</a>]</span> Esa brāhmaṇa sambuddho nagaraɱ Mithilaɱ pati,||<br />
					Sabba-dukkhappahānāya dhammaɱ desesi pāṇinaɱ.|| ||</p>

					<p class="f4"><span class="f3">[<a id="v318">318</a>]</span> Tassaɱ brāhmaṇa arahato dhammaɱ sutvā nirūpadhiɱ,||<br />
					Tattha viññātasad'dhammā puttasokaɱ vyapānudiɱ.|| ||</p>

					<p class="f4"><span class="f3">[<a id="v319">319</a>]</span> So aham pi gamissāmi nagaraɱ Mithilaɱ pati,||<br />
					App eva maɱ so bhagavā sabba-dukkhā pamocaye,|| ||</p>

					<p class="f4"><span class="f3">[<a id="v320">320</a>]</span> Addasa brāhmaṇo Buddhaɱ vippamuttaɱ nirūpadhiɱ.||<br />
					tassa dhammam adesesi muni dukkhassa pāragū.|| ||</p>

					<p class="f4"><span class="f3">[<a id="v321">321</a>]</span> Dukkhaɱ dukkha-samuppādaɱ dukkhassa ca ati-k-kamaɱ,||<br />
					Ariya aṭṭhaŋgikaɱ maggaɱ dukkhūpasamagāminaɱ.|| ||</p>

					<p class="f4"><span class="f3">[<a id="v322">322</a>]</span> Tattha viññāta-Sad'Dhammo pabbajjaɱ samarocayi,||<br />
					Sujāto tīhi rattihi tisso vijjā aphassayī.|| ||</p>

					<p class="f4"><span class="f3">[<a id="v323">323</a>]</span> Ehi sārathi gacchāhi rathaɱ nīyādiyāhi'maɱ,||<br />
					ārogyaɱ brāhmaṇiɱ vajjā pabbajito dāni brāhmaṇo,||<br />
					Sujāto tīhi rattihi tisso vijjā aphassayi.|| ||</p>

					<p class="f4"><span class="f3">[<a id="v324">324</a>]</span> Tato ca ratham ādāya sahassaɱ cāpi sārathi,||<br />
					ārogyaɱ brāhmaṇiɱ avoca pabbajito dāni brāhmaṇo,||<br />
					Sujāto tīhi rattihi tisso vijjā aphassayī.|| ||</p>

					<p class="f4"><span class="f3">[<a id="v325">325</a>]</span> Etaɱ c'ahaɱ assarathaɱ sahassaɱ cāpi sārathi,||<br />
					Tevijjaɱ brāhmaṇaɱ sutvā puṇṇapattaɱ dadāmi te.|| ||</p>

					<p class="f4"><span class="f3">[<a id="v326">326</a>]</span> Tumh'eva hotu assaratho sahassaɱ cāpi brāhmaṇī,||<br />
					aham pi pabbajissāmi varapaññassa santike.|| ||</p>

					<p class="f4"><span class="f3">[<a id="v327">327</a>]</span> <a id="pg155"><span class="f2 g"><b>[155]</b></span></a> Hatthī-gavassaɱ maṇikuṇḍalañ ca<br />
					Phītañ c'imaɱ gehavigataɱ pahāya,||<br />
					Pitā pabbajito tuyhaɱ<br />
					Bhuñja bhogāni Sundarī tuvaɱ dāyādikā kule.|| ||</p>

					<p class="f4"><span class="f3">[<a id="v328">328</a>]</span> Hatthī gavassaɱ maṇikuṇḍalañ ca<br />
					Rammaɱ c'imaɱ gahavigataɱ pahāya,||<br />
					Pitā pabbajito mayhaɱ puttasokena aṭṭito<br />
					aham pi pabbajissāmi bhātu sokena additā.|| ||</p>

					<p class="f4"><span class="f3">[<a id="v329">329</a>]</span> So te ijjhatu saŋkappo yaɱ tvaɱ patthesi Sundarī,||<br />
					Uttiṭṭhapiṇḍo uñchā ca paɱsukūlaɱ ca cīvaraɱ,||<br />
					Etāni abhisambhonti para-loke anāsavā.|| ||</p>

					<p class="f4"><span class="f3">[<a id="v330">330</a>]</span> Sikkhamānāya me ayye dibba-cakkhuɱ visodhitaɱ,||<br />
					Pubbe-nivāsaɱ jānāmi yattha me vusitaɱ pure.|| ||</p>

					<p class="f4"><span class="f3">[<a id="v331">331</a>]</span> Tuvaɱ nissāya kalyāṇī therī-Saŋghassa sobhane,||<br />
					Tisso vijjā anuppattā kataɱ Buddhassa sāsanaɱ.|| ||</p>

					<p class="f4"><span class="f3">[<a id="v332">332</a>]</span> Anujānāhi me ayye icche Sāvatthiɱ gantave,||<br />
					Sīhanādaɱ nadissāmi Buddha-seṭṭhassa santike.|| ||</p>

					<p class="f4"><span class="f3">[<a id="v333">333</a>]</span> Passa Sundarī satthāraɱ hemavaṇṇaɱ harittacaɱ,||<br />
					Adantānaɱ dametāraɱ sambuddham akutobhāyaɱ.|| ||</p>

					<p class="f4"><span class="f3">[<a id="v334">334</a>]</span> Passa Sundariɱ āyantiɱ vippamuttaɱ nirūpadhiɱ,||<br />
					Vīta-rāgaɱ visaɱyuttaɱ katakiccaɱ anāsavaɱ.|| ||</p>

					<p class="f4"><span class="f3">[<a id="v335">335</a>]</span> Bārāṇasito ni-k-khamma tava santikam āgatā,||<br />
					Sāvikā te mahāvīra pāde vandati Sundarī.|| ||</p>

					<p class="f4"><span class="f3">[<a id="v336">336</a>]</span> Tuvaɱ Buddho tuvaɱ satthā tuyhaɱ dhīta'mhi brāhmaṇa,||<br />
					Orasā mukhato jātā katakiccā anāsavā.|| ||</p>

					<p class="f4"><span class="f3">[<a id="v337">337</a>]</span>  <a id="pg156"><span class="f2 g"><b>[156]</b></span></a> Tassā te svāgataɱ bhadde tato te adurāgataɱ,||<br />
					Evaɱ hi dantā āyanti satthu pādāni vanditā,||<br />
					Vītarāgā visaɱyuttā katakiccā anāsavā.|| ||</p>

					<p>&nbsp;</p>

					<p class="f4 ctr"><a id="p70" href="../../../../backmatter/indexes/sutta/kd/thig/idx_thig.htm#p70">70</a><br />
					<span class="c"><b>Subhā Kammā Radhītā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/018.twenty.verses.htm#LXX">pts</a>][<a href="../../../../dhamma-vinaya/ati/kd/thig/thig.14.than.ati.htm#p70">than</a>]</p>

					<p class="ctr">Itthaɱ sudaɱ subhā kammāradhītā therī gāthāyo abhāsīti</p>

					<p class="f4"><span class="f3">[<a id="v338">338</a>]</span> Daharā ahaɱ suddhavasanā yaɱ pure dhammam assuṇiɱ,||<br />
					Tassā me appamattāya saccābhisamayo ahu.|| ||</p>

					<p class="f4"><span class="f3">[<a id="v339">339</a>]</span> Tato'haɱ sabba-kāmesu bhūsaɱ aratim ajjhagaɱ,||<br />
					Sakkāyasmiɱ bhayaɱ disvā nekkhammaɱ yeva pīhaye.|| ||</p>

					<p class="f4"><span class="f3">[<a id="v340">340</a>]</span> Hitvān'ahaɱ ñātigaṇaɱ dāsakamma-karāni ca,||<br />
					Gāmakhettāni phītāni ramaṇīye pamodite.|| ||</p>

					<p class="f4"><span class="f3">[<a id="v341">341</a>]</span> Pahāy'āhaɱ pabbajitā sāpateyyam anappakaɱ,||<br />
					Evaɱ saddhāya ni-k-khamma Sad'Dhamme suppavedite<br />
					Na me taɱ assa patirūpaɱ ākiñcaññaɱ hi patthaye.|| ||</p>

					<p class="f4"><span class="f3">[<a id="v342">342</a>]</span> Yā jātarūpa-rajataɱ ṭhapetvā punar āgame<br />
					Rajataɱ jātarūpaɱ vā na bodhāya na santiyā<br />
					Na etaɱ samaṇa-sāruppaɱ na etaɱ ariya-dhanaɱ.|| ||</p>

					<p class="f4"><span class="f3">[<a id="v343">343</a>]</span> Lobhanaɱ madanaɱ c'etaɱ mohanaɱ rajavaḍḍhanaɱ,||<br />
					Sāsaŋkaɱ bahu āyāsaɱ n'atthi c'ettha dhuvaɱ ṭhiti.|| ||</p>

					<p class="f4"><span class="f3">[<a id="v344">344</a>]</span> Ettha rattā pamattā ca saɱkiliṭṭhamanā narā,||<br />
					Aññamaññena vyāruddhā puthukubbanti medhagaɱ.|| ||</p>

					<p class="f4"><span class="f3">[<a id="v345">345</a>]</span> Vadho bandho parikleso jāni sokapariddavo,||<br />
					Kāmesu adhipannānaɱ dissate vyasanaɱ bahuɱ.|| ||</p>

					<p class="f4"><span class="f3">[<a id="v346">346</a>]</span> Taɱ mañ ñātī amittā va kiɱ vo kāmesu yuñjatha,||<br />
					Jānātha maɱ pabbajitaɱ kāmesu bhaya-dassaniɱ.|| ||</p>

					<p class="f4"><span class="f3">[<a id="v347">347</a>]</span> <a id="pg157"><span class="f2 g"><b>[157]</b></span></a> Na hiraññasuvaṇṇena parikkhīyanti āsavā<br />
					Amittā vadhakā kāmā sapattā sallabandhanā.|| ||</p>

					<p class="f4"><span class="f3">[<a id="v348">348</a>]</span> Taɱ maɱ ñātī amittā va kiɱ vo kāmesu yuñjatha,||<br />
					Jānātha maɱ pabbajitaɱ muṇḍaɱ saɱghāṭipārutaɱ.|| ||</p>

					<p class="f4"><span class="f3">[<a id="v349">349</a>]</span> Uttiṭṭhapiṇḍo uñcho ca paɱsukūlañ ca cīvaraɱ,||<br />
					Etaɱ kho mama sāruppaɱ anāgārūpanissayo.|| ||</p>

					<p class="f4"><span class="f3">[<a id="v350">350</a>]</span> Vantā mahesīnā kāmā ye dibbā ye ca mānusā<br />
					Khemaṭṭhāne vimuttā te pattā te acalaɱ sukhaɱ.|| ||</p>

					<p class="f4"><span class="f3">[<a id="v351">351</a>]</span> Māhaɱ kāmehi saɱgacchiɱ yesu tāṇaɱ na vijjati,||<br />
					Amittā vadhakā kāmā aggi-k-khandhasamā dukhā.|| ||</p>

					<p class="f4"><span class="f3">[<a id="v352">352</a>]</span> Paripantho eso sabhayo savighāto sakaṇṭako,||<br />
					Gedho suvisamo c'eso mahanto mohanāmukho.|| ||</p>

					<p class="f4"><span class="f3">[<a id="v353">353</a>]</span> Upasaggo bhīmarūpo ca kāmā sappasirūpamā,||<br />
					Ye bālā abhinandanti andhabhūtā puthujjanā.|| ||</p>

					<p class="f4"><span class="f3">[<a id="v354">354</a>]</span> Kāmapaŋka sattā hi bahū loke aviddasu,||<br />
					Pariyantaɱ nābhijānanti jātiyā maraṇassa ca.|| ||</p>

					<p class="f4"><span class="f3">[<a id="v355">355</a>]</span> Duggati-gamanaɱ maggaɱ manussā kāma-hetukaɱ,||<br />
					Bahuɱ ve paṭipajjanti attano roga-m-āvahaɱ.|| ||</p>

					<p class="f4"><span class="f3">[<a id="v356">356</a>]</span> Evaɱ amittajananā tāpanā saɱkilesikā,||<br />
					Lokāmisā bandhanīyā kāmā maraṇa-bandhanā.|| ||</p>

					<p class="f4"><span class="f3">[<a id="v357">357</a>]</span> Ummādanā ullapanā kāmā citta-pamāthino<br />
					Sattānaɱ saɱkilesāya khipaɱ Mārena oḍḍitaɱ.|| ||</p>

					<p class="f4"><span class="f3">[<a id="v358">358</a>]</span> Anantādīnavā kāmā bahudukkhā mahāvisā,||<br />
					<a id="pg158"><span class="f2 g"><b>[158]</b></span></a>Appassādā raṇakarā sukka-pakkhavisosanā.|| ||</p>

					<p class="f4"><span class="f3">[<a id="v359">359</a>]</span> Sāhaɱ etādisaɱ katvā vyasanaɱ kāmahetukaɱ,||<br />
					Na taɱ paccāgamissāmi nibbān-ā-bhiratā sadā.|| ||</p>

					<p class="f4"><span class="f3">[<a id="v360">360</a>]</span> Raṇaɱ karitvā kāmānaɱ sītibhāvābhikaŋkhinī,||<br />
					Appamattā vihassāmi tesaɱ saɱyojanakkheye.|| ||</p>

					<p class="f4"><span class="f3">[<a id="v361">361</a>]</span> Asokaɱ virajaɱ khemaɱ Ariy'aṭṭh'aŋgikaɱ ujuɱ,||<br />
					Taɱ maggaɱ anugacchāmi yena tiṇṇā mahesino.|| ||</p>

					<p class="f4"><span class="f3">[<a id="v362">362</a>]</span> Imaɱ passatha dhamm'aṭṭhaɱ Subhaɱ kammāradhītaraɱ,||<br />
					Anejaɱ upasampajja rukkha-mūlamhi jhāyati.|| ||</p>

					<p class="f4"><span class="f3">[<a id="v363">363</a>]</span> Ajj'aṭṭhamī pabbajitā saddhā Sad'Dhammasobhanā,||<br />
					Vinītā Uppalavaṇṇāya tevijjā maccuhāyinī.|| ||</p>

					<p class="f4"><span class="f3">[<a id="v364">364</a>]</span> Sāyaɱ bhujissā anaṇā bhikkhunī bhāvit'indriyā,||<br />
					Sabba-yoga-visaɱyuttā katakiccā anāsavā.|| ||</p>

					<p class="f4"><span class="f3">[<a id="v365">365</a>]</span> Taɱ Sakko deva-saŋghena upasaŋkamma iddhiyā,||<br />
					Namassati bhūtapati Subhaɱ kammāradhītaran ti.|| ||</p>

					<p class="ctr">Vīsati-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Tiɱsati Nipāto</h4>

					<p>&nbsp;</p>

					<p class="f4 ctr"><a id="p71" href="../../../../backmatter/indexes/sutta/kd/thig/idx_thig.htm#p71">71</a><br />
					<span class="c"><b>Subhā Jīvakam-bavanika-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/019.thirty.verses.htm#LXXI">pts</a>][<a href="../../../../dhamma-vinaya/ati/kd/thig/thig.14.than.ati.htm">than</a>]</p>

					<p class="ctr">Itthaɱ sudaɱ subhā jīvakambavanikā therī gāthāyo abhāsīti</p>

					<p class="f4"><span class="f3">[<a id="v366">366</a>]</span> Jīvakam-bavanaɱ rammaɱ gacchantiɱ bhikkhunīɱ Subhaɱ,||<br />
					Dhuttako saɱnivāresi tam enaɱ abravī Subhā.|| ||</p>

					<p class="f4"><span class="f3">[<a id="v367">367</a>]</span> Kiɱ te aparādhitaɱ mayā yaɱ maɱ ovariyāna tiṭṭhasi,||<br />
					Na hi pabbajitāya āvuso puriso samphusanāya kappati.|| ||</p>

					<p class="f4"><span class="f3">[<a id="v368">368</a>]</span> Garuke mama satthu sāsane yā sikkhā sugatena desitā,||<br />
					<a id="pg159"><span class="f2 g"><b>[159]</b></span></a>Parisuddhapadaɱ anaŋgaṇaɱ kiɱ maɱ ovariyāna tiṭṭhasi.|| ||</p>

					<p class="f4"><span class="f3">[<a id="v369">369</a>]</span> Āvila-citto anāvilaɱ sarajo vītarajaɱ anaŋgaṇaɱ,||<br />
					Sabbattha vimuttamānasaɱ kiɱ maɱ ovariyāna tiṭṭhasi.|| ||</p>

					<p class="f4"><span class="f3">[<a id="v370">370</a>]</span> Daharā ca apāpikā c'asi kiɱ te pabbajjā karissati,||<br />
					Nikkhipa kāsāya-cīvaraɱ ehi ramāmase pupphite vane.|| ||</p>

					<p class="f4"><span class="f3">[<a id="v371">371</a>]</span> Madhurañ ca pavanti sabbaso kusumarajena samuddhatā dumā,||<br />
					Paṭhamavasanto sukho utu ehi ramāmase pupphite vane.|| ||</p>

					<p class="f4"><span class="f3">[<a id="v372">372</a>]</span> Kusumitasikharā ca pādapā abhigajjanti va māluteritā,||<br />
					Kā tuyhaɱ rati bhavissati yadi ekā vanam ogāhissasi.|| ||</p>

					<p class="f4"><span class="f3">[<a id="v373">373</a>]</span> Vāḷamiga-Saŋgha-sevitaɱ kuñjaramattakareṇulolitaɱ,||<br />
					Asahāyikā gantum icchasi rahitaɱ bhisanakaɱ mahāvanaɱ.|| ||</p>

					<p class="f4"><span class="f3">[<a id="v374">374</a>]</span> Tapanīyakatā va dhītikā vicarasi Cittarathe va accharā,||<br />
					Kāsikasukhumehi vagguhi sobhasi vasanehi'nūpame.|| ||</p>

					<p class="f4"><span class="f3">[<a id="v375">375</a>]</span> Ahaɱ tava vasānugo siyaɱ yadi viharemase kānanantare,||<br />
					Na hi m'atthi tayā piyataro pāṇo kinnarimandalocane.|| ||</p>

					<p class="f4"><span class="f3">[<a id="v376">376</a>]</span> Yadi me vacanaɱ karissasi sukhitā ehi agāram āvasa,||<br />
					Pāsādanivātavāsinī parikammaɱ te karonti nāriyo,|| ||</p>

					<p class="f4"><span class="f3">[<a id="v377">377</a>]</span> Kāsikasukhumāsi dhāraya abhiropehi ca mālavaṇṇakaɱ,||<br />
					<a id="pg160"><span class="f2 g"><b>[160]</b></span></a> Kañcanamaṇimuttakaɱ bahuɱ vividhaɱ ābharaṇaɱ karomi te.|| ||</p>

					<p class="f4"><span class="f3">[<a id="v378">378</a>]</span> Sudhotarajapacchadaɱ subhaɱ goṇakatūlita-santataɱ navaɱ,||<br />
					Abhiruha sayanaɱ mahārahaɱ candanamaṇḍitaɱ sāra-gandhikaɱ.|| ||</p>

					<p class="f4"><span class="f3">[<a id="v379">379</a>]</span> Uppalañ ca udakato ubbhataɱ yathā yaɱ amanussa-sevitaɱ,||<br />
					Evaɱ tuvaɱ brahmacārinī sakesu aŋgesu jaraɱ gamissasi.|| ||</p>

					<p class="f4"><span class="f3">[<a id="v380">380</a>]</span> Kin te idha sārasammataɱ kuṇapapūramhi susānavaḍḍhane<br />
					Bhedana-dhamme kaḷevare yaɱ disvā vimano udikkhasi.|| ||</p>

					<p class="f4"><span class="f3">[<a id="v381">381</a>]</span> Akkhīni ca turiyā-r-iva kinnariyā-r-iva pabbatantare<br />
					Tava me nayanāni dakkhiya bhiyyo kāmaratī pavaḍḍhati.|| ||</p>

					<p class="f4"><span class="f3">[<a id="v382">382</a>]</span> Uppalasikharopamānite vimale hāṭakasannibhe mukhe<br />
					Tava me nayanāni dakkhiya bhiyyo kāma-guṇo pavaḍḍhati.|| ||</p>

					<p class="f4"><span class="f3">[<a id="v383">383</a>]</span> Api dūragatā saramhase āyatapamhe visuddhadassane<br />
					Na hi m'atthi tayā piyatarā nayanā kinnarimandalocane.|| ||</p>

					<p class="f4"><span class="f3">[<a id="v384">384</a>]</span> Apathena payātum icchasi candaɱ kīḷanakaɱ gavessasi<br />
					Meruɱ laŋghetum icchasi yo tvaɱ Buddha-sutaɱ maggayase.|| ||</p>

					<p class="f4"><span class="f3">[<a id="v385">385</a>]</span> <a id="pg161"><span class="f2 g"><b>[161]</b></span></a> N'atthi hi loke sadevake rāgo yattha pi dāni me siyā<br />
					Na pi naɱ jānāmi kīriso atha maggena hato samūlako.|| ||</p>

					<p class="f4"><span class="f3">[<a id="v386">386</a>]</span> Iŋgālakuyā va ujjhato visapatto-r-iva aggato kato<br />
					Na pi naɱ passāmi kīriso atha maggena hato samūlako,|| ||</p>

					<p class="f4"><span class="f3">[<a id="v387">387</a>]</span> Yassā siyā apacc-a-vekkhitaɱ satthā vā anusāsito siyā,||<br />
					Tvaɱ tādisikaɱ palobhaya jānantiɱ so imaɱ vihaññasi.|| ||</p>

					<p class="f4"><span class="f3">[<a id="v388">388</a>]</span> Mayhaɱ hi akkuṭṭhavandite sukha-dukkhe ca sati upaṭṭhitā,||<br />
					Saŋkhatam asubhan ti jāniya sabbatth'eva mano na limpati.|| ||</p>

					<p class="f4"><span class="f3">[<a id="v389">389</a>]</span> Sāhaɱ Sugatassa sāvikā magg'aṭṭh'aŋgika-yānayāyinī,||<br />
					Uddhaṭasallā anāsavā suññ-ā-gāra-gatā ramām'ahaɱ.|| ||</p>

					<p class="f4"><span class="f3">[<a id="v390">390</a>]</span> Diṭṭhā hi mayā sucittitā sombhā dārukacillakā navā<br />
					Tantīhi ca khīlakehi ca vinibaddhā vividhaɱ panaccitā.|| ||</p>

					<p class="f4"><span class="f3">[<a id="v391">391</a>]</span> Tamh'uddhaṭe tantikhīlake vissaṭṭhe vikale paripakkhate<br />
					Avinde khaṇḍaso kate kimhi tattha manaɱ nivesaye.|| ||</p>

					<p class="f4"><span class="f3">[<a id="v392">392</a>]</span> Tath'ūpamā dehakāni maɱ tehi dhammehi vinā na vattanti,||<br />
					Dhammehi vinā na vattati kimhi tattha manaɱ nivesaye.|| ||</p>

					<p class="f4"><span class="f3">[<a id="v393">393</a>]</span> Yathā haritālena makkhitaɱ addasa cittikaɱ bhittiyā kataɱ,||<br />
					<a id="pg162"><span class="f2 g"><b>[162]</b></span></a> Tamhi te viparīta-dassanaɱ paññā mānusikā niratthikā.|| ||</p>

					<p class="f4"><span class="f3">[<a id="v394">394</a>]</span> Māyaɱ viya aggato kataɱ supinante va suvaṇṇapādapaɱ,||<br />
					Upadhāvasi andha rittakaɱ janamajjhe-r-iva ruppa-rūpakaɱ,|| ||</p>

					<p class="f4"><span class="f3">[<a id="v395">395</a>]</span> Vaṭṭani-r-iva koṭar'ohitā majjhe-bubbuḷakā sassukā<br />
					Piḷakoḷikā c'ettha jāyati vividhā cakkhuvidhā'va piṇḍitā.|| ||</p>

					<p class="f4"><span class="f3">[<a id="v396">396</a>]</span> Uppāṭiya cārudassanā na ca pajjittha asaŋgamānasā,||<br />
					Handa te cakkhuɱ harassu taɱ tassa narassa adāsi tāvade.|| ||</p>

					<p class="f4"><span class="f3">[<a id="v397">397</a>]</span> Tassa ca viramāsi tāvade rāgo tattha khamāpayī ca naɱ,||<br />
					Sotthi siyā brahma-cāriṇī na puno edisakaɱ bhavissati,|| ||</p>

					<p class="f4"><span class="f3">[<a id="v398">398</a>]</span> Āhaniya edisaɱ janaɱ aggiɱ pajjalitaɱ va liŋgiya,||<br />
					Gaṇhissaɱ āsīvisaɱ viya api nu sotthi siyā khamehi no.|| ||</p>

					<p class="f4"><span class="f3">[<a id="v399">399</a>]</span> Muttā ca tato sā bhikkhuṇī agamī Buddha-varassa santikaɱ,||<br />
					Passiya varapuññalakkhaṇaɱ cakkhu āsi yathā purāṇakan ti.|| ||</p>

					<p class="ctr">Tiɱsati-Nipāto Niṭṭhito</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Cattālīsati Nipāto</h4>

					<p>&nbsp;</p>

					<p class="f4 ctr"><a id="p72" href="../../../../backmatter/indexes/sutta/kd/thig/idx_thig.htm#p72">72</a><br />
					<span class="c"><b>Isidāsi-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/020.fourty.verses.htm#LXXII">pts</a>]</p>

					<p class="ctr">Itthaɱ sudaɱ isidāsī therī gāthāyo abhāsīti</p>

					<p class="f4"><span class="f3">[<a id="v400">400</a>]</span> Nagaramhi kusumanāme Pāṭali-puttamhi pathaviyā||<br />
					Maṇḍe Sakyakulakulīnāyo dve bhikkhunīyo hi guṇavatiyo.|| ||</p>

					<p class="f4"><span class="f3">[<a id="v401">401</a>]</span> <a id="pg163"><span class="f2 g"><b>[163]</b></span></a> Isidāsī tattha ekā dutiyā Bodhī ti sīla-sampannā ca,||<br />
					Jhānajjhāyanaratāyo bahu-s-sutāyo dhutakilesāyo.|| ||</p>

					<p class="f4"><span class="f3">[<a id="v402">402</a>]</span> Tā piṇḍāya caritvā bhattatthaɱ kariya dhotapattāyo,||<br />
					Rahitamhi sukhanisinnā imā girā abbhudīresuɱ.|| ||</p>

					<p class="f4"><span class="f3">[<a id="v403">403</a>]</span> Pāsādikāsi ayye isidāsī vayo pi te aparihīno,||<br />
					Kiɱ disvāna vālikaɱ athāsi nekkhammam anuyuttā.|| ||</p>

					<p class="f4"><span class="f3">[<a id="v404">404</a>]</span> Evaɱ anuyuñjamānā sā rahite dhamma-desanā-kusalā,||<br />
					Isidāsī vacanam abravī suṇa Bodhi yathamhi pabbajitā.|| ||</p>

					<p class="f4"><span class="f3">[<a id="v405">405</a>]</span> Ujjenīyā puravare mayhaɱ pitā sīla-saɱvuto seṭṭhi,||<br />
					Tass'amhi eka dhītā piyā manāpā dayitā ca.|| ||</p>

					<p class="f4"><span class="f3">[<a id="v406">406</a>]</span> Atha me Sāketato varako āgacchi uttamakulīno<br />
					Seṭṭhi bahūtaratano tassa maɱ suṇham adāsi tāto.|| ||</p>

					<p class="f4"><span class="f3">[<a id="v407">407</a>]</span> Sassuyā sAsurassa ca sāyaɱ pātaɱ paṇāmam upagamma,||<br />
					Sirasā karomi pāde vandāmi yathamhi anusiṭṭhā.|| ||</p>

					<p class="f4"><span class="f3">[<a id="v408">408</a>]</span> Yā mayhaɱ sāmikassa bhaginiyo bhātuno parijano,||<br />
					Tam eka-varakaɱ pi disvā ubbiggā āsanaɱ demi.|| ||</p>

					<p class="f4"><span class="f3">[<a id="v409">409</a>]</span> Annena ca pānena ca kajjena ca yaɱ ca tattha sannihataɱ,||<br />
					Chādemi upanayāmi ca demi ca yaɱ yassa patirūpaɱ.|| ||</p>

					<p class="f4"><span class="f3">[<a id="v410">410</a>]</span> Kālena upaṭṭhahitvā gharaɱ sampagamāmiɱ||<br />
					ummāra-dhota hatthapāde pañjalikā sāmikaɱ upemi.|| ||</p>

					<p class="f4"><span class="f3">[<a id="v411">411</a>]</span> Kocchaɱ pasādam añjanañ ca ādāsakañ ca gaṇhitvā<br />
					<a id="pg164"><span class="f2 g"><b>[164]</b></span></a> Parikamma-kārikā viya sayam eva patiɱ vibhūsemi.|| ||</p>

					<p class="f4"><span class="f3">[<a id="v412">412</a>]</span> Sayam eva odanaɱ sādhayāmi sayam eva bhājanaɱ dhoviɱ,||<br />
					Mātā va eka-puttakaɱ tathā bhattāraɱ paricarāmi.|| ||</p>

					<p class="f4"><span class="f3">[<a id="v413">413</a>]</span> Evaɱ maɱ bhattikataɱ anuttaraɱ kārikaɱ taɱ nihatamānaɱ<br />
					Uṭṭhāyikaɱ analasaɱ sīlavatiɱ dussate bhattā.|| ||</p>

					<p class="f4"><span class="f3">[<a id="v414">414</a>]</span> So mātarañ ca pitarañ ca bhaṇati āpucch'āhaɱ gamissāmi,||<br />
					Isidāsiyā na saha vacchaɱ ekā-gāre'haɱ sahavatthuɱ.|| ||</p>

					<p class="f4"><span class="f3">[<a id="v415">415</a>]</span> Mā evaɱ putta avaca isidāsī paṇḍitā paribyattā,||<br />
					Uṭṭhāyikā analasā kiɱ tuyhaɱ na rocate putta.|| ||</p>

					<p class="f4"><span class="f3">[<a id="v416">416</a>]</span> Na ca me hiɱsati kiñci na c'ahaɱ Isidāsiyā saha vacchaɱ<br />
					Dessā'va me alaɱ me apucch'āhaɱ gamissāmi.|| ||</p>

					<p class="f4"><span class="f3">[<a id="v417">417</a>]</span> Tassa vacanaɱ suṇītvā sassu sasuro ca me apucchiɱsu,||<br />
					Kissa tayā aparaddhaɱ bhaṇa vissatthā yathā-bhūtaɱ.|| ||</p>

					<p class="f4"><span class="f3">[<a id="v418">418</a>]</span> Na pi'haɱ aparajjhaɱ kiñci na pi'hiɱs'eva na gaṇāmi||<br />
					Dubbacanaɱ kiɱ sakkā kātuye yaɱ maɱ videssate bhattā.|| ||</p>

					<p class="f4"><span class="f3">[<a id="v419">419</a>]</span> Te maɱ pitu gharaɱ pati nayiɱsu vimanā dukhena||<br />
					Avibhūtā puttaɱ anurakkhamānā jināmhase rūpiniɱ Lacchiɱ.|| ||</p>

					<p class="f4"><span class="f3">[<a id="v420">420</a>]</span> Atha maɱ adāsi tāto aḍḍhassa gharamhi dutiyakulikassa,||<br />
					Tato upaḍḍhasuŋkena yena maɱ vindatha seṭṭhi.|| ||</p>

					<p class="f4"><span class="f3">[<a id="v421">421</a>]</span> Tassa pi gharamhi māsaɱ avasī atha so pi maɱ paṭicchati,||<br />
					<a id="pg165"><span class="f2 g"><b>[165]</b></span></a> Dāsī va upaṭṭhahantiɱ adūsikaɱ sīla-sampannaɱ.|| ||</p>

					<p class="f4"><span class="f3">[<a id="v422">422</a>]</span> Bhikkhāya ca vicarantaɱ damakaɱ dantaɱ me pitā bhaṇati,||<br />
					So hi si me jāmātā nikkhipa pontiñ ca ghaṭikañ ca.|| ||</p>

					<p class="f4"><span class="f3">[<a id="v423">423</a>]</span> So pi vasitvā pakkham atha tātaɱ bhaṇati dehi me||<br />
					Pontiɱ ghaṭikañ ca mallakañ ca puna pi bhikkhaɱ carissāmi.|| ||</p>

					<p class="f4"><span class="f3">[<a id="v424">424</a>]</span> Atha naɱ bhaṇati tāto ammā sabbo ca me ñātagaṇavaggo,||<br />
					Kiɱ te na kirati idha bhaṇa khippaɱ yan te karihiti.|| ||</p>

					<p class="f4"><span class="f3">[<a id="v425">425</a>]</span> Evaɱ bhaṇito bhaṇati yadi me attā Sakkoti alaɱ mayhaɱ,||<br />
					Isidāsiyā na vacchaɱ eka-ghare'haɱ saha-vatthuɱ.|| ||</p>

					<p class="f4"><span class="f3">[<a id="v426">426</a>]</span> Vissajjito gato so aham pi ekākinī vicintemi,||<br />
					Apucchitūna gacchaɱ marituye pabbajissaɱ vā.|| ||</p>

					<p class="f4"><span class="f3">[<a id="v427">427</a>]</span> Atha ayyā Jinadattā āgacchi gocarāya cara-mānā,||<br />
					Tātakulaɱ vinayadharī bahu-s-sutā sīla-sampannā.|| ||</p>

					<p class="f4"><span class="f3">[<a id="v428">428</a>]</span> Taɱ disvān amhākaɱ uṭṭhāyāsanaɱ tassā paññāpayiɱ,||<br />
					Nisinnāya ca pāde vanditvā bhojanaɱ adāsiɱ.|| ||</p>

					<p class="f4"><span class="f3">[<a id="v429">429</a>]</span> Annena ca pānena ca khajjena ca yañ ca tattha sannihitaɱ,||<br />
					Santappayitvā avocaɱ ayye icchāmi pabbajituɱ.|| ||</p>

					<p class="f4"><span class="f3">[<a id="v430">430</a>]</span> Atha maɱ bhaṇati tāto idh'eva puttaka carāhi taɱ dhammaɱ<br />
					Annena ca pānena ca tappaya samaṇe dvijātī ca.|| ||</p>

					<p class="f4"><span class="f3">[<a id="v431">431</a>]</span> Athā'haɱ bhaṇāmi tātaɱ rodantī añjaliɱ paṇāmetvā,||<br />
					Pāpaɱ hi mayā pakataɱ kammaɱ taɱ nijjarissāmi.|| ||</p>

					<p class="f4"><span class="f3">[<a id="v432">432</a>]</span> <a id="pg166"><span class="f2 g"><b>[166]</b></span></a> Atha maɱ bhaṇati tāto pāpuṇa bodhiñ ca agga-Dhammañ ca,||<br />
					Nibbānaɱ ca labhassu yaɱ sacchikari dvipadaseṭṭho.|| ||</p>

					<p class="f4"><span class="f3">[<a id="v433">433</a>]</span> Mātā-pitū abhivādayitvā sabbañ ca ñātigaṇavaggaɱ,||<br />
					Sattāhaɱ pabbajitā tisso vijjā aphassayiɱ.|| ||</p>

					<p class="f4"><span class="f3">[<a id="v434">434</a>]</span> Jānāmi attano satta jātiyo yassā yaɱ phalaɱ vipāko,||<br />
					Taɱ tava ācikkhissaɱ taɱ eka-manā nisāmehi.|| ||</p>

					<p class="f4"><span class="f3">[<a id="v435">435</a>]</span> Nagaramhi Erakacche suvaṇṇakāro ahaɱ bahūtadhano,||<br />
					Yobbana-madena matto so paradāram āsevi'haɱ.|| ||</p>

					<p class="f4"><span class="f3">[<a id="v436">436</a>]</span> So'haɱ tato cavitvā nirayamhi apaccisaɱ ciraɱ,||<br />
					Pakko tato ca uṭṭhahitivā makkaṭiyā kuccham okkamiɱ.|| ||</p>

					<p class="f4"><span class="f3">[<a id="v437">437</a>]</span> Sattāhaɱ jātakammaɱ mahākapi yūthapo nillacchesi,||<br />
					Tass'etaɱ kammaphalaɱ yathā pi gantvāna paradāraɱ.|| ||</p>

					<p class="f4"><span class="f3">[<a id="v438">438</a>]</span> So'haɱ tato cavitvā kālaɱ karitvā Sindhavāraññe,||<br />
					Kāṇāya ca khañjāya ca eḷakiyā kuccham okkamiɱ.|| ||</p>

					<p class="f4"><span class="f3">[<a id="v439">439</a>]</span> Dvādāsavassāni ahaɱ nillacchito dārake parivahitvā,||<br />
					Kiminā vaṭṭo akallo yathā pi gantvāna paradāraɱ.|| ||</p>

					<p class="f4"><span class="f3">[<a id="v440">440</a>]</span> So'haɱ tato cavitvā govāṇijakassa gāviyā jāto,||<br />
					Vaccho lākhā-tambo nillacchito dvādase māse.|| ||</p>

					<p class="f4"><span class="f3">[<a id="v441">441</a>]</span> Te puna naŋgalam ahaɱ sakaṭañ ca dhārayāmi,||<br />
					Andho vaṭṭo akallo yathā pi gantvāna paradāraɱ.|| ||</p>

					<p class="f4"><span class="f3">[<a id="v442">442</a>]</span> So'haɱ tato cavitvā vithiyā dāsiyā ghare jāto,||<br />
					N'eva mahiḷā na puriso yathā pi gantvāna paradāraɱ.|| ||</p>

					<p class="f4"><span class="f3">[<a id="v443">443</a>]</span> <a id="pg167"><span class="f2 g"><b>[167]</b></span></a> Tiɱsati vassamhi mato sākaṭikakulamhi dārikā jātā,||<br />
					Kapaṇamhi appabhoge dhanika-purisa-pātabahulamhi.|| ||</p>

					<p class="f4"><span class="f3">[<a id="v444">444</a>]</span> Taɱ maɱ tato satthavāho ussannāya vipulāya vaḍḍhiyā,||<br />
					Okaḍḍhati vilapantiɱ acchinditvā kulagharassa.|| ||</p>

					<p class="f4"><span class="f3">[<a id="v445">445</a>]</span> Atha soḷasame vasse disvāna maɱ patta yobbanaɱ,||<br />
					Kaññam orundha tassa putto giridāso nāma nāmena.|| ||</p>

					<p class="f4"><span class="f3">[<a id="v446">446</a>]</span> Tassa pi aññā bhariyā sīlavatī guṇavatī yasavatī ca,||<br />
					Anurattaɱ bhattāraɱ tassāhaɱ viddesanam akāsiɱ.|| ||</p>

					<p class="f4"><span class="f3">[<a id="v447">447</a>]</span> Tass'etaɱ kamma-phalaɱ yaɱ maɱ apakiritūna gacchantī,||<br />
					Dāsī va upaṭṭhahantiɱ tassa pi anto kato mayā ti.|| ||</p>

					<p class="ctr">Cattālīsati Nipāto Samatto</p>.

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr c">Mahā-Nipāto</h4>

					<p>&nbsp;</p>

					<p class="f4 ctr"><a id="p73" href="../../../../backmatter/indexes/sutta/kd/thig/idx_thig.htm#p73">73</a><br />
					<span class="c"><b>Sumedhā-Therī Gāthā</b></span></p>

					<p class="f2 ctr">[<a href="../../../../dhamma-vinaya/pts/kd/thig/021.the.great.chapter.htm#LXXIII">pts</a>]</p>

					<p class="ctr">Itthaɱ sudaɱ sumedhā therī gāthāyo abhāsitthāti</p>

					<p class="f4"><span class="f3">[<a id="v448">448</a>]</span> Mantāvatiyā nagare rañño Koñcassa aggamahesiyā,||<br />
					Dhītā āsi Sumedhā pasāditā sāsanakarehi.|| ||</p>

					<p class="f4"><span class="f3">[<a id="v449">449</a>]</span> Sīlavatī citta-kathikā bahu-s-sutā Buddha-sāsane vinītā,||<br />
					Mātā-pitaro upagamma bhaṇati ubhayo nisāmetha.|| ||</p>

					<p class="f4"><span class="f3">[<a id="v450">450</a>]</span> Nibbānābhiratā ahaɱ asassataɱ bhavagataɱ yadi pi dibbaɱ,||<br />
					Kim aŋga pana tucchā kāmā appassādā bahuvighātā.|| ||</p>

					<p class="f4"><span class="f3">[<a id="v451">451</a>]</span> Kāmā kaṭukā āsīvisūpamā yesu mucchitā bālā,||<br />
					Te dīgha-rattaɱ niraye samappitā haññante dukkhitā.|| ||</p>

					<p class="f4"><span class="f3">[<a id="v452">452</a>]</span> Socanti pāpa-kammā vinipāte pāpabuddhino,||<br />
					Sadā kāyena vācāya manasā ca asaɱvutā.|| ||</p>

					<p class="f4"><span class="f3">[<a id="v453">453</a>]</span>  Bālā te duppaññā acetanā dukkha-samudayo-ruddhā<br />
					Desente ajānantā na bujjhate ariya-saccāni.|| ||</p>

					<p class="f4"><span class="f3">[<a id="v454">454</a>]</span> <a id="pg168"><span class="f2 g"><b>[168]</b></span></a> Saccāni amma Buddhavara-desitāni te bahutarā ajānantā,||<br />
					Ye abhanandanti bhavagataɱ pihenti devesu upapattiɱ.|| ||</p>

					<p class="f4"><span class="f3">[<a id="v455">455</a>]</span> Devesu pi upapatti asassatā bhavagate anicc'amhi,||<br />
					Na ca santasanti bālā puna-p-punaɱ jāyitabbassa.|| ||</p>

					<p class="f4"><span class="f3">[<a id="v456">456</a>]</span> Cattāro vinipātā dve ca gatiyo kathañci labbhanti<br />
					Na ca vinipāta-gatānaɱ pabbajjā atthi nirayesu.|| ||</p>

					<p class="f4"><span class="f3">[<a id="v457">457</a>]</span> Anujānātha maɱ ubhayo pabbajituɱ dasa-balassa pāvacane<br />
					Appo-s-sukkā ghaṭissaɱ jāti-maraṇappahānāya.|| ||</p>

					<p class="f4"><span class="f3">[<a id="v458">458</a>]</span> Kiɱ bhavagatena abhinanditena kāyakalinā asārena,||<br />
					Bhava-taṇhāya nirodhā anujānātha pabbajissāmi.|| ||</p>

					<p class="f4"><span class="f3">[<a id="v459">459</a>]</span> Buddhānaɱ uppādo viVajjīto akkhaṇo khaṇo laddho,||<br />
					Sīlāni Brahma-cariyaɱ yāva-jīvaɱ na dūseyyaɱ.|| ||</p>

					<p class="f4"><span class="f3">[<a id="v460">460</a>]</span> Evaɱ bhanati Sumedhā mātā-pitaro na tāva āhāraɱ,||<br />
					āhariyā gahaṭṭhā māraṇavasaɱ gatā'va hessāmi.|| ||</p>

					<p class="f4"><span class="f3">[<a id="v461">461</a>]</span> Mātā dukkhitā rodati pitā ca assā sabbaso samabhisāto,||<br />
					Ghaṭenti saññāpetuɱ pāsādatale chamā patitaɱ.|| ||</p>

					<p class="f4"><span class="f3">[<a id="v462">462</a>]</span> Uṭṭhehi puttaka kiɱ socitena dinnā si Vāraṇavatimhi<br />
					Rājā Aṇīkadatto abhirūpo tassa tvaɱ dinnā.|| ||</p>

					<p class="f4"><span class="f3">[<a id="v463">463</a>]</span>
					Aggamahesī bhavissasi Anikarattassa rājino bhariyā||<br />
					Sīlāni Brahma-cariyaɱ pabbajjā dukkarā puttaka.|| ||</p>

					<p class="f4"><span class="f3">[<a id="v464">464</a>]</span> Rajje āṇā dhanam issariyaɱ bhogā sukhā daharikā pi,||<br />
					Bhuñjāhi kāma-bhoge vāreyyaɱ hotu te putta.|| ||</p>

					<p class="f4"><span class="f3">[<a id="v465">465</a>]</span> Atha ne bhaṇati Sumedhā mā edisakāi bhavagataɱ asāraɱ,||<br />
					Pabbajjā vā hohiti, māraṇaɱ vā tena c'eva vāreyyaɱ.|| ||</p>

					<p class="f4"><span class="f3">[<a id="v466">466</a>]</span> <a id="pg169"><span class="f2 g"><b>[169]</b></span></a> Kim iva pūtikāyam asuciɱ savanagandhaɱ bhayānakaɱ kuṇapaɱ<br />
					Abhisaɱviseyyaɱ gattaɱ sakipaggharitaɱ asucipuṇṇaɱ.|| ||</p>

					<p class="f4"><span class="f3">[<a id="v467">467</a>]</span> Kim iva t'āhaɱ jānantī vikūlakaɱ maɱsa-soṇita-palittaɱ,||<br />
					Kimikulālayaɱ sakuṇabhattaɱ kalevaraɱ kissa diyyatī ti.|| ||</p>

					<p class="f4"><span class="f3">[<a id="v468">468</a>]</span> Nibbuyhati susānaɱ aciraɱ kāyo apeta-viññāṇo<br />
					Chuṭṭho kaliŋgaraɱ viya jiguccha-mānehi ñātīhi.|| ||</p>

					<p class="f4"><span class="f3">[<a id="v469">469</a>]</span> Chuddhūna naɱ susāne parabhattaɱ n'hāyanti jigucchantā,||<br />
					Niyakā mātā-pitaro kiɱ pana sādhāraṇā janatā.|| ||</p>

					<p class="f4"><span class="f3">[<a id="v470">470</a>]</span> Ajjhositā asāre kaḷebare aṭṭhinhārusaɱghāte,||<br />
					Kheḷassumucchāssava paripuṇṇe pūtikāyamhi.|| ||</p>

					<p class="f4"><span class="f3">[<a id="v471">471</a>]</span> Yo naɱ vinibbhujitvā abbhantaram assa bāhiraɱ kayirā,||<br />
					Gandhassa asahamānā sakā pi mātā jiguccheyya.|| ||</p>

					<p class="f4"><span class="f3">[<a id="v472">472</a>]</span> Khandha-dātu-āyatanaɱ saŋkhataɱ jāti-mūlakaɱ||<br />
					dukkhaɱ yoniso aruciɱ bhaṇanti vāreyyaɱ kissa iccheyyaɱ.|| ||</p>

					<p class="f4"><span class="f3">[<a id="v473">473</a>]</span> Divase divase ti satti-satāni nava-navā pateyyuɱ kāyamhi,||<br />
					Vassasatam pi ca ghāto seyyo dukkhassa c'eva khayo.|| ||</p>

					<p class="f4"><span class="f3">[<a id="v474">474</a>]</span> Ajjhupagacche ghātaɱ yo viññū evaɱ satthuno vacanaɱ,||<br />
					Dīgho tesaɱ saɱsāro puna-p-punaɱ haññamānānaɱ.|| ||</p>

					<p class="f4"><span class="f3">[<a id="v475">475</a>]</span> Devesu manussesu ca tiracchāna-yoniyā Asurakāye,||<br />
					<a id="pg170"><span class="f2 g"><b>[170]</b></span></a> Petesu ca nirayesu ca aparimitā dīyante ghātā.|| ||</p>

					<p class="f4"><span class="f3">[<a id="v476">476</a>]</span> Nirayesu bahū vinipāta-gatassa kīḷissamānassa||<br />
					Devesu pi attāṇaɱ Nibbāna-sukhā paraɱ n'atthi.|| ||</p>

					<p class="f4"><span class="f3">[<a id="v477">477</a>]</span> Pattā te Nibbānaɱ ye yuttā dasa-balassa pāvacane,||<br />
					Appo-s-sukkā ghaṭenti jāti-maraṇappahānāya.|| ||</p>

					<p class="f4"><span class="f3">[<a id="v478">478</a>]</span> Ajj'eva tāta abhini-k-khamissaɱ bhogehi kiɱ asārehi,||<br />
					Nibbinnā me kāmā vantasamā tālāvatthu-katā.|| ||</p>

					<p class="f4"><span class="f3">[<a id="v479">479</a>]</span> Sā c'evaɱ bhaṇati pitaraɱ aṇīkaratto ca yassa dinnā<br />
					Upayāsi pītaruṇāvuto vāreyyaɱ upaṭṭhite kāle.|| ||</p>

					<p class="f4"><span class="f3">[<a id="v480">480</a>]</span> Atha asita-nicita-muduke kese khaggena chindiya||<br />
					Sumedhā pāsādaɱ pidhetvā paṭhama-j-jhānaɱ samāpajji.|| ||</p>

					<p class="f4"><span class="f3">[<a id="v481">481</a>]</span> Sā ca tahiɱ samāpannā aṇīkaratto ca āgato nagaraɱ,||<br />
					Pāsāde'va Sumedhā anicca-saññā su bhāveti.|| ||</p>

					<p class="f4"><span class="f3">[<a id="v482">482</a>]</span> Sā ca manasi-karoti aṇīkaratto ca āruhi turitaɱ<br />
					Maṇikanakabhūsitaŋgo katañjalī yā cati Sumedhaɱ.|| ||</p>

					<p class="f4"><span class="f3">[<a id="v483">483</a>]</span> Rajje āṇā dhanam issariyaɱ bhogā sukhā daharikā pi,||<br />
					Bhuñjāhi kāma-bhoge kāma-sukhā sudullabhā loke.|| ||</p>

					<p class="f4"><span class="f3">[<a id="v484">484</a>]</span> Nissaṭṭhaɱ te rajjaɱ bhoge bhuñjassu dehi dānāni,||<br />
					Mā dummanā ahosi mātā-pitaro te dukkhitā.|| ||</p>

					<p class="f4"><span class="f3">[<a id="v485">485</a>]</span> Taɱ taɱ bhaṇati Sumedha kāmehi an'atthikā vigatamohā,||<br />
					Mā kāme abhinandi kāmesvādīnavaɱ passa.|| ||</p>

					<p class="f4"><span class="f3">[<a id="v486">486</a>]</span> Cātuddīpo rājā mandhātā āsi kāma-bhogīnam aggo<br />
					<a id="pg171"><span class="f2 g"><b>[171]</b></span></a> Atitto kālaŋ-kato na c'assa paripūritā icchā.|| ||</p>

					<p class="f4"><span class="f3">[<a id="v487">487</a>]</span> Satta ratanāni vasseyya vuṭṭhimā dasa-disā samantena<br />
					Na c'attha titti kāmānaɱ atittā'va maranti narā.|| ||</p>

					<p class="f4"><span class="f3">[<a id="v488">488</a>]</span> Asisūlūpamā kāmā kāmā sappasiropamā,||<br />
					Ukkūpamā anudahanti aṭṭhikaŋkala-sannibhā.|| ||</p>

					<p class="f4"><span class="f3">[<a id="v489">489</a>]</span> Aniccā addhuvā kāmā bahu-dukkhā mahāvisā,||<br />
					Ayoguḷo va santatto aghamūlā dukkhapphalā.|| ||</p>

					<p class="f4"><span class="f3">[<a id="v490">490</a>]</span> Rukkhapphalūpamā kāmā maɱsapesūpamā dukhā,||<br />
					Supinopamā vañcaniyā kāmā yācitakūpamā.|| ||</p>

					<p class="f4"><span class="f3">[<a id="v491">491</a>]</span> Sattisūlūpamā kāmā rogo gaṇḍo aghaɱ nighaɱ,||<br />
					Aŋgārakāsusadisā aghamūlaɱ bhayaɱ vadho.|| ||</p>

					<p class="f4"><span class="f3">[<a id="v492">492</a>]</span> Evaɱ bahudukhā kāmā akkhātā antarāyikā,||<br />
					Gacchatha na me bhavagate vissāso atthi attano.|| ||</p>

					<p class="f4"><span class="f3">[<a id="v493">493</a>]</span> Kiɱ mama paro karissati attano sīsamhi ḍayha-mānamhi,||<br />
					Anubandhe jarā-maraṇe tassa ghātāya ghaṭitabbaɱ.|| ||</p>

					<p class="f4"><span class="f3">[<a id="v494">494</a>]</span> Dvāraɱ avāpuṇitvāna'yaɱ mātā-pitaro Anīkarattañ ca<br />
					Disvāna chamaɱ nisinne rodante idam avoca.|| ||</p>

					<p class="f4"><span class="f3">[<a id="v495">495</a>]</span> Dīgho bālānaɱ saɱsāro puna-p-punañ ca rodataɱ,||<br />
					Anamat'agge pitu maraṇe bhātu vadhe attano ca vadhe.|| ||</p>

					<p class="f4"><span class="f3">[<a id="v496">496</a>]</span> Assu thaññaɱ rudhiraɱ saɱsāraɱ anamataggato saratha,||<br />
					Sattānaɱ saɱsarataɱ sarāhi aṭṭhīnañ ca sannicayaɱ.|| ||</p>

					<p class="f4"><span class="f3">[<a id="v497">497</a>]</span> Sara caturo'dadhi upanīte assu thañña-rudharamhi<br />
					Sara ekakappam aṭṭhīnaɱ sañcayaɱ Vipulena samaɱ.|| ||</p>

					<p class="f4"><span class="f3">[<a id="v498">498</a>]</span> <a id="pg172"><span class="f2 g"><b>[172]</b></span></a> Anamat'agge saɱsarato mahiɱ Jambudīpam upanītaɱ,||<br />
					Kolaṭṭhi-matta-guḷikā mātā-mātāsv'eva na ppahonti.|| ||</p>

					<p class="f4"><span class="f3">[<a id="v499">499</a>]</span> Sara tiṇakaṭṭhaɱ sākhāpalāsaɱ upanītaɱ anamataggato,||<br />
					Pitusu catur'aŋgulikā ghaṭikā pitu-pitusv'eva na ppahonti.|| ||</p>

					<p class="f4"><span class="f3">[<a id="v500">500</a>]</span> Sara kāṇakacchapaɱ pubbe samudde aparato ca yugacchiddaɱ<br />
					Siraɱ tassa ca paṭimukkaɱ manussa-lābhamhi opammaɱ.|| ||</p>

					<p class="f4"><span class="f3">[<a id="v501">501</a>]</span> Sara rūpaɱ phenapiṇḍopamassa kāyakaliko asārassa<br />
					Khandhe passa anicce sarāhi niraye bahuvighāte.|| ||</p>

					<p class="f4"><span class="f3">[<a id="v502">502</a>]</span> Sara kaṭasiɱ vaḍḍhente puna-p-punaɱ tāsu tāsu jātīsu,||<br />
					Sara kumbhilabbhayāni ca sarāhi cattāri saccāni.|| ||</p>

					<p class="f4"><span class="f3">[<a id="v503">503</a>]</span> Amatamhi vijjamāne kin tava pañcakaṭukena pītena,||<br />
					Sabbā hi kāmaratiyo kaṭukatarā pañcakaṭukena.|| ||</p>

					<p class="f4"><span class="f3">[<a id="v504">504</a>]</span> Amatamhi vijjamāne kiɱ tava kāmehi ye pariḷāhā||<br />
					Sabbā hi kāmaratiyo jalitā kuthitā kupitā santāpitā.|| ||</p>

					<p class="f4"><span class="f3">[<a id="v505">505</a>]</span> Asapattamhi samāne kiɱ tava kāmehi ye bahusapattā,||<br />
					Rājaggicoraudakappiyehi sādhāraṇā kāmā bahūsapattā.|| ||</p>

					<p class="f4"><span class="f3">[<a id="v506">506</a>]</span> Mokkhamhi vijjamāne kiɱ tava kāmehi yesu vadhabandho,||<br />
					Kāmesu hi vadhabandho kāma-kāmā dukkhāni anubhonti.|| ||</p>

					<p class="f4"><span class="f3">[<a id="v507">507</a>]</span> <a id="pg173"><span class="f2 g"><b>[173]</b></span></a> Ādīpitā tiṇukkā gaṇhantaɱ dahanti n'eva muñcantaɱ,||<br />
					Ukkopamā hi kāmā dahanti ye te na muñcanti.|| ||</p>

					<p class="f4"><span class="f3">[<a id="v508">508</a>]</span> Mā appakassa hetu kāma-sukhassa vipulaɱ jahī sukhaɱ,||<br />
					Mā puthulomo va baḷisaɱ gilitvā pacchā vihaññasi.|| ||</p>

					<p class="f4"><span class="f3">[<a id="v509">509</a>]</span> Kāmaɱ kāmesu damassu tāva sunakho va saŋkhalābaddho<br />
					Kāhinti khu taɱ kāmā chātā sunakhaɱ va caṇḍālā.|| ||</p>

					<p class="f4"><span class="f3">[<a id="v510">510</a>]</span> Aparimitaɱ ca dukkhaɱ bahūni ca citta-domanassāni,||<br />
					Anubhohisi kāmesu yutto paṭinissaja addhuve kāme.|| ||</p>

					<p class="f4"><span class="f3">[<a id="v511">511</a>]</span> Ajaramhi vijjamāne kin tava kāmehi ye sujarā<br />
					maraṇa-vyādhigahitā sabbā sabbattha jātiyo.|| ||</p>

					<p class="f4"><span class="f3">[<a id="v512">512</a>]</span> Idam ajaram idam amaraɱ idam ajarā-maraṇa-padam asokaɱ,||<br />
					Asapattam asambādhaɱ akhalitam abhayaɱ nirupatāpaɱ.|| ||</p>

					<p class="f4"><span class="f3">[<a id="v513">513</a>]</span> Adhagatam idaɱ bahūhi amatam ajjāpi ca labhanīyam idaɱ,||<br />
					Yo yoniso payuñjati na ca sakkā aghaṭamānena.|| ||</p>

					<p class="f4"><span class="f3">[<a id="v514">514</a>]</span> Evaɱ bhaṇati Sumedha sankharagate ratiɱ alabhamānā,||<br />
					Anunentī Anikarattaɱ kese'va chamaɱ chupi Sumedhā.|| ||</p>

					<p class="f4"><span class="f3">[<a id="v515">515</a>]</span> Uṭṭhāya Aṇīkaratto pañjaliko yāci tassā pitaraɱ so,||<br />
					Vissajjetha Sumedhaɱ pabbajituɱ vimokkha-sacca-dassā.|| ||</p>

					<p class="f4"><span class="f3">[<a id="v516">516</a>]</span> Vissajjitā mātā-pitūhi pabbaji sokabhayabhītā,||<br />
					Cha abhiññā sacchi-katā aggaphalaɱ sikkhamānāya.|| ||</p>

					<p class="f4"><span class="f3">[<a id="v517">517</a>]</span> <a id="pg174"><span class="f2 g"><b>[174]</b></span></a> Acchariyaɱ abbhutaɱ taɱ Nibbānaɱ āsi rājataññāya,||<br />
					Pubbe-nivāsacaritaɱ yathā vyākari pacchime kāle.|| ||</p>

					<p class="f4"><span class="f3">[<a id="v518">518</a>]</span> Bhagavati Koṇāgamane saŋghārāmamhi navanivesamhi<br />
					Sakhiyo tīṇi janiyo vihāradānaɱ adāsimhā.|| ||</p>

					<p class="f4"><span class="f3">[<a id="v519">519</a>]</span> Dasakkhattūɱ satakkhattuɱ dasa-satakkhattuɱ satāni ca satakkhattuɱ,||<br />
					Devesu upapajjimha ko pana vādo manussesu.|| ||</p>

					<p class="f4"><span class="f3">[<a id="v520">520</a>]</span> Devesu mahiddhikā ahumha mānusakamhi ko pana vādo,||<br />
					Sattaratanassa mahesī itthīratanaɱ ahaɱ āsiɱ.|| ||</p>

					<p class="f4"><span class="f3">[<a id="v521">521</a>]</span> So hetu so pabhavo taɱ mūlaɱ satthu sāsane khanti,||<br />
					Taɱ paṭhamaɱ-samodhānaɱ taɱ dhamma-ratāya Nibbānaɱ.|| ||</p>

					<p class="f4"><span class="f3">[<a id="v522">522</a>]</span> Evaɱ kathenti ye saddahanti vacanaɱ anomapaññassa<br />
					Nibbindanti bhavagate nibbinditvā virajjantī ti.|| ||</p>

					<p class="ctr">Mahā-Nipāto Niṭṭhito</p>

					<p class="ctr">T<span class="f2">HER§GĀTHĀ</span> S<span class="f2">AMATTĀ</span></p>.

</div>

</body>
</html>
