<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>Vinaya Pitaka, Bhikkhu Patimokkha</title>
</head>

<body>

<p style="margin-top: 6px; margin-bottom: 6px" class="ctr"><img alt="Vinaya" src="../../../../resources/images/vinaya.jpg" width="576" height="42"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p class="f4">&nbsp;</p>

<div class="main">

					<h1>Bhikkhu-Pātimokkha Pāli</h1>

						<div class="nobdr wpc80">
							<p class="f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1979  <b>Pali Text Society</b> <i>Aŋguttara-Nikaya</i> edited by The Rev. Richard Morris, M.A., LL.D., Second Edition, revised by A.K. Warder, B.A., Ph.D., Lecturer in Sanskrit in the University of Edinburgh</p>
						</div>

					<p>&nbsp;</p>

					<hr />

					<p>&nbsp;</p>

					<h4 class="ctr c"><a id="Patidesaniya">Pāṭidesanīyā</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Patidesaniya">Index</a>][<a href="../../../../dhamma-vinaya/sbe/vp/01.pat/vp.01.pat.bpat.011.rdho.sbe.htm#Patidesaniya">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p17">than</a>]</span></h4>

					<p class="f4">Ime kho pan'āyasmanto cattāro pāṭidesanīyā dhammā uddesaɱ āga-c-chanti.|| ||</p>

					      <p class="f4 in2">1: Paṭhamapāṭidesanīyasikkhāpadaɱ<span class="f3"><sup>[<a id="fn1" href="#n1">1</a>]</sup></span>|| ||</p>

					<p class="f4">Yo pana bhikkhu aññātikāya bhikkhuniyā antaragharaɱ paviṭṭhāya hatthato khādanīyaɱ vā bhojanīyaɱ vā sahatthā paṭiggahetvā khādeyya vā bhuājeyya vā. Paṭidesetabbaɱ tena bhikkhunā: 'Gārayhaɱ āvuso dhammaɱ āpajjiɱ, asappāyaɱ, pāṭidesanīyaɱ, taɱ paṭidesemī'-ti.|| ||</p>

					      <p class="f4 in2">2: Dutiyapāṭidesanīyasikkhāpadaɱ|| ||</p>

					<p class="f4">Bhikkhū pan'eva kulesu nimantitā bhuājanti. Tatra ce sā bhikkhunī vosāsamānarūpā ṭhitā hoti: 'Idha sūpaɱ detha, idha odanaɱ dethā'-ti. Tehi bhikkhūhi sā bhikkhunī apasādetabbā: 'Apasakka tāva bhagini, yāva bhikkhū bhuājanti.' Ekassa pi ce<span class="f3"><sup>[<a id="fn2" href="#n2">2</a>]</sup></span> bhikkhuno nappaṭibhāseyya taɱ bhikkhuniɱ apasādetuɱ: 'Apasakka tāva bhagini, yāva bhikkhū bhuājantī'-ti. Paṭidesetabbaɱ tehi bhikkhūhi: 'Gārayhaɱ āvuso dhammaɱ āpajjimhā, asappāyaɱ, pāṭidesanīyaɱ, taɱ paṭidesemā'-ti.|| ||</p>

					      <p class="f4 in2">3: Tatiyapāṭidesanīyasikkhāpadaɱ|| ||</p>

					<p class="f4">Yāni kho pana tāni sekhasammatāni kulāni. Yo pana bhikkhu tathā-rūpesu sekhasammatesu kulesu pubbe animantito agilāno khādanīyaɱ vā bhojanīyaɱ vā sahatthā paṭiggahetvā khādeyya vā bhuājeyya vā. Paṭidesetabbaɱ tena bhikkhunā: 'Gārayhaɱ āvuso dhammaɱ āpajjiɱ, asappāyaɱ, pāṭidesanīyaɱ, taɱ paṭidesemī'-ti.|| ||</p>

					      <p class="f4 in2">4: Catutthapāṭidesanīyasikkhāpadaɱ|| ||</p>

					<p class="f4">Yāni kho pana tāni āraññakāni sen'āsanāni sāsaŋkasammatāni sappaṭi-bhayāni. Yo pana bhikkhu tathā-rūpesu sen'āsanesu viharanto pubbe appaṭisaɱviditaɱ khādanīyaɱ vā bhojanīyaɱ vā ajjhārāme sahatthā paṭiggahetvā agilāno khādeyya vā bhuājeyya vā. Paṭidesetabbaɱ tena bhikkhunā: 'Gārayhaɱ āvuso dhammaɱ āpajjiɱ, asappāyaɱ, pāṭidesanīyaɱ, taɱ paṭidesemī'-ti.|| ||</p>

					<p class="f4">Uddiṭṭhā kho āyasmanto cattāro pāṭidesanīyā dhammā.||<br />
					Tatthāyasmante pucchāmi: kaccittha parisuddhā?||<br />
					Dutiyam-pi pucchāmi: kaccittha parisuddhā?||<br />
					Tatiyam-pi pucchāmi: kaccittha parisuddhā?||<br />
					Parisuddhetthāyasmanto, tasmā tuṇhī, evam-etaɱ dhārayāmi.|| ||</p>

					      <p class="f4 ctr">Pāṭidesanīyā niṭṭhitā|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="Sekhiya">Sekhiyā</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Sekhiya">Index</a>][<a href="../../../../dhamma-vinaya/sbe/vp/01.pat/vp.01.pat.bpat.012.rdho.sbe.htm#Sekhiya">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p18">than</a>]</span></h4>

					<p class="f4">Ime kho pan'āyasmanto sekhiyā dhammā uddesaɱ āga-c-chanti.|| ||</p>

					      <p class="f4 in2">1: Parimaṇḍalasikkhāpadaɱ<span class="f3"><sup>[<a id="fn3" href="#n3">3</a>]</sup></span>|| ||</p>

					<p class="f4">Parimaṇḍalaɱ nivāsessāmī-ti, sikkhā karaṇīyā.|| ||</p>

					      <p class="f4 in2">2:|| ||</p>

					<p class="f4">Parimaṇḍalaɱ pārupissāmī-ti, sikkhā karaṇīyā.|| ||</p>

					      <p class="f4 in2">3: Suppaṭichannasikkhāpadaɱ|| ||</p>

					<p class="f4">Supaṭi-c-channo antaraghare gamissāmī-ti, sikkhā karaṇīyā.|| ||</p>

					      <p class="f4 in2">4:|| ||</p>

					<p class="f4">Supaṭi-c-channo antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">5: Susaɱvutasikkhāpadaɱ|| ||</p>

					<p class="f4">Susaɱvuto antaraghare gamissāmī-ti, sikkhā karaṇīyā.|| ||</p>

					      <p class="f4 in2">6:|| ||</p>

					<p class="f4">Susaɱvuto antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">7: Okkhitta-cakkhusikkhāpadaɱ|| ||</p>

					<p class="f4">Okkhitta-cakkhu antaraghare gamissāmī-ti, sikkhā karaṇīyā.|| ||</p>

					      <p class="f4 in2">8:|| ||</p>

					<p class="f4">Okkhitta-cakkhu antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">9: Ukkhittakasikkhāpadaɱ|| ||</p>

					<p class="f4">Na ukkhittakāya antaraghare gamissāmī-ti, sikkhā karaṇīyā.|| ||</p>

					      <p class="f4 in2">10:|| ||</p>

					<p class="f4">Na ukkhittakāya antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">Parimaṇḍalavaggo paṭhamo|| ||</p>

					      <p class="f4 in2">11: Ujjhagghikasikkhāpadaɱ|| ||</p>

					<p class="f4">Na ujjagghikāya antaraghare gamissāmī-ti, sikkhā karaṇīyā.|| ||</p>

					      <p class="f4 in2">12:|| ||</p>

					<p class="f4">Na ujjagghikāya antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">13: Uccasaddāsikkhāpadaɱ|| ||</p>

					<p class="f4">Appasaddo antaraghare gamissāmī-ti, sikkhā karaṇīyā.|| ||</p>

					      <p class="f4 in2">14:|| ||</p>

					<p class="f4">Appasaddo antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">15: Kāyappacālakādisikkhāpadaɱ|| ||</p>

					<p class="f4">Na kāyappacālakaɱ antaraghare gamissāmī-ti, sikkhā karaṇīyā.|| ||</p>

					      <p class="f4 in2">16:|| ||</p>

					<p class="f4">Na kāyappacālakaɱ antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">17: Bāhuppacālakasikkhāpadaɱ|| ||</p>

					<p class="f4">Na bāhuppacālakaɱ antaraghare gamissāmī-ti, sikkhā karaṇīyā.|| ||</p>

					      <p class="f4 in2">18:|| ||</p>

					<p class="f4">Na bāhuppacālakaɱ antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">19: Sīsappacālakasikkhāpadaɱ|| ||</p>

					<p class="f4">Na sīsappacālakaɱ antaraghare gamissāmī-ti, sikkhā karaṇīyā.|| ||</p>

					      <p class="f4 in2">20:|| ||</p>

					<p class="f4">Na sīsappacālakaɱ antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">Ujjagghiakavaggo dutiyo|| ||</p>

					      <p class="f4 in2">21: Khambhakatasikkhāpadaɱ|| ||</p>

					<p class="f4">Na khambhakato antaraghare gamissāmī-ti, sikkhā karaṇīyā.|| ||</p>

					      <p class="f4 in2">22:|| ||</p>

					<p class="f4">Na khambhakato antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">23: Oguṇṭhitasikkhāpadaɱ|| ||</p>

					<p class="f4">Na oguṇṭhito antaraghare gamissāmī-ti, sikkhā karaṇīyā.|| ||</p>

					      <p class="f4 in2">24:|| ||</p>

					<p class="f4">Na oguṇṭhito antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">25: Ukkuṭikasikkhāpadaɱ|| ||</p>

					<p class="f4">Na ukkuṭikāya antaraghare gamissāmī-ti, sikkhā karaṇīyā.|| ||</p>

					      <p class="f4 in2">26: Pallatthikasikkhāpadaɱ|| ||</p>

					<p class="f4">Na pallatthikāya antaraghare nisīdissāmī-ti, sikkhā karaṇīyā.|| ||</p>

					      <p class="f4 in2">27: Sakkaccapaṭiggahaṇasikkhāpadaɱ|| ||</p>

					<p class="f4">Sakkaccaɱ piṇḍa-pātaɱ paṭiggahessāmī-ti, sikkhā karaṇīyā.|| ||</p>

					      <p class="f4 in2">28: Pattasaññīpaṭiggahaṇasikkhāpadaɱ|| ||</p>

					<p class="f4">Pattasaññī piṇḍa-pātaɱ paṭiggahessāmī-ti, sikkhā karaṇīyā.|| ||</p>

					      <p class="f4 in2">29: Samasūpakapaṭiggahaṇasikkhāpadaɱ|| ||</p>

					<p class="f4">Samasūpakaɱ piṇḍa-pātaɱ paṭiggahessāmī-ti, sikkhā karaṇīyā.|| ||</p>

					      <p class="f4 in2">30: Samatittikasikkhāpadaɱ|| ||</p>

					<p class="f4">Samatittikaɱ piṇḍa-pātaɱ paṭiggahessāmī-ti, sikkhā karaṇīyā.|| ||</p>

					      <p class="f4 in2">Khambhakavaggo tatiyo|| ||</p>

					      <p class="f4 in2">31: Sakkaccabuājanasikkhāpadaɱ|| ||</p>

					<p class="f4">Sakkaccaɱ piṇḍa-pātaɱ bhuājissāmī-ti, sikkhā karaṇīyā.|| ||</p>

					      <p class="f4 in2">32: Pattasaññībhuājanasikkhāpadaɱ|| ||</p>

					<p class="f4">Pattasaññī piṇḍa-pātaɱ bhuājissāmī-ti, sikkhā karaṇīyā.|| ||</p>

					      <p class="f4 in2">33: Sapadānasikkhāpadaɱ|| ||</p>

					<p class="f4">Sapadānaɱ piṇḍa-pātaɱ bhuājissāmī-ti, sikkhā karaṇīyā.|| ||</p>

					      <p class="f4 in2">34: Samasūpakasikkhāpadaɱ|| ||</p>

					<p class="f4">Samasūpakaɱ piṇḍa-pātaɱ bhuājissāmī-ti, sikkhā karaṇīyā.|| ||</p>

					      <p class="f4 in2">35: Nathūpakatasikkhāpadaɱ|| ||</p>

					<p class="f4">Na thūpato<span class="f3"><sup>[<a id="fn4" href="#n4">4</a>]</sup></span> omadditvā piṇḍa-pātaɱ bhuājissāmī-ti, sikkhā karaṇīyā.|| ||</p>

					      <p class="f4 in2">36: Odanappaṭicchādanasikkhāpadaɱ|| ||</p>

					<p class="f4">Na sūpaɱ vā byaājanaɱ vā odanena paṭicchādessāmi bhīyokamyataɱ<span class="f3"><sup>[<a id="fn5" href="#n5">5</a>]</sup></span> upādāyāti, sikkhā karaṇīyā.|| ||</p>

					      <p class="f4 in2">37: Sūpodanaviññattisikkhāpadaɱ|| ||</p>

					<p class="f4">Na sūpaɱ vā odanaɱ vā agilāno attano atthāya viññāpetvā bhuājissāmī-ti, sikkhā karaṇīyā.|| ||</p>

					      <p class="f4 in2">38: Ujjhānasaññīsikkhāpadaɱ|| ||</p>

					<p class="f4">Na ujjhānasaññī paresaɱ pattaɱ olokessāmī-ti, sikkhā karaṇīyā.|| ||</p>

					      <p class="f4 in2">39: Kaba'asikkhāpadaɱ|| ||</p>

					<p class="f4">Nātimahantaɱ kaba'aɱ karissāmī-ti, sikkhā karaṇīyā.|| ||</p>

					      <p class="f4 in2">40: Ālopasikkhāpadaɱ|| ||</p>

					<p class="f4">Parimaṇḍalaɱ ālopaɱ karissāmī-ti, sikkhā karaṇīyā.|| ||</p>

					      <p class="f4 in2">Sakkaccavaggo catuttho|| ||</p>

					      <p class="f4 in2">41: Anāhaṭasikkhāpadaɱ|| ||</p>

					<p class="f4">Na anāhaṭe kaba'e mukhadvāraɱ vivarissāmī-ti, sikkhā karaṇīyā.|| ||</p>

					      <p class="f4 in2">42: Bhuājamānasikkhāpadaɱ|| ||</p>

					<p class="f4">Na bhuājamāno sabbaɱ hatthaɱ mukhe pakkhipissāmī-ti, sikkhā karaṇīyā.|| ||</p>

					      <p class="f4 in2">43: Sakaba'asikkhāpadaɱ|| ||</p>

					<p class="f4">Na sakaba'ena mukhena byāharissāmī-ti, sikkhā karaṇīyā.|| ||</p>

					      <p class="f4 in2">44: Piṇḍukkhepakasikkhāpadaɱ|| ||</p>

					<p class="f4">Na piṇḍukkhepakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">45: Kaba'avacchedakasikkhāpadaɱ|| ||</p>

					<p class="f4">Na kaba'āvacchedakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">46: Avagaṇḍakārakasikkhāpadaɱ|| ||</p>

					<p class="f4">Na avagaṇḍakārakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">47: Hatthaniddhunakasikkhāpadaɱ|| ||</p>

					<p class="f4">Na hatthaniddhunakaɱ bhuājissāmī-ti,<span class="f3"><sup>[<a id="fn6" href="#n6">6</a>]</sup></span> sikkhā karaṇīyā.|| ||</p>

					      <p class="f4 in2">48: Sitthāvakārakasikkhāpadaɱ|| ||</p>

					<p class="f4">Na sitthāvakārakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">49: Jivhānicchārakasikkhāpadaɱ|| ||</p>

					<p class="f4">Na jivhānicchārakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">50: Capucapukārakasikkhāpadaɱ|| ||</p>

					<p class="f4">Na capucapukārakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">Kaba'avaggo paācamo|| ||</p>

					      <p class="f4 in2">51: Surusurukārakasikkhāpadaɱ|| ||</p>

					<p class="f4">Na surusurukārakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">52: Hatthanillehakādisikkhāpadaɱ|| ||</p>

					<p class="f4">Na hatthanillehakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">53: Pattanillehakasikkhāpadaɱ|| ||</p>

					<p class="f4">Na pattanillehakaɱ bhuājissāmī-ti,<span class="f3"><sup>[<a id="fn7" href="#n7">7</a>]</sup></span> sikkhā karaṇīyā.|| ||</p>

					      <p class="f4 in2">54: Oṭṭhanillehakasikkhāpadaɱ|| ||</p>

					<p class="f4">Na oṭṭhanillehakaɱ bhuājissāmī-ti, sikkhā karaṇīyā.|| ||</p>

					      <p class="f4 in2">55: Sāmisasikkhāpadaɱ|| ||</p>

					<p class="f4">Na sāmisena hatthena pānīyathālakaɱ paṭiggahessāmī-ti, sikkhā karaṇīyā.|| ||</p>

					      <p class="f4 in2">56: Sasitthakasikkhāpadaɱ|| ||</p>

					<p class="f4">Na sasitthakaɱ pattadhovanaɱ antaraghare chaḍḍessāmī-ti, sikkhā karaṇīyā.|| ||</p>

					      <p class="f4 in2">57: Chattapāṇisikkhāpadaɱ|| ||</p>

					<p class="f4">Na chattapāṇissa agilānassa dhammaɱ desissāmī-ti,<span class="f3"><sup>[<a id="fn8" href="#n8">8</a>]</sup></span> sikkhā karaṇīyā.|| ||</p>

					      <p class="f4 in2">58: Daṇḍapāṇisikkhāpadaɱ|| ||</p>

					<p class="f4">Na daṇḍapāṇissa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">59: Satthapāṇisikkhāpadaɱ|| ||</p>

					<p class="f4">Na satthapāṇissa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">60: Āyudhapāṇisikkhāpadaɱ|| ||</p>

					<p class="f4">Na āyudhapāṇissa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">Surusuruvaggo chaṭṭho|| ||</p>

					      <p class="f4 in2">61: Pādukasikkhāpadaɱ|| ||</p>

					<p class="f4">Na pādukārū'hassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">62: Upāhanasikkhāpadaɱ|| ||</p>

					<p class="f4">Na upāhanārū'hassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">63: Yānasikkhāpadaɱ|| ||</p>

					<p class="f4">Na yānagatassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">64: Sayanasikkhāpadaɱ|| ||</p>

					<p class="f4">Na sayanagatassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">65: Pallatthikasikkhāpadaɱ|| ||</p>

					<p class="f4">Na pallatthikāya nisinnassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">66: Veṭhitasikkhāpadaɱ|| ||</p>

					<p class="f4">Na veṭhitasīsassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">67: Oguṇṭhitasikkhāpadaɱ|| ||</p>

					<p class="f4">Na oguṇṭhitasīsassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">68: Chamāsikkhāpadaɱ|| ||</p>

					<p class="f4">Na chamāya nisīditvā āsane nisinnassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">69: Nīcāsanasikkhāpadaɱ|| ||</p>

					<p class="f4">Na nīce āsane nisīditvā ucce āsane nisinnassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">70: Ṭhitasikkhāpadaɱ|| ||</p>

					<p class="f4">Na ṭhito nisinnassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">71: Pacchatogamana-sikkhāpadaɱ|| ||</p>

					<p class="f4">Na pacchato gacchanto purato gacchantassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">72: Uppathenagamana-sikkhāpadaɱ|| ||</p>

					<p class="f4">Na uppathena gacchanto pathena gacchantassa agilānassa dhammaɱ desissāmī-ti, sikkhā karaṇīyā.|| ||</p>

					      <p class="f4 in2">73: Ṭhito-uccārasikkhāpadaɱ|| ||</p>

					<p class="f4">Na ṭhito agilāno uccāraɱ vā passāvaɱ vā karissāmī-ti, sikkhā karaṇīyā.|| ||</p>

					      <p class="f4 in2">74: Harite-uccārasikkhāpadaɱ|| ||</p>

					<p class="f4">Na harite agilāno uccāraɱ vā passāvaɱ vā khe'aɱ vā karissāmī-ti, sikkhā karaṇīyā.|| ||</p>

					      <p class="f4 in2">75: Udake-uccārasikkhāpadaɱ|| ||</p>

					<p class="f4">Na udake agilāno uccāraɱ vā passāvaɱ vā khe'aɱ vā karissāmī-ti, sikkhā karaṇīyā.|| ||</p>

					      <p class="f4 in2">Pādukavaggo sattamo|| ||</p>

					<p class="f4">Uddiṭṭhā kho āyasmanto sekhiyā dhammā.||<br />
					Tatthāyasmante pucchāmi: kaccittha parisuddhā?||<br />
					Dutiyam-pi pucchāmi: kaccittha parisuddhā?||<br />
					Tatiyam-pi pucchāmi: kaccittha parisuddhā?||<br />
					Parisuddhetthāyasmanto, tasmā tuṇhī, evam-etaɱ dhārayāmi.|| ||</p>

					      <p class="f4 ctr">Sekhiyā niṭṭhitā|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="Adhikaranasamatha">Adhikaraṇasamathā</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Adhikaranasamatha">Index</a>][<a href="../../../../dhamma-vinaya/sbe/vp/01.pat/vp.01.pat.bpat.013.rdho.sbe.htm#Adhikaranasamatha">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p23">than</a>]</span></h4>

					<p class="f4">Ime kho pan'āyasmanto satta adhikaraṇasamathā dhammā uddesaɱ āga-c-chanti.|| ||</p>

					<p class="f4">Uppannuppannānaɱ adhikaraṇānaɱ samathāya vūpasamāya:|| ||</p>

					<p class="f4">1: Sammukhāvinayo dātabbo.|| ||</p>

					<p class="f4">2: Sativinayo dātabbo.|| ||</p>

					<p class="f4">3: Amūḷhavinayo dātabbo.|| ||</p>

					<p class="f4">4: Paṭiññāya kāretabbaɱ.|| ||</p>

					<p class="f4">5: Yebhuyyasikā.|| ||</p>

					<p class="f4">6: Tassapāpiyyasikā.|| ||</p>

					<p class="f4">7: Tiṇavatthārakoti.|| ||</p>

					<p class="f4">Uddiṭṭhā kho āyasmanto satta adhikaraṇasamathā dhammā.||<br />
					Tatthāyasmante pucchāmi: kaccittha parisuddhā?||<br />
					Dutiyam-pi pucchāmi: kaccittha parisuddhā?||<br />
					Tatiyam-pi pucchāmi: kaccittha parisuddhā?||<br />
					Parisuddhetthāyasmanto, tasmā tuṇhī, evam-etaɱ dhārayāmi.|| ||</p>
					<p class="f4">Adhikaraṇasamathā Niṭṭhitā|| ||</p>
					<p class="f4">Uddiṭṭhaɱ kho āyasmanto nidānaɱ.||<br />
					Uddiṭṭhā cattāro pārājikā dhammā.||<br />
					Uddiṭṭhā terasa saŋghā-disesā dhammā.||<br />
					Uddiṭṭhā dve aniyatā dhammā.||<br />
					Uddiṭṭhā tiɱsa nissaggiyā pācittiyā dhammā||<br />
					Uddiṭṭhā dvenavuti pācittiyā dhammā.||<br />
					Uddiṭṭhā cattāro pāṭidesanīyā dhammā.||<br />
					Uddiṭṭhā sekhiyā dhammā.||<br />
					Uddiṭṭhā satta adhikaraṇasamathā dhammā.|| ||</p>
					<p class="f4">Ettakaɱ tassa Bhagavato suttāgataɱ suttapariyāpannaɱ anvaddhamāsaɱ uddesaɱ āga-c-chati. Tattha sabbeheva samaggehi sammodamānehi avivadamānehi sikkhitabbaɱ.|| ||</p>

					      <p class="f4 ctr">BhikkhuPātimokkhaɱ niṭṭhitaɱ|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> Editor's note: BJT omits this title by mistake. The Pāṭidesanīya rules are listed only as Paṭhama-, Dutiya-, etc. there being no distinctive titles for these training rules either in BJT or ChS.</p>

					<p class="lgqt"><sup>[<a id="n2" href="#fn2">2</a>]</sup> BJT note: Ekassa ce pi - ChS</p>

					<p class="lgqt"><sup>[<a id="n3" href="#fn3">3</a>]</sup> Editor's note: BJT has no distinctive titles for the Sekhiya training rules, they are listed there as Paṭhama-, Dutiya-, etc. up to Dasama-, after which they start again with Paṭhama-. As the titles serve a useful function as mnemonics they have been inserted here following the ChS editon of the BhikkhuPātimokkhaPāli. At the beginning of this section as the rules generally come in pairs no title for the second rule is given.</p>

					<p class="lgqt"><sup>[<a id="n4" href="#fn4">4</a>]</sup> BJT note: Thūpakato - ChS.</p>

					<p class="lgqt"><sup>[<a id="n5" href="#fn5">5</a>]</sup> Editor's note: BJT, Bhīyyokamyataɱ, but it's normal practice is to write these forms as bhīyo- etc.</p>

					<p class="lgqt"><sup>[<a id="n6" href="#fn6">6</a>]</sup> Editor's note: BJT, bhuājissāmi-ti, printer's error.</p>

					<p class="lgqt"><sup>[<a id="n7" href="#fn7">7</a>]</sup> Editor's note: BJT, bhūājissāmī-ti, printer's error.</p>

					<p class="lgqt"><sup>[<a id="n8" href="#fn8">8</a>]</sup> Editor's note: BJT, desessāmi-ti, here but desissāmī-ti elsewhere.</p>

</div>

<p class="f4">&nbsp;</p>

<hr />

<p class="fine ctr c"><b>Contact:||<br />
<img src="../../../../resources/images/contact.email.jpg" width="178" height="24" alt="E-mail" />||<br />
<a href="../../../../frontmatter/004_copyright.htm">Copyright Statement</a>&nbsp;&nbsp;&nbsp;<a href="../../../../frontmatter/006_webmasters_page.htm">Webmaster's Page</a></b></p>

</body>
</html>