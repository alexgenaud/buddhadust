<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>Vinaya Pitaka, Bhikkhu Patimokkha</title>
</head>

<body>

<p style="margin-top: 6px; margin-bottom: 6px" class="ctr"><img alt="Vinaya" src="../../../../resources/images/vinaya.jpg" width="576" height="42"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p class="f4">&nbsp;</p>

<div class="main">

					<h1>Bhikkhu-Pātimokkha Pāli</h1>

						<div class="nobdr wpc80">
							<p class="f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1979  <b>Pali Text Society</b> <i>Aṇguttara-Nikaya</i> edited by The Rev. Richard Morris, M.A., LL.D., Second Edition, revised by A.K. Warder, B.A., Ph.D., Lecturer in Sanskrit in the University of Edinburgh</p>
						</div>

					<p>&nbsp;</p>

					<hr />

					<p>&nbsp;</p>

					<h4 class="ctr c"><a id="Suddhapacittiya">Suddhapācittiyā</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Suddhapacittiya">Index</a>][<a href="../../../../dhamma-vinaya/sbe/vp/01.pat/vp.01.pat.bpat.010.rdho.sbe.htm#Suddhapacittiya">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p7">than</a>]</span></h4>

					<p class="f4">Ime kho pan'āyasmanto dvenavuti pācittiyā dhammā uddesaṃ āga-c-chanti.|| ||</p>

					      <p class="f4 in2">1: Musā-vādasikkhāpadaṃ|| ||</p>

					<p class="f4">Sampajānamusā-vāde, pācittiyaṃ.|| ||</p>

					      <p class="f4 in2">2: Omasavādasikkhāpadaṃ|| ||</p>

					<p class="f4">Omasavāde, pācittiyaṃ.|| ||</p>

					      <p class="f4 in2">3: Pesuññasikkhāpadaṃ|| ||</p>

					<p class="f4">Bhikkhupesuññe, pācittiyaṃ.|| ||</p>

					      <p class="f4 in2">4: Padasodhammasikkhāpadaṃ|| ||</p>

					<p class="f4">Yo pana bhikkhu anupasampannaṃ padaso dhammaṃ vāceyya, pācittiyaṃ.|| ||</p>

					      <p class="f4 in2">5: Sahaseyyasikkhāpadaṃ|| ||</p>

					<p class="f4">Yo pana bhikkhu anupasampannena uttariṃ<span class="f1"><sup>[<a id="fn1" href="#n1">1</a>]</sup></span> dirattatirattaṃ sahaseyyaṃ kappeyya, pācittiyaṃ.|| ||</p>

					      <p class="f4 in2">6: Dutiyasahaseyyasikkhāpadaṃ|| ||</p>

					<p class="f4">Yo pana bhikkhu mātu-gāmena sahaseyyaṃ kappeyya, pācittiyaṃ.|| ||</p>

					      <p class="f4 in2">7: Dhammadesanāsikkhāpadaṃ|| ||</p>

					<p class="f4">Yo pana bhikkhu mātu-gāmassa uttariṃ chappaācavācāhi dhammaṃ deseyya, aññatra viññunā purisaviggahena, pācittiyaṃ.|| ||</p>

					      <p class="f4 in2">8: Bhūtārocanasikkhāpadaṃ|| ||</p>

					<p class="f4">Yo pana bhikkhu anupasampannassa uttari-manussa-dhammaṃ āroceyya bhūtasmiṃ, pācittiyaṃ.|| ||</p>

					      <p class="f4 in2">9: Duṭṭhullārocanasikkhāpadaṃ|| ||</p>

					<p class="f4">Yo pana bhikkhu bhikkhussa duṭṭhullaṃ āpattiṃ anupasampannassa āroceyya, aññatra bhikkhusammutiyā, pācittiyaṃ.|| ||</p>

					      <p class="f4 in2">10: Paṭhavikhaṇanasikkhāpadaṃ|| ||</p>

					<p class="f4">Yo pana bhikkhu paṭhaviṃ khaṇeyya vā khaṇāpeyya vā, pācittiyaṃ.|| ||</p>

					      <p class="f4 in2">Musā-vādāvaggo paṭhamo|| ||</p>

					      <p class="f4 in2">11: Bhūtagāmasikkhāpadaṃ|| ||</p>

					<p class="f4">Bhūtagāmapātavyatāya, pācittiyaṃ.|| ||</p>

					      <p class="f4 in2">12: Aññavādakasikkhāpadaṃ|| ||</p>

					<p class="f4">Aññavādake vihesake, pācittiyaṃ.|| ||</p>

					      <p class="f4 in2">13: Ujjhāyanasikkhāpadaṃ|| ||</p>

					<p class="f4">Ujjhāpanake khīyanake, pācittiyaṃ.|| ||</p>

					      <p class="f4 in2">14: Paṭhamasen'āsanasikkhāpadaṃ|| ||</p>

					<p class="f4">Yo pana bhikkhu saṇghikaṃ maācaṃ vā pīṭhaṃ vā bhisiṃ vā kocchaṃ vā ajjhokāse santharitvā vā santharāpetvā vā, taṃ pakkamanto n'eva uddhareyya na uddharāpeyya, anāpucchaṃ vā gaccheyya, pācittiyaṃ.|| ||</p>

					      <p class="f4 in2">15: Dutiyasen'āsanasikkhāpadaṃ|| ||</p>

					<p class="f4">Yo pana bhikkhu saṇghike vihāre seyyaṃ santharitvā vā santharāpetvā vā, taṃ pakkamanto n'eva uddhareyya na uddharāpeyya, anāpucchaṃ vā gaccheyya, pācittiyaṃ.|| ||</p>

					      <p class="f4 in2">16: Anupakhajjasikkhāpadaṃ|| ||</p>

					<p class="f4">Yo pana bhikkhu saṇghike vihāre jānaṃ pubbūpagataṃ bhikkhuṃ anupakhajja seyyaṃ kappeyya: 'Yassa sambādho bhavissati, so pakkamissatī'-ti. Etad-eva paccayaṃ karitvā anaññaṃ, pācittiyaṃ.|| ||</p>

					      <p class="f4 in2">17: Nikkaḍḍhanasikkhāpadaṃ|| ||</p>

					<p class="f4">Yo pana bhikkhu bhikkhuṃ kupito anatta-mano saṇghikā vihārā nikkaḍḍheyya vā nikkaḍḍhāpeyya vā, pācittiyaṃ.|| ||</p>

					      <p class="f4 in2">18: Vehāsakūṭisikkhāpadaṃ|| ||</p>

					<p class="f4">Yo pana bhikkhu saṇghike vihāre uparivehāsakuṭiyā āhaccapādakaṃ maācaṃ vā pīṭhaṃ vā abhinisīdeyya vā abhinipajjeyya vā, pācittiyaṃ.|| ||</p>

					      <p class="f4 in2">19: Mahallakavihārasikkhāpadaṃ|| ||</p>

					<p class="f4">Mahallakaṃ pana bhikkhunā vihāraṃ kārayamānena, yāva dvārakosā aggalaṭṭhapanāya ālokasandhiparikammāya dvatticchadanassa pariyāyaṃ, appaharite ṭhitena adhiṭṭhātabbaṃ. Tato ce uttariṃ appaharite pi ṭhito adhiṭṭhaheyya, pācittiyaṃ.|| ||</p>

					      <p class="f4 in2">20: Sappāṇasikkhāpadaṃ|| ||</p>

					<p class="f4">Yo pana bhikkhu jānaṃ sappāṇakaṃ udakaṃ tiṇaṃ vā mattikaṃ vā siāceyya vā siācāpeyya vā, pācittiyaṃ.|| ||</p>

					      <p class="f4 in2">Bhūtagāmavaggo dutiyo|| ||</p>

					      <p class="f4 in2">21: Ovādasikkhāpadaṃ|| ||</p>

					<p class="f4">Yo pana bhikkhu asammato bhikkhuniyo ovadeyya, pācittiyaṃ.|| ||</p>

					      <p class="f4 in2">22: Atthaṇgatasikkhāpadaṃ|| ||</p>

					<p class="f4">Sammato pi ce bhikkhu atthaṇgate suriye bhikkhuniyo ovadeyya, pācittiyaṃ.|| ||</p>

					      <p class="f4 in2">23: Bhikkhunūpassayasikkhāpadaṃ|| ||</p>

					<p class="f4">Yo pana bhikkhu bhikkhun'ūpassayaṃ upsaṇkamitvā bhikkhuniyo ovadeyya, aññatra samayā, pācittiyaṃ.|| ||</p>

					<p class="f4">Tatthāyaṃ samayo: gilānā hoti bhikkhunī - ayaṃ tattha samayo.|| ||</p>

					      <p class="f4 in2">24: Āmisasikkhāpadaṃ|| ||</p>

					<p class="f4">Yo pana bhikkhu evaṃ vadeyya: 'āmisahetu bhikkhū<span class="f1"><sup>[<a id="fn2" href="#n2">2</a>]</sup></span> bhikkhuniyo ovadantī'-ti, pācittiyaṃ.|| ||</p>

					      <p class="f4 in2">25: Cīvaradānasikkhāpadaṃ|| ||</p>

					<p class="f4">Yo pana bhikkhu aññātikāya bhikkhuniyā cīvaraṃ dadeyya, aññatra pārivaṭṭakā, pācittiyaṃ.|| ||</p>

					      <p class="f4 in2">26: Cīvarasibbanasikkhāpadaṃ|| ||</p>

					<p class="f4">Yo pana bhikkhu aññātikāya bhikkhuniyā cīvaraṃ sibbeyya vā sibbāpeyya vā, pācittiyaṃ.|| ||</p>

					      <p class="f4 in2">27: Saṃvidhānasikkhāpadaṃ|| ||</p>

					<p class="f4">Yo pana bhikkhu<span class="f1"><sup>[<a id="fn3" href="#n3">3</a>]</sup></span> bhikkhuniyā saddhiṃ saṃvidhāya ekaddhāna-maggaṃ paṭipajjeyya antamaso gāmantaram-pi, aññatra samayā, pācittiyaṃ.|| ||</p>

					<p class="f4">Tatthāyaṃ samayo: sattha-gamanīyo hoti Maggo sāsaṇkasammato sappaṭi-bhayo - ayaṃ tattha samayo.|| ||</p>

					      <p class="f4 in2">28: Nāvābhirūhatasikkhāpadaṃ|| ||</p>

					<p class="f4">Yo pana bhikkhu bhikkhuniyā saddhiṃ saṃvidhāya ekaṃ nāvaṃ abhirūheyya uddhagāminiṃ<span class="f1"><sup>[<a id="fn4" href="#n4">4</a>]</sup></span> vā adhogāminiṃ vā, aññatra tiriyaṃ taraṇāya, pācittiyaṃ.|| ||</p>

					      <p class="f4 in2">29: Paripācitasikkhāpadaṃ|| ||</p>

					<p class="f4">Yo pana bhikkhu jānaṃ bhikkhunīparipācitaṃ piṇḍa-pātaṃ bhuājeyya, aññatra pubbe gihīsamārambhā, pācittiyaṃ.|| ||</p>

					      <p class="f4 in2">30: Rahonisajjasikkhāpadaṃ|| ||</p>

					<p class="f4">Yo pana bhikkhu bhikkhuniyā saddhiṃ eko ekāya raho nisajjaṃ kappeyya, pācittiyaṃ.|| ||</p>

					      <p class="f4 in2">Bhikkhunovādavaggo tatiyo|| ||</p>

					      <p class="f4 in2">31: āvasathapiṇḍasikkhāpadaṃ|| ||</p>

					<p class="f4">Agilānena bhikkhunā eko āvasathapiṇḍo bhuājitabbo. Tato ce uttariṃ bhuājeyya, pācittiyaṃ.|| ||</p>

					      <p class="f4 in2">32: Gaṇabhojanasikkhāpadaṃ|| ||</p>

					<p class="f4">Gaṇabhojane, aññatra samayā, pācittiyaṃ.|| ||</p>

					<p class="f4">Tatthāyaṃ samayo: gilānasamayo, cīvaradānasamayo, cīvarakārasamayo, addhānagamanasamayo, nāvābhirūhanasamayo, mahāsamayo, samaṇabhattasamayo - ayaṃ tattha samayo.|| ||</p>

					      <p class="f4 in2">33: Paramparabhojanasikkhāpadaṃ:|| ||</p>
					<p class="f4">Paramparabhojane, aññatra samayā, pācittiyaṃ.|| ||</p>

					<p class="f4">Tatthāyaṃ samayo: gilānasamayo, cīvaradānasamayo, cīvarakārasamayo - ayaṃ tattha samayo.|| ||</p>

					      <p class="f4 in2">34: Kāṇamātusikkhāpadaṃ|| ||</p>

					<p class="f4">Bhikkhuṃ pan'eva kulaṃ upagataṃ pūvehi vā manthehi vā abhihaṭṭhuṃ pavāreyya. ākaṇkha-mānena bhikkhunā dvattipattapūrā paṭiggahetabbā. Tato ce uttariṃ paṭiggaṇheyya, pācittiyaṃ.|| ||</p>

					<p class="f4">Dvattipattapūre paṭiggahetvā tato nīharitvā bhikkhūhi saddhiṃ saṃvibhajitabbaṃ. Ayaṃ tattha sāmīci.|| ||</p>

					      <p class="f4 in2">35: Paṭhamapavāraṇasikkhāpadaṃ|| ||</p>

					<p class="f4">Yo pana bhikkhu bhuttāvī pavārito anatirittaṃ, khādanīyaṃ vā bhojanīyaṃ vā khādeyya vā bhuājeyya vā, pācittiyaṃ.|| ||</p>

					      <p class="f4 in2">36: Dutiyapavāraṇasikkhāpadaṃ|| ||</p>

					<p class="f4">Yo pana bhikkhu bhikkhuṃ bhuttāviṃ pavāritaṃ anatirittena khādanīyena vā bhojanīyena vā abhihaṭṭhuṃ pavāreyya: 'Handa bhikkhu khāda vā bhuāja vā'-ti, jānaṃ āsādanāpekkho, bhuttasmiṃ, pācittiyaṃ.|| ||</p>

					      <p class="f4 in2">37: Vikālabhojanasikkhāpadaṃ|| ||</p>

					<p class="f4">Yo pana bhikkhu vikāle khādanīyaṃ vā bhojanīyaṃ vā khādeyya vā bhuājeyya vā, pācittiyaṃ.|| ||</p>

					      <p class="f4 in2">38: Sannidhikārasikkhāpadaṃ|| ||</p>

					<p class="f4">Yo pana bhikkhu<span class="f1"><sup>[<a id="fn5" href="#n5">5</a>]</sup></span> sannidhikārakaṃ khādanīyaṃ vā bhojanīyaṃ vā khādeyya vā bhuājeyya vā, pācittiyaṃ.|| ||</p>

					      <p class="f4 in2">39: Paṇītabhojanasikkhāpadaṃ|| ||</p>

					<p class="f4">Yāni kho pana tāni paṇītabhojanāni, seyyath'īdaṃ: sappi, navanītaṃ, telaṃ, madhu, phāṇitaṃ, maccho, maṃsaṃ, khīraṃ, dadhi. Yo pana bhikkhu eva-rūpāni paṇītabhojanāni agilāno attano atthāya viññāpetvā bhuājeyya, pācittiyaṃ.|| ||</p>

					      <p class="f4 in2">40: Dantaponasikkhāpadaṃ|| ||</p>

					<p class="f4">Yo pana bhikkhu adinnaṃ mukhadvāraṃ āhāraṃ āhareyya, aññatra udakadantaponā, pācittiyaṃ.|| ||</p>

					      <p class="f4 in2">41: Acelakasikkhāpadaṃ|| ||</p>

					<p class="f4">Yo pana bhikkhu acelakassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dadeyya, pācittiyaṃ.|| ||</p>

					      <p class="f4 in2">42: Uyyojanasikkhāpadaṃ|| ||</p>

					<p class="f4">Yo pana bhikkhu bhikkhuṃ: 'Eh'āvuso gāmaṃ vā nigamaṃ vā piṇḍāya pavisissāmā'-ti. Tassa dāpetvā vā adāpetvā vā uyyojeyya: 'Gacch'āvuso na me tayā saddhiṃ kathā vā nisajjā vā phāsu hoti, ekakassa me kathā vā nisajjā vā phāsu hotī'-ti. Etad-eva paccayaṃ karitvā anaññaṃ, pācittiyaṃ.|| ||</p>

					      <p class="f4 in2">43: Sabhojanasikkhāpadaṃ|| ||</p>

					<p class="f4">Yo pana bhikkhu sabhojane kule anupakhajja nisajjaṃ kappeyya, pācittiyaṃ.|| ||</p>

					      <p class="f4 in2">44: Paṭhamarahonisajjasikkhāpadaṃ|| ||</p>

					<p class="f4">Yo pana bhikkhu<span class="f1"><sup>[<a id="fn6" href="#n6">6</a>]</sup></span> mātu-gāmena saddhiṃ raho paṭi-c-channe āsane nisajjaṃ kappeyya, pācittiyaṃ.|| ||</p>

					      <p class="f4 in2">45: Dutiyarahonisajjasikkhāpadaṃ|| ||</p>

					<p class="f4">Yo pana bhikkhu mātu-gāmena saddhiṃ eko ekāya raho nisajjaṃ kappeyya, pācittiyaṃ.|| ||</p>

					      <p class="f4 in2">46: Cārittasikkhāpadaṃ|| ||</p>

					<p class="f4">Yo pana bhikkhu nimantito sabhatto samāno santaṃ bhikkhuṃ anāpucchā purebhattaṃ vā pacchā-bhattaṃ vā kulesu cārittaṃ āpajjeyya, aññatra samayā, pācittiyaṃ.|| ||</p>

					<p class="f4">Tatthāyaṃ samayo: cīvaradānasamayo, cīvarakārasamayo - ayaṃ tattha samayo.|| ||</p>

					      <p class="f4 in2">47: Mahānāmasikkhāpadaṃ|| ||</p>

					<p class="f4">Agilānena bhikkhunā cātumāsa-p-paccayapavāraṇā sāditabbā, aññatra punapavāraṇāya, aññatra niccapavāraṇāya. Tato ce uttariṃ sādiyeyya, pācittiyaṃ.|| ||</p>

					      <p class="f4 in2">48: Uyyuttasenāsikkhāpadaṃ|| ||</p>

					<p class="f4">Yo pana bhikkhu uyyuttaṃ senaṃ dassanāya gaccheyya, aññatra tathā-rūpa-p-paccayā, pācittiyaṃ.|| ||</p>

					      <p class="f4 in2">49: Senāvāsasikkhāpadaṃ|| ||</p>

					<p class="f4">Siyā ca tassa bhikkhuno kocid-eva paccayo senaṃ gamanāya, dirattatirattaṃ tena bhikkhunā senāya vasitabbaṃ. Tato ce uttariṃ vaseyya, pācittiyaṃ.|| ||</p>

					      <p class="f4 in2">50: Uyyodhikasikkhāpadaṃ|| ||</p>

					<p class="f4">Dirattatirattaṃ ce bhikkhu senāya vasamāno uyyodhikaṃ vā balaggaṃ vā senābyūhaṃ vā anīkadassanaṃ vā gaccheyya, pācittiyaṃ.|| ||</p>

					      <p class="f4 in2">Acelakavaggo paācamo|| ||</p>

					      <p class="f4 in2">51: Surāpānasikkhāpadaṃ|| ||</p>

					<p class="f4">Surāmerayapāne, pācittiyaṃ.|| ||</p>

					      <p class="f4 in2">52: Aṇgulipatodakasikkhāpadaṃ|| ||</p>

					<p class="f4">Aṇgulipatodake, pācittiyaṃ.|| ||</p>

					      <p class="f4 in2">53: Hassadhammasikkhāpadaṃ|| ||</p>

					<p class="f4">Udake hassadhamme, pācittiyaṃ.|| ||</p>

					      <p class="f4 in2">54: Anādariyasikkhapadaṃ|| ||</p>

					<p class="f4">Anādariye, pācittiyaṃ.|| ||</p>

					      <p class="f4 in2">55: Bhiṃsāpanakasikkhāpadaṃ|| ||</p>

					<p class="f4">Yo pana bhikkhu bhikkhuṃ bhiṃsāpeyya, pācittiyaṃ.|| ||</p>

					      <p class="f4 in2">56: Jotisikkhapadaṃ|| ||</p>

					<p class="f4">Yo pana bhikkhu agilāno visibbanāpekkho jotiṃ samādaheyya vā samādahāpeyya vā, aññatra tathā-rūpa-p-paccayā, pācittiyaṃ.|| ||</p>

					      <p class="f4 in2">57: Nahātasikkhāpadaṃ|| ||</p>

					<p class="f4">Yo pana bhikkhu orenaddhamāsaṃ nahāyeyya, aññatra samayā, pācittiyaṃ.|| ||</p>

					<p class="f4">Tatthāyaṃ samayo: diyaḍḍho māso seso gimhānan-ti, vassānassa paṭhamo māso, iccete aḍḍhateyyamāsā, uṇhasamayo, pariḷāhasamayo, gilānasamayo, kammasamayo, addhānagamanasamayo, vāta-vuṭṭhisamayo - ayaṃ tattha samayo.|| ||</p>

					      <p class="f4 in2">58: Du-b-baṇṇakarasikkhāpadaṃ|| ||</p>

					<p class="f4">Navaṃ pana bhikkhunā cīvaralābhena tiṇṇaṃ du-b-baṇṇa-karaṇānaṃ aññataraṃ du-b-baṇṇa-karaṇaṃ ādātabbaṃ, nīlaṃ vā kaddamaṃ vā kā'asāmaṃ vā. Anādā ce bhikkhu tiṇṇaṃ du-b-baṇṇa-karaṇānaṃ aññataraṃ du-b-baṇṇa-karaṇaṃ navaṃ cīvaraṃ paribhuājeyya, pācittiyaṃ.|| ||</p>

					      <p class="f4 in2">59: Vikappanasikkhāpadaṃ|| ||</p>

					<p class="f4">Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṃ cīvaraṃ vikappetvā apaccuddhārakaṃ paribhuājeyya, pācittiyaṃ.|| ||</p>

					      <p class="f4 in2">60: Cīvarāpanidhānasikkhāpadaṃ|| ||</p>

					<p class="f4">Yo pana bhikkhu<span class="f1"><sup>[<a id="fn7" href="#n7">7</a>]</sup></span> bhikkhussa pattaṃ vā cīvaraṃ vā nisīdanaṃ vā sūcigharaṃ vā kāya-bandhanaṃ vā apanidheyya vā apanidhāpeyya vā antamaso hassāpekkho pi, pācittiyaṃ.|| ||</p>

					      <p class="f4 in2">Surāpānavaggo chaṭṭho|| ||</p>

					      <p class="f4 in2">61: Saāciccapāṇasikkhāpadaṃ|| ||</p>

					<p class="f4">Yo pana bhikkhu saācicca pāṇaṃ jīvitā voropeyya, pācittiyaṃ.|| ||</p>

					      <p class="f4 in2">62: Sappāṇakasikkhāpadaṃ|| ||</p>

					<p class="f4">Yo pana bhikkhu jānaṃ sappāṇakaṃ udakaṃ paribhuājeyya, pācittiyaṃ.|| ||</p>

					      <p class="f4 in2">63: Ukkoṭanasikkhāpadaṃ|| ||</p>

					<p class="f4">Yo pana bhikkhu jānaṃ yathā-dhammaṃ nihatādhikaraṇaṃ punakammāya ukkoṭeyya, pācittiyaṃ.|| ||</p>

					      <p class="f4 in2">64: Duṭṭhullasikkhāpadaṃ|| ||</p>

					<p class="f4">Yo pana bhikkhu bhikkhussa jānaṃ duṭṭhullaṃ āpattiṃ paṭicchādeyya, pācittiyaṃ.|| ||</p>

					      <p class="f4 in2">65: Ūnavīsati-vassasikkhāpadaṃ|| ||</p>

					<p class="f4">Yo pana bhikkhu jānaṃ ūnavīsati-vassaṃ puggalaṃ upasampādeyya, so ca puggalo anupasampanno, te ca bhikkhū gārayhā. Idaṃ tasmiṃ pācittiyaṃ.|| ||</p>

					      <p class="f4 in2">66: Theyyasatthasikkhāpadaṃ|| ||</p>

					<p class="f4">Yo pana bhikkhu jānaṃ theyyasatthena saddhiṃ saṃvidhāya ekaddhāna-maggaṃ paṭipajjeyya antamaso gāmantaram-pi, pācittiyaṃ.|| ||</p>

					      <p class="f4 in2">67: Saṃvidhānasikkhāpadaṃ|| ||</p>

					<p class="f4">Yo pana bhikkhu mātu-gāmena saddhiṃ saṃvidhāya ekaddhāna-maggaṃ paṭipajjeyya antamaso gāmantaram-pi, pācittiyaṃ.|| ||</p>

					      <p class="f4 in2">68: Ariṭṭhasikkhāpadaṃ|| ||</p>

					<p class="f4">Yo pana bhikkhu evaṃ vadeyya: 'Tath'āhaṃ Bhagavatā dhammaṃ desitaṃ ājānāmi. Yathā yeme antarāyikā dhammā vuttā Bhagavatā, te paṭisevato nālaṃ antarāyāyā'-ti. So bhikkhu bhikkhūhi evam-assa vacanīyo: 'Mā āyasmā evaṃ avaca. Mā Bhagavantaṃ abbh'ācikkhi, na hi sādhu Bhagavato abbha-k-khānaṃ, na hi Bhagavā evaṃ vadeyya. An-eka-pariyāyena āvuso antarāyikā dhammā antarāyikā vuttā Bhagavatā, alaā-ca pana te paṭisevato antarāyāyā'-ti. Evaā-ca pana so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṃ samanubhāsitabbo tassa paṭinissaggāya. Yāvatatiyaṃ ce samanubhāsiyamāno tam-paṭinissajjeyya iccetaṃ kusalaṃ. No ce paṭinissajjeyya, pācittiyaṃ.|| ||</p>

					      <p class="f4 in2">69: Ukkhittasambhogasikkhāpadaṃ|| ||</p>

					<p class="f4">Yo pana bhikkhu jānaṃ tathāvādinā bhikkhunā akaṭānudhammena taṃ diṭṭhiṃ appaṭinissaṭṭhena saddhiṃ sambhuājeyya vā saṃvaseyya vā saha vā seyyaṃ kappeyya, pācittiyaṃ.|| ||</p>

					      <p class="f4 in2">70: Kaṇṭakasikkhāpadaṃ|| ||</p>

					<p class="f4">Samaṇuddeso pi ce evaṃ vadeyya: 'Tath'āhaṃ Bhagavatā dhammaṃ desitaṃ ājānāmi. Yathā yeme antarāyikā dhammā vuttā Bhagavatā, te paṭisevato nālaṃ antarāyāyā'-ti. So samaṇ'uddeso bhikkhūhi evam-assa vacanīyo: 'Mā āvuso samaṇ'uddesa evaṃ avaca. Mā Bhagavantaṃ abbh'ācikkhi, na hi sādhu Bhagavato abbha-k-khānaṃ, na hi Bhagavā evaṃ vadeyya. An-eka-pariyāyena āvuso samaṇ'uddesa antarāyikā dhammā antarāyikā vuttā Bhagavatā, alaā-ca pana te paṭisevato antarāyāyā'-ti. Evaā-ca pana so samaṇ'uddeso bhikkhūhi vuccamāno tatheva paggaṇheyya, so samaṇ'uddeso bhikkhūhi evam-assa vacanīyo: 'Ajja-t-agge te āvuso samaṇ'uddesa na c'eva so Bhagavā Satthā apadisitabbo, yam-pi c'aññe samaṇ'uddesā labhanti bhikkhūhi saddhiṃ dirattatirattaṃ sahaseyyaṃ, sā pi te n'atthi, cara pare vinassā'-ti. Yo pana bhikkhu<span class="f1"><sup>[<a id="fn8" href="#n8">8</a>]</sup></span> jānaṃ tathānāsitaṃ samaṇ'uddesaṃ upalāpeyya vā upaṭṭhāpeyya vā sambhuājeyya vā saha vā seyyaṃ kappeyya, pācittiyaṃ.|| ||</p>

					      <p class="f4 in2">Sappāṇakavaggo sattamo|| ||</p>

					      <p class="f4 in2">71: Sahadhammikasikkhāpadaṃ|| ||</p>

					<p class="f4">Yo pana bhikkhu bhikkhūhi saha-dhammikaṃ vuccamāno evaṃ vadeyya: 'Na tāvāhaṃ āvuso etasmiṃ sikkhā-pade sikkhissāmi, yāva na aññaṃ bhikkhuṃ vyattaṃ vinaya-dharaṃ paripucchāmī'-ti, pācittiyaṃ.|| ||</p>

					<p class="f4">Sikkhamānena bhikkhave bhikkhunā aññātabbaṃ paripucchitabbaṃ paripaāhitabbaṃ. Ayaṃ tattha sāmīci.|| ||</p>

					      <p class="f4 in2">72: Vilekhanasikkhāpadaṃ|| ||</p>

					<p class="f4">Yo pana bhikkhu Pātimokkhe uddissamāne evaṃ vadeyya: 'Kiṃ pan'imehi khuddānukhuddakehi sikkhā-padehi uddiṭṭhehi, yāva-d-eva kukkuccāya, vihesāya, vilekhāya saṃvaṭṭantī'-ti. Sikkhāpadavivaṇṇake, pācittiyaṃ.|| ||</p>

					      <p class="f4 in2">73: Mohanasikkhāpadaṃ|| ||</p>

					<p class="f4">Yo pana bhikkhu anvaddhamāsaṃ Pātimokkhe uddissamāne evaṃ vadeyya: 'Idān'eva kho ahaṃ jānāmi, ayam-pi kira dhammo suttāgato suttapariyāpanno anvaddhamāsaṃ uddesaṃ āga-c-chatī'-ti. Taā-ce bhikkhuṃ aññe bhikkhū jāneyyum: 'Nisinnapubbaṃ iminā bhikkhunā dvatti-k-khattuṃ Pātimokkhe uddissamāne. Ko pana vādo bhiyyo na ca tassa bhikkhuno aññāṇakena mutti atthi. Yaā-ca tattha āpattiṃ āpanno, taā-ca yathādhammo kāretabbo, uttariṃ cassa moho āropetabbo: 'Tassa te āvuso alābhā, tassa te dulladdhaṃ. Yaṃ tvaṃ Pātimokkhe uddissamāne, na sādhukaṃ atthikatvā mana-sikarosī'-ti. Idaṃ tasmiṃ mohanake, pācittiyaṃ.|| ||</p>

					      <p class="f4 in2">74: Pahārasikkhāpadaṃ|| ||</p>

					<p class="f4">Yo pana bhikkhu bhikkhussa kupito anatta-mano pahāraṃ dadeyya, pācittiyaṃ.|| ||</p>

					      <p class="f4 in2">75: Talasattikasikkhāpadaṃ|| ||</p>

					<p class="f4">Yo pana bhikkhu bhikkhussa kupito anatta-mano talasattikaṃ uggireyya, pācittiyaṃ.|| ||</p>

					      <p class="f4 in2">76: Amūlakasikkhāpadaṃ|| ||</p>

					<p class="f4">Yo pana bhikkhu bhikkhuṃ amūlakena saṇghā-disesena anuddhaṃseyya, pācittiyaṃ.|| ||</p>

					      <p class="f4 in2">77: Saāciccasikkhāpadaṃ|| ||</p>

					<p class="f4">Yo pana bhikkhu bhikkhussa saācicca kukkuccaṃ upadaheyya: 'Itissa muhuttam-pi aphāsu bhavissatī'-ti. Etad-eva paccayaṃ karitvā anaññaṃ, pācittiyaṃ.|| ||</p>

					      <p class="f4 in2">78: Upassutisikkhāpadaṃ|| ||</p>

					<p class="f4">Yo pana bhikkhu bhikkhūnaṃ bhaṇḍanajātānaṃ kalahajātānaṃ vivādāpannānaṃ upassutiṃ tiṭṭheyya: 'Yaṃ ime bhaṇissanti, taṃ sossāmī'-ti. Etad-eva paccayaṃ karitvā anaññaṃ, pācittiyaṃ.|| ||</p>

					      <p class="f4 in2">79: Kammapaṭibāhanasikkhāpadaṃ|| ||</p>

					<p class="f4">Yo pana bhikkhu dhammikānaṃ kammānaṃ chandaṃ datvā pacchā khīyanadhammaṃ āpajjeyya, pācittiyaṃ.|| ||</p>

					      <p class="f4 in2">80: Chandaṃadatvāgamana-sikkhāpadaṃ|| ||</p>

					<p class="f4">Yo pana bhikkhu saṇghe vinicchayakathāya vattamānāya chandaṃ adatvā uṭṭhāy āsanā pakkameyya, pācittiyaṃ.|| ||</p>

					      <p class="f4 in2">81: Dabbasikkhāpadaṃ|| ||</p>

					<p class="f4">Yo pana bhikkhu samaggena saṇghena cīvaraṃ datvā pacchā khīyanadhammaṃ āpajjeyya: 'Yathāsanthutaṃ bhikkhū saṇghikaṃ lābhaṃ pariṇāmentī'-ti, pācittiyaṃ.|| ||</p>

					      <p class="f4 in2">82: Pariṇāmana-sikkhāpadaṃ|| ||</p>

					<p class="f4">Yo pana bhikkhu jānaṃ saṇghikaṃ lābhaṃ pariṇataṃ puggalassa pariṇāmeyya, pācittiyaṃ.|| ||</p>

					      <p class="f4 in2">Sahadhammikavaggo aṭṭhamo|| ||</p>

					      <p class="f4 in2">83: Rājantarapurasikkhāpadaṃ|| ||</p>

					<p class="f4">Yo pana bhikkhu<span class="f1"><sup>[<a id="fn9" href="#n9">9</a>]</sup></span> rañño khattiyassa muddhāvisittassa anikkhantarājake anīgataratanake pubbe appaṭisaṃvidito indakhīlaṃ atikkāmeyya, pācittiyaṃ.|| ||</p>

					      <p class="f4 in2">84: Ratanasikkhāpadaṃ|| ||</p>

					<p class="f4">Yo pana bhikkhu ratanaṃ vā ratanasammataṃ vā, aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṃ.|| ||</p>

					<p class="f4">Ratanaṃ vā pana bhikkhunā ratanasammataṃ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṃ: 'Yassa bhavissati, so harissatī'-ti. Ayaṃ tattha sāmīci.|| ||</p>

					      <p class="f4 in2">85: Vikālagāmappavesanasikkhāpadaṃ:<span class="f1"><sup>[<a id="fn10" href="#n10">10</a>]</sup></span>|| ||</p>

					<p class="f4">Yo pana bhikkhu santaṃ bhikkhuṃ anāpucchā vikāle gāmaṃ paviseyya, aññatra tathā-rūpā accāyikā karaṇīyā, pācittiyaṃ.|| ||</p>

					      <p class="f4 in2">86: Sūcigharasikkhāpadaṃ|| ||</p>

					<p class="f4">Yo pana bhikkhu<span class="f1"><sup>[<a id="fn11" href="#n11">11</a>]</sup></span> aṭṭhimayaṃ vā danta-mayaṃ vā visāṇamayaṃ vā sūcigharaṃ kārāpeyya, bhedanakaṃ, pācittiyaṃ.|| ||</p>

					      <p class="f4 in2">87: Maācasikkhāpadaṃ|| ||</p>

					<p class="f4">Navaṃ pana bhikkhunā maācaṃ vā pīṭhaṃ vā kārayamānena aṭṭhaṇgulapādakaṃ kāretabbaṃ Sugataṇgulena, aññatra heṭṭhimāya aṭaniyā. Taṃ atikkāmayato, chedanakaṃ, pācittiyaṃ.|| ||</p>

					      <p class="f4 in2">88: Tūlonaddhasikkhāpadaṃ|| ||</p>

					<p class="f4">Yo pana bhikkhu maācaṃ vā pīṭhaṃ vā tūlonaddhaṃ kārāpeyya, uddālanakaṃ, pācittiyaṃ.|| ||</p>

					      <p class="f4 in2">89: Nisīdanasikkhāpadaṃ|| ||</p>

					<p class="f4">Nisīdanaṃ pana bhikkhunā kārayamānena pamāṇikaṃ kāretabbaṃ. Tatridaṃ pamāṇaṃ: dīghaso dve vidatthiyo Sugatavidatthiyā, tiriyaṃ diyaḍḍhaṃ, dasā vidatthi. Taṃ atikkāmayato, chedanakaṃ, pācittiyaṃ.|| ||</p>

					      <p class="f4 in2">90: Kaṇḍupaṭicchādisikkhāpadaṃ|| ||</p>

					<p class="f4">Kaṇḍupaṭicchādiṃ pana bhikkhunā kārayamānena pamāṇikā kāretabbā. Tatridaṃ<span class="f1"><sup>[<a id="fn12" href="#n12">12</a>]</sup></span> pamāṇaṃ: dīghaso catasso vidatthiyo Sugatavidatthiyā, tiriyaṃ dve vidatthiyo. Taṃ atikkāmayato, chedanakaṃ, pācittiyaṃ.|| ||</p>

					      <p class="f4 in2">91: Vassikasāṭikasikkhāpadaṃ|| ||</p>

					<p class="f4">Vassikasāṭikaṃ pana bhikkhunā kārayamānena pamāṇikā kāretabbā. Tatridaṃ<span class="f1"><sup>[<a id="fn13" href="#n13">13</a>]</sup></span> pamāṇaṃ: dīghaso cha vidatthiyo Sugatavidatthiyā, tiriyaṃ aḍḍhateyyā. Taṃ atikkāmayato, chedanakaṃ, pācittiyaṃ.|| ||</p>

					      <p class="f4 in2">92: NandatTherasikkhāpadaṃ|| ||</p>

					<p class="f4">Yo pana bhikkhu Sugatacīvarappamāṇaṃ cīvaraṃ kārāpeyya atirekaṃ vā, chedanakaṃ, pācittiyaṃ.|| ||</p>

					<p class="f4">Tatridaṃ<span class="f1"><sup>[<a id="fn14" href="#n14">14</a>]</sup></span> Sugatassa Sugatacīvarappamāṇaṃ: dīghaso nava vidatthiyo Sugatavidatthiyā, tiriyaṃ cha vidatthiyo. Idaṃ Sugatassa Sugatacīvarappamāṇaṃ.|| ||</p>

					      <p class="f4 in2">Rājavaggo navamo|| ||</p>

					<p class="f4">Uddiṭṭhā kho āyasmanto dvenavuti pācittiyā dhammā.||<br />
					Tatthāyasmante pucchāmi: kaccittha parisuddhā?||<br />
					Dutiyam-pi pucchāmi: kaccittha parisuddhā?||<br />
					Tatiyam-pi pucchāmi: kaccittha parisuddhā?||<br />
					Parisuddhetthāyasmanto, tasmā tuṇhī, evam-etaṃ dhārayāmi.|| ||</p>

					      <p class="f4 ctr">Pācittiyā niṭṭhitā|| ||</p>

					<p>&nbsp;</p>

					<hr />

					<p>&nbsp;</p>

					<p class="ctr">Next: <a href="vp.01.pat.003.bpat.pali.bd.htm#Patidesaniya">Pāṭidesanīyā</a></p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> BJT note: Uttari - ChS.</p>

					<p class="lgqt"><sup>[<a id="n2" href="#fn2">2</a>]</sup> BJT note: Therā bhikkhū - ChS.</p>

					<p class="lgqt"><sup>[<a id="n3" href="#fn3">3</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n4" href="#fn4">4</a>]</sup> BJT note: Uddhaṃ gāmaniṃ - ChS.</p>

					<p class="lgqt"><sup>[<a id="n5" href="#fn5">5</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n6" href="#fn6">6</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n7" href="#fn7">7</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n8" href="#fn8">8</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n9" href="#fn9">9</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n10" href="#fn10">10</a>]</sup> Editor's note: BJT, against its normal practice writes the title as two words: Vikāle gāmappavesanasikkhāpadaṃ.</p>

					<p class="lgqt"><sup>[<a id="n11" href="#fn11">11</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n12" href="#fn12">12</a>]</sup> Editor's note: BJT, Tatrīdaṃ - BJT wavers between Tatridaṃ &amp; tatrīdaṃ, for the sake of consistency the former spelling has been preferred here.</p>

					<p class="lgqt"><sup>[<a id="n13" href="#fn13">13</a>]</sup> Editor's note: BJT, Tatrīdaṃ - see note above.</p>

					<p class="lgqt"><sup>[<a id="n14" href="#fn14">14</a>]</sup> Editor's note: BJT, Tatrīdaṃ - see note above.</p>
</div>

<p class="f4">&nbsp;</p>

<hr />

<p class="fine ctr c"><b>Contact:||<br />
<img src="../../../../resources/images/contact.email.jpg" width="178" height="24" alt="E-mail" />||<br />
<a href="../../../../frontmatter/004_copyright.htm">Copyright Statement</a>&nbsp;&nbsp;&nbsp;<a href="../../../../frontmatter/006_webmasters_page.htm">Webmaster's Page</a></b></p>

</body>
</html>