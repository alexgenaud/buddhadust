<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>Vinaya Pitaka, Bhikkhu Patimokkha</title>
</head>

<body>

<p style="margin-top: 6px; margin-bottom: 6px" class="ctr"><img alt="Vinaya" src="../../../../resources/images/vinaya.jpg" width="576" height="42"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p class="f4">&nbsp;</p>

<div class="main">

					<h1>Bhikkhu-Pātimokkha Pāli</h1>

						<div class="nobdr wpc80">
							<p class="f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1979  <b>Pali Text Society</b> <i>Aṅguttara-Nikaya</i> edited by The Rev. Richard Morris, M.A., LL.D., Second Edition, revised by A.K. Warder, B.A., Ph.D., Lecturer in Sanskrit in the University of Edinburgh</p>
						</div>

					<p>&nbsp;</p>

					<hr />

					<p>&nbsp;</p>

					<h4 class="ctr c"><a id="Suddhapacittiya">Suddhapācittiyā</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Suddhapacittiya">Index</a>][<a href="../../../../dhamma-vinaya/sbe/vp/01.pat/vp.01.pat.bpat.010.rdho.sbe.htm#Suddhapacittiya">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p7">than</a>]</span></h4>

					<p class="f4">Ime kho pan'āyasmanto dvenavuti pācittiyā dhammā uddesaɱ āga-c-chanti.|| ||</p>

					      <p class="f4 in2">1: Musā-vādasikkhāpadaɱ|| ||</p>

					<p class="f4">Sampajānamusā-vāde, pācittiyaɱ.|| ||</p>

					      <p class="f4 in2">2: Omasavādasikkhāpadaɱ|| ||</p>

					<p class="f4">Omasavāde, pācittiyaɱ.|| ||</p>

					      <p class="f4 in2">3: Pesuññasikkhāpadaɱ|| ||</p>

					<p class="f4">Bhikkhupesuññe, pācittiyaɱ.|| ||</p>

					      <p class="f4 in2">4: Padasodhammasikkhāpadaɱ|| ||</p>

					<p class="f4">Yo pana bhikkhu anupasampannaɱ padaso dhammaɱ vāceyya, pācittiyaɱ.|| ||</p>

					      <p class="f4 in2">5: Sahaseyyasikkhāpadaɱ|| ||</p>

					<p class="f4">Yo pana bhikkhu anupasampannena uttariɱ<span class="f3"><sup>[<a id="fn1" href="#n1">1</a>]</sup></span> dirattatirattaɱ sahaseyyaɱ kappeyya, pācittiyaɱ.|| ||</p>

					      <p class="f4 in2">6: Dutiyasahaseyyasikkhāpadaɱ|| ||</p>

					<p class="f4">Yo pana bhikkhu mātu-gāmena sahaseyyaɱ kappeyya, pācittiyaɱ.|| ||</p>

					      <p class="f4 in2">7: Dhammadesanāsikkhāpadaɱ|| ||</p>

					<p class="f4">Yo pana bhikkhu mātu-gāmassa uttariɱ chappaācavācāhi dhammaɱ deseyya, aññatra viññunā purisaviggahena, pācittiyaɱ.|| ||</p>

					      <p class="f4 in2">8: Bhūtārocanasikkhāpadaɱ|| ||</p>

					<p class="f4">Yo pana bhikkhu anupasampannassa uttari-manussa-dhammaɱ āroceyya bhūtasmiɱ, pācittiyaɱ.|| ||</p>

					      <p class="f4 in2">9: Duṭṭhullārocanasikkhāpadaɱ|| ||</p>

					<p class="f4">Yo pana bhikkhu bhikkhussa duṭṭhullaɱ āpattiɱ anupasampannassa āroceyya, aññatra bhikkhusammutiyā, pācittiyaɱ.|| ||</p>

					      <p class="f4 in2">10: Paṭhavikhaṇanasikkhāpadaɱ|| ||</p>

					<p class="f4">Yo pana bhikkhu paṭhaviɱ khaṇeyya vā khaṇāpeyya vā, pācittiyaɱ.|| ||</p>

					      <p class="f4 in2">Musā-vādāvaggo paṭhamo|| ||</p>

					      <p class="f4 in2">11: Bhūtagāmasikkhāpadaɱ|| ||</p>

					<p class="f4">Bhūtagāmapātavyatāya, pācittiyaɱ.|| ||</p>

					      <p class="f4 in2">12: Aññavādakasikkhāpadaɱ|| ||</p>

					<p class="f4">Aññavādake vihesake, pācittiyaɱ.|| ||</p>

					      <p class="f4 in2">13: Ujjhāyanasikkhāpadaɱ|| ||</p>

					<p class="f4">Ujjhāpanake khīyanake, pācittiyaɱ.|| ||</p>

					      <p class="f4 in2">14: Paṭhamasen'āsanasikkhāpadaɱ|| ||</p>

					<p class="f4">Yo pana bhikkhu saṅghikaɱ maācaɱ vā pīṭhaɱ vā bhisiɱ vā kocchaɱ vā ajjhokāse santharitvā vā santharāpetvā vā, taɱ pakkamanto n'eva uddhareyya na uddharāpeyya, anāpucchaɱ vā gaccheyya, pācittiyaɱ.|| ||</p>

					      <p class="f4 in2">15: Dutiyasen'āsanasikkhāpadaɱ|| ||</p>

					<p class="f4">Yo pana bhikkhu saṅghike vihāre seyyaɱ santharitvā vā santharāpetvā vā, taɱ pakkamanto n'eva uddhareyya na uddharāpeyya, anāpucchaɱ vā gaccheyya, pācittiyaɱ.|| ||</p>

					      <p class="f4 in2">16: Anupakhajjasikkhāpadaɱ|| ||</p>

					<p class="f4">Yo pana bhikkhu saṅghike vihāre jānaɱ pubbūpagataɱ bhikkhuɱ anupakhajja seyyaɱ kappeyya: 'Yassa sambādho bhavissati, so pakkamissatī'-ti. Etad-eva paccayaɱ karitvā anaññaɱ, pācittiyaɱ.|| ||</p>

					      <p class="f4 in2">17: Nikkaḍḍhanasikkhāpadaɱ|| ||</p>

					<p class="f4">Yo pana bhikkhu bhikkhuɱ kupito anatta-mano saṅghikā vihārā nikkaḍḍheyya vā nikkaḍḍhāpeyya vā, pācittiyaɱ.|| ||</p>

					      <p class="f4 in2">18: Vehāsakūṭisikkhāpadaɱ|| ||</p>

					<p class="f4">Yo pana bhikkhu saṅghike vihāre uparivehāsakuṭiyā āhaccapādakaɱ maācaɱ vā pīṭhaɱ vā abhinisīdeyya vā abhinipajjeyya vā, pācittiyaɱ.|| ||</p>

					      <p class="f4 in2">19: Mahallakavihārasikkhāpadaɱ|| ||</p>

					<p class="f4">Mahallakaɱ pana bhikkhunā vihāraɱ kārayamānena, yāva dvārakosā aggalaṭṭhapanāya ālokasandhiparikammāya dvatticchadanassa pariyāyaɱ, appaharite ṭhitena adhiṭṭhātabbaɱ. Tato ce uttariɱ appaharite pi ṭhito adhiṭṭhaheyya, pācittiyaɱ.|| ||</p>

					      <p class="f4 in2">20: Sappāṇasikkhāpadaɱ|| ||</p>

					<p class="f4">Yo pana bhikkhu jānaɱ sappāṇakaɱ udakaɱ tiṇaɱ vā mattikaɱ vā siāceyya vā siācāpeyya vā, pācittiyaɱ.|| ||</p>

					      <p class="f4 in2">Bhūtagāmavaggo dutiyo|| ||</p>

					      <p class="f4 in2">21: Ovādasikkhāpadaɱ|| ||</p>

					<p class="f4">Yo pana bhikkhu asammato bhikkhuniyo ovadeyya, pācittiyaɱ.|| ||</p>

					      <p class="f4 in2">22: Atthaṅgatasikkhāpadaɱ|| ||</p>

					<p class="f4">Sammato pi ce bhikkhu atthaṅgate suriye bhikkhuniyo ovadeyya, pācittiyaɱ.|| ||</p>

					      <p class="f4 in2">23: Bhikkhunūpassayasikkhāpadaɱ|| ||</p>

					<p class="f4">Yo pana bhikkhu bhikkhun'ūpassayaɱ upsaṅkamitvā bhikkhuniyo ovadeyya, aññatra samayā, pācittiyaɱ.|| ||</p>

					<p class="f4">Tatthāyaɱ samayo: gilānā hoti bhikkhunī - ayaɱ tattha samayo.|| ||</p>

					      <p class="f4 in2">24: Āmisasikkhāpadaɱ|| ||</p>

					<p class="f4">Yo pana bhikkhu evaɱ vadeyya: 'āmisahetu bhikkhū<span class="f3"><sup>[<a id="fn2" href="#n2">2</a>]</sup></span> bhikkhuniyo ovadantī'-ti, pācittiyaɱ.|| ||</p>

					      <p class="f4 in2">25: Cīvaradānasikkhāpadaɱ|| ||</p>

					<p class="f4">Yo pana bhikkhu aññātikāya bhikkhuniyā cīvaraɱ dadeyya, aññatra pārivaṭṭakā, pācittiyaɱ.|| ||</p>

					      <p class="f4 in2">26: Cīvarasibbanasikkhāpadaɱ|| ||</p>

					<p class="f4">Yo pana bhikkhu aññātikāya bhikkhuniyā cīvaraɱ sibbeyya vā sibbāpeyya vā, pācittiyaɱ.|| ||</p>

					      <p class="f4 in2">27: Saɱvidhānasikkhāpadaɱ|| ||</p>

					<p class="f4">Yo pana bhikkhu<span class="f3"><sup>[<a id="fn3" href="#n3">3</a>]</sup></span> bhikkhuniyā saddhiɱ saɱvidhāya ekaddhāna-maggaɱ paṭipajjeyya antamaso gāmantaram-pi, aññatra samayā, pācittiyaɱ.|| ||</p>

					<p class="f4">Tatthāyaɱ samayo: sattha-gamanīyo hoti Maggo sāsaṅkasammato sappaṭi-bhayo - ayaɱ tattha samayo.|| ||</p>

					      <p class="f4 in2">28: Nāvābhirūhatasikkhāpadaɱ|| ||</p>

					<p class="f4">Yo pana bhikkhu bhikkhuniyā saddhiɱ saɱvidhāya ekaɱ nāvaɱ abhirūheyya uddhagāminiɱ<span class="f3"><sup>[<a id="fn4" href="#n4">4</a>]</sup></span> vā adhogāminiɱ vā, aññatra tiriyaɱ taraṇāya, pācittiyaɱ.|| ||</p>

					      <p class="f4 in2">29: Paripācitasikkhāpadaɱ|| ||</p>

					<p class="f4">Yo pana bhikkhu jānaɱ bhikkhunīparipācitaɱ piṇḍa-pātaɱ bhuājeyya, aññatra pubbe gihīsamārambhā, pācittiyaɱ.|| ||</p>

					      <p class="f4 in2">30: Rahonisajjasikkhāpadaɱ|| ||</p>

					<p class="f4">Yo pana bhikkhu bhikkhuniyā saddhiɱ eko ekāya raho nisajjaɱ kappeyya, pācittiyaɱ.|| ||</p>

					      <p class="f4 in2">Bhikkhunovādavaggo tatiyo|| ||</p>

					      <p class="f4 in2">31: āvasathapiṇḍasikkhāpadaɱ|| ||</p>

					<p class="f4">Agilānena bhikkhunā eko āvasathapiṇḍo bhuājitabbo. Tato ce uttariɱ bhuājeyya, pācittiyaɱ.|| ||</p>

					      <p class="f4 in2">32: Gaṇabhojanasikkhāpadaɱ|| ||</p>

					<p class="f4">Gaṇabhojane, aññatra samayā, pācittiyaɱ.|| ||</p>

					<p class="f4">Tatthāyaɱ samayo: gilānasamayo, cīvaradānasamayo, cīvarakārasamayo, addhānagamanasamayo, nāvābhirūhanasamayo, mahāsamayo, samaṇabhattasamayo - ayaɱ tattha samayo.|| ||</p>

					      <p class="f4 in2">33: Paramparabhojanasikkhāpadaɱ:|| ||</p>
					<p class="f4">Paramparabhojane, aññatra samayā, pācittiyaɱ.|| ||</p>

					<p class="f4">Tatthāyaɱ samayo: gilānasamayo, cīvaradānasamayo, cīvarakārasamayo - ayaɱ tattha samayo.|| ||</p>

					      <p class="f4 in2">34: Kāṇamātusikkhāpadaɱ|| ||</p>

					<p class="f4">Bhikkhuɱ pan'eva kulaɱ upagataɱ pūvehi vā manthehi vā abhihaṭṭhuɱ pavāreyya. ākaṅkha-mānena bhikkhunā dvattipattapūrā paṭiggahetabbā. Tato ce uttariɱ paṭiggaṇheyya, pācittiyaɱ.|| ||</p>

					<p class="f4">Dvattipattapūre paṭiggahetvā tato nīharitvā bhikkhūhi saddhiɱ saɱvibhajitabbaɱ. Ayaɱ tattha sāmīci.|| ||</p>

					      <p class="f4 in2">35: Paṭhamapavāraṇasikkhāpadaɱ|| ||</p>

					<p class="f4">Yo pana bhikkhu bhuttāvī pavārito anatirittaɱ, khādanīyaɱ vā bhojanīyaɱ vā khādeyya vā bhuājeyya vā, pācittiyaɱ.|| ||</p>

					      <p class="f4 in2">36: Dutiyapavāraṇasikkhāpadaɱ|| ||</p>

					<p class="f4">Yo pana bhikkhu bhikkhuɱ bhuttāviɱ pavāritaɱ anatirittena khādanīyena vā bhojanīyena vā abhihaṭṭhuɱ pavāreyya: 'Handa bhikkhu khāda vā bhuāja vā'-ti, jānaɱ āsādanāpekkho, bhuttasmiɱ, pācittiyaɱ.|| ||</p>

					      <p class="f4 in2">37: Vikālabhojanasikkhāpadaɱ|| ||</p>

					<p class="f4">Yo pana bhikkhu vikāle khādanīyaɱ vā bhojanīyaɱ vā khādeyya vā bhuājeyya vā, pācittiyaɱ.|| ||</p>

					      <p class="f4 in2">38: Sannidhikārasikkhāpadaɱ|| ||</p>

					<p class="f4">Yo pana bhikkhu<span class="f3"><sup>[<a id="fn5" href="#n5">5</a>]</sup></span> sannidhikārakaɱ khādanīyaɱ vā bhojanīyaɱ vā khādeyya vā bhuājeyya vā, pācittiyaɱ.|| ||</p>

					      <p class="f4 in2">39: Paṇītabhojanasikkhāpadaɱ|| ||</p>

					<p class="f4">Yāni kho pana tāni paṇītabhojanāni, seyyath'īdaɱ: sappi, navanītaɱ, telaɱ, madhu, phāṇitaɱ, maccho, maɱsaɱ, khīraɱ, dadhi. Yo pana bhikkhu eva-rūpāni paṇītabhojanāni agilāno attano atthāya viññāpetvā bhuājeyya, pācittiyaɱ.|| ||</p>

					      <p class="f4 in2">40: Dantaponasikkhāpadaɱ|| ||</p>

					<p class="f4">Yo pana bhikkhu adinnaɱ mukhadvāraɱ āhāraɱ āhareyya, aññatra udakadantaponā, pācittiyaɱ.|| ||</p>

					      <p class="f4 in2">41: Acelakasikkhāpadaɱ|| ||</p>

					<p class="f4">Yo pana bhikkhu acelakassa vā paribbājakassa vā paribbājikāya vā sahatthā khādanīyaɱ vā bhojanīyaɱ vā dadeyya, pācittiyaɱ.|| ||</p>

					      <p class="f4 in2">42: Uyyojanasikkhāpadaɱ|| ||</p>

					<p class="f4">Yo pana bhikkhu bhikkhuɱ: 'Eh'āvuso gāmaɱ vā nigamaɱ vā piṇḍāya pavisissāmā'-ti. Tassa dāpetvā vā adāpetvā vā uyyojeyya: 'Gacch'āvuso na me tayā saddhiɱ kathā vā nisajjā vā phāsu hoti, ekakassa me kathā vā nisajjā vā phāsu hotī'-ti. Etad-eva paccayaɱ karitvā anaññaɱ, pācittiyaɱ.|| ||</p>

					      <p class="f4 in2">43: Sabhojanasikkhāpadaɱ|| ||</p>

					<p class="f4">Yo pana bhikkhu sabhojane kule anupakhajja nisajjaɱ kappeyya, pācittiyaɱ.|| ||</p>

					      <p class="f4 in2">44: Paṭhamarahonisajjasikkhāpadaɱ|| ||</p>

					<p class="f4">Yo pana bhikkhu<span class="f3"><sup>[<a id="fn6" href="#n6">6</a>]</sup></span> mātu-gāmena saddhiɱ raho paṭi-c-channe āsane nisajjaɱ kappeyya, pācittiyaɱ.|| ||</p>

					      <p class="f4 in2">45: Dutiyarahonisajjasikkhāpadaɱ|| ||</p>

					<p class="f4">Yo pana bhikkhu mātu-gāmena saddhiɱ eko ekāya raho nisajjaɱ kappeyya, pācittiyaɱ.|| ||</p>

					      <p class="f4 in2">46: Cārittasikkhāpadaɱ|| ||</p>

					<p class="f4">Yo pana bhikkhu nimantito sabhatto samāno santaɱ bhikkhuɱ anāpucchā purebhattaɱ vā pacchā-bhattaɱ vā kulesu cārittaɱ āpajjeyya, aññatra samayā, pācittiyaɱ.|| ||</p>

					<p class="f4">Tatthāyaɱ samayo: cīvaradānasamayo, cīvarakārasamayo - ayaɱ tattha samayo.|| ||</p>

					      <p class="f4 in2">47: Mahānāmasikkhāpadaɱ|| ||</p>

					<p class="f4">Agilānena bhikkhunā cātumāsa-p-paccayapavāraṇā sāditabbā, aññatra punapavāraṇāya, aññatra niccapavāraṇāya. Tato ce uttariɱ sādiyeyya, pācittiyaɱ.|| ||</p>

					      <p class="f4 in2">48: Uyyuttasenāsikkhāpadaɱ|| ||</p>

					<p class="f4">Yo pana bhikkhu uyyuttaɱ senaɱ dassanāya gaccheyya, aññatra tathā-rūpa-p-paccayā, pācittiyaɱ.|| ||</p>

					      <p class="f4 in2">49: Senāvāsasikkhāpadaɱ|| ||</p>

					<p class="f4">Siyā ca tassa bhikkhuno kocid-eva paccayo senaɱ gamanāya, dirattatirattaɱ tena bhikkhunā senāya vasitabbaɱ. Tato ce uttariɱ vaseyya, pācittiyaɱ.|| ||</p>

					      <p class="f4 in2">50: Uyyodhikasikkhāpadaɱ|| ||</p>

					<p class="f4">Dirattatirattaɱ ce bhikkhu senāya vasamāno uyyodhikaɱ vā balaggaɱ vā senābyūhaɱ vā anīkadassanaɱ vā gaccheyya, pācittiyaɱ.|| ||</p>

					      <p class="f4 in2">Acelakavaggo paācamo|| ||</p>

					      <p class="f4 in2">51: Surāpānasikkhāpadaɱ|| ||</p>

					<p class="f4">Surāmerayapāne, pācittiyaɱ.|| ||</p>

					      <p class="f4 in2">52: Aṅgulipatodakasikkhāpadaɱ|| ||</p>

					<p class="f4">Aṅgulipatodake, pācittiyaɱ.|| ||</p>

					      <p class="f4 in2">53: Hassadhammasikkhāpadaɱ|| ||</p>

					<p class="f4">Udake hassadhamme, pācittiyaɱ.|| ||</p>

					      <p class="f4 in2">54: Anādariyasikkhapadaɱ|| ||</p>

					<p class="f4">Anādariye, pācittiyaɱ.|| ||</p>

					      <p class="f4 in2">55: Bhiɱsāpanakasikkhāpadaɱ|| ||</p>

					<p class="f4">Yo pana bhikkhu bhikkhuɱ bhiɱsāpeyya, pācittiyaɱ.|| ||</p>

					      <p class="f4 in2">56: Jotisikkhapadaɱ|| ||</p>

					<p class="f4">Yo pana bhikkhu agilāno visibbanāpekkho jotiɱ samādaheyya vā samādahāpeyya vā, aññatra tathā-rūpa-p-paccayā, pācittiyaɱ.|| ||</p>

					      <p class="f4 in2">57: Nahātasikkhāpadaɱ|| ||</p>

					<p class="f4">Yo pana bhikkhu orenaddhamāsaɱ nahāyeyya, aññatra samayā, pācittiyaɱ.|| ||</p>

					<p class="f4">Tatthāyaɱ samayo: diyaḍḍho māso seso gimhānan-ti, vassānassa paṭhamo māso, iccete aḍḍhateyyamāsā, uṇhasamayo, pariḷāhasamayo, gilānasamayo, kammasamayo, addhānagamanasamayo, vāta-vuṭṭhisamayo - ayaɱ tattha samayo.|| ||</p>

					      <p class="f4 in2">58: Du-b-baṇṇakarasikkhāpadaɱ|| ||</p>

					<p class="f4">Navaɱ pana bhikkhunā cīvaralābhena tiṇṇaɱ du-b-baṇṇa-karaṇānaɱ aññataraɱ du-b-baṇṇa-karaṇaɱ ādātabbaɱ, nīlaɱ vā kaddamaɱ vā kā'asāmaɱ vā. Anādā ce bhikkhu tiṇṇaɱ du-b-baṇṇa-karaṇānaɱ aññataraɱ du-b-baṇṇa-karaṇaɱ navaɱ cīvaraɱ paribhuājeyya, pācittiyaɱ.|| ||</p>

					      <p class="f4 in2">59: Vikappanasikkhāpadaɱ|| ||</p>

					<p class="f4">Yo pana bhikkhu bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaɱ cīvaraɱ vikappetvā apaccuddhārakaɱ paribhuājeyya, pācittiyaɱ.|| ||</p>

					      <p class="f4 in2">60: Cīvarāpanidhānasikkhāpadaɱ|| ||</p>

					<p class="f4">Yo pana bhikkhu<span class="f3"><sup>[<a id="fn7" href="#n7">7</a>]</sup></span> bhikkhussa pattaɱ vā cīvaraɱ vā nisīdanaɱ vā sūcigharaɱ vā kāya-bandhanaɱ vā apanidheyya vā apanidhāpeyya vā antamaso hassāpekkho pi, pācittiyaɱ.|| ||</p>

					      <p class="f4 in2">Surāpānavaggo chaṭṭho|| ||</p>

					      <p class="f4 in2">61: Saāciccapāṇasikkhāpadaɱ|| ||</p>

					<p class="f4">Yo pana bhikkhu saācicca pāṇaɱ jīvitā voropeyya, pācittiyaɱ.|| ||</p>

					      <p class="f4 in2">62: Sappāṇakasikkhāpadaɱ|| ||</p>

					<p class="f4">Yo pana bhikkhu jānaɱ sappāṇakaɱ udakaɱ paribhuājeyya, pācittiyaɱ.|| ||</p>

					      <p class="f4 in2">63: Ukkoṭanasikkhāpadaɱ|| ||</p>

					<p class="f4">Yo pana bhikkhu jānaɱ yathā-dhammaɱ nihatādhikaraṇaɱ punakammāya ukkoṭeyya, pācittiyaɱ.|| ||</p>

					      <p class="f4 in2">64: Duṭṭhullasikkhāpadaɱ|| ||</p>

					<p class="f4">Yo pana bhikkhu bhikkhussa jānaɱ duṭṭhullaɱ āpattiɱ paṭicchādeyya, pācittiyaɱ.|| ||</p>

					      <p class="f4 in2">65: Ūnavīsati-vassasikkhāpadaɱ|| ||</p>

					<p class="f4">Yo pana bhikkhu jānaɱ ūnavīsati-vassaɱ puggalaɱ upasampādeyya, so ca puggalo anupasampanno, te ca bhikkhū gārayhā. Idaɱ tasmiɱ pācittiyaɱ.|| ||</p>

					      <p class="f4 in2">66: Theyyasatthasikkhāpadaɱ|| ||</p>

					<p class="f4">Yo pana bhikkhu jānaɱ theyyasatthena saddhiɱ saɱvidhāya ekaddhāna-maggaɱ paṭipajjeyya antamaso gāmantaram-pi, pācittiyaɱ.|| ||</p>

					      <p class="f4 in2">67: Saɱvidhānasikkhāpadaɱ|| ||</p>

					<p class="f4">Yo pana bhikkhu mātu-gāmena saddhiɱ saɱvidhāya ekaddhāna-maggaɱ paṭipajjeyya antamaso gāmantaram-pi, pācittiyaɱ.|| ||</p>

					      <p class="f4 in2">68: Ariṭṭhasikkhāpadaɱ|| ||</p>

					<p class="f4">Yo pana bhikkhu evaɱ vadeyya: 'Tath'āhaɱ Bhagavatā dhammaɱ desitaɱ ājānāmi. Yathā yeme antarāyikā dhammā vuttā Bhagavatā, te paṭisevato nālaɱ antarāyāyā'-ti. So bhikkhu bhikkhūhi evam-assa vacanīyo: 'Mā āyasmā evaɱ avaca. Mā Bhagavantaɱ abbh'ācikkhi, na hi sādhu Bhagavato abbha-k-khānaɱ, na hi Bhagavā evaɱ vadeyya. An-eka-pariyāyena āvuso antarāyikā dhammā antarāyikā vuttā Bhagavatā, alaā-ca pana te paṭisevato antarāyāyā'-ti. Evaā-ca pana so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaɱ samanubhāsitabbo tassa paṭinissaggāya. Yāvatatiyaɱ ce samanubhāsiyamāno tam-paṭinissajjeyya iccetaɱ kusalaɱ. No ce paṭinissajjeyya, pācittiyaɱ.|| ||</p>

					      <p class="f4 in2">69: Ukkhittasambhogasikkhāpadaɱ|| ||</p>

					<p class="f4">Yo pana bhikkhu jānaɱ tathāvādinā bhikkhunā akaṭānudhammena taɱ diṭṭhiɱ appaṭinissaṭṭhena saddhiɱ sambhuājeyya vā saɱvaseyya vā saha vā seyyaɱ kappeyya, pācittiyaɱ.|| ||</p>

					      <p class="f4 in2">70: Kaṇṭakasikkhāpadaɱ|| ||</p>

					<p class="f4">Samaṇuddeso pi ce evaɱ vadeyya: 'Tath'āhaɱ Bhagavatā dhammaɱ desitaɱ ājānāmi. Yathā yeme antarāyikā dhammā vuttā Bhagavatā, te paṭisevato nālaɱ antarāyāyā'-ti. So samaṇ'uddeso bhikkhūhi evam-assa vacanīyo: 'Mā āvuso samaṇ'uddesa evaɱ avaca. Mā Bhagavantaɱ abbh'ācikkhi, na hi sādhu Bhagavato abbha-k-khānaɱ, na hi Bhagavā evaɱ vadeyya. An-eka-pariyāyena āvuso samaṇ'uddesa antarāyikā dhammā antarāyikā vuttā Bhagavatā, alaā-ca pana te paṭisevato antarāyāyā'-ti. Evaā-ca pana so samaṇ'uddeso bhikkhūhi vuccamāno tatheva paggaṇheyya, so samaṇ'uddeso bhikkhūhi evam-assa vacanīyo: 'Ajja-t-agge te āvuso samaṇ'uddesa na c'eva so Bhagavā Satthā apadisitabbo, yam-pi c'aññe samaṇ'uddesā labhanti bhikkhūhi saddhiɱ dirattatirattaɱ sahaseyyaɱ, sā pi te n'atthi, cara pare vinassā'-ti. Yo pana bhikkhu<span class="f3"><sup>[<a id="fn8" href="#n8">8</a>]</sup></span> jānaɱ tathānāsitaɱ samaṇ'uddesaɱ upalāpeyya vā upaṭṭhāpeyya vā sambhuājeyya vā saha vā seyyaɱ kappeyya, pācittiyaɱ.|| ||</p>

					      <p class="f4 in2">Sappāṇakavaggo sattamo|| ||</p>

					      <p class="f4 in2">71: Sahadhammikasikkhāpadaɱ|| ||</p>

					<p class="f4">Yo pana bhikkhu bhikkhūhi saha-dhammikaɱ vuccamāno evaɱ vadeyya: 'Na tāvāhaɱ āvuso etasmiɱ sikkhā-pade sikkhissāmi, yāva na aññaɱ bhikkhuɱ vyattaɱ vinaya-dharaɱ paripucchāmī'-ti, pācittiyaɱ.|| ||</p>

					<p class="f4">Sikkhamānena bhikkhave bhikkhunā aññātabbaɱ paripucchitabbaɱ paripaāhitabbaɱ. Ayaɱ tattha sāmīci.|| ||</p>

					      <p class="f4 in2">72: Vilekhanasikkhāpadaɱ|| ||</p>

					<p class="f4">Yo pana bhikkhu Pātimokkhe uddissamāne evaɱ vadeyya: 'Kiɱ pan'imehi khuddānukhuddakehi sikkhā-padehi uddiṭṭhehi, yāva-d-eva kukkuccāya, vihesāya, vilekhāya saɱvaṭṭantī'-ti. Sikkhāpadavivaṇṇake, pācittiyaɱ.|| ||</p>

					      <p class="f4 in2">73: Mohanasikkhāpadaɱ|| ||</p>

					<p class="f4">Yo pana bhikkhu anvaddhamāsaɱ Pātimokkhe uddissamāne evaɱ vadeyya: 'Idān'eva kho ahaɱ jānāmi, ayam-pi kira dhammo suttāgato suttapariyāpanno anvaddhamāsaɱ uddesaɱ āga-c-chatī'-ti. Taā-ce bhikkhuɱ aññe bhikkhū jāneyyum: 'Nisinnapubbaɱ iminā bhikkhunā dvatti-k-khattuɱ Pātimokkhe uddissamāne. Ko pana vādo bhiyyo na ca tassa bhikkhuno aññāṇakena mutti atthi. Yaā-ca tattha āpattiɱ āpanno, taā-ca yathādhammo kāretabbo, uttariɱ cassa moho āropetabbo: 'Tassa te āvuso alābhā, tassa te dulladdhaɱ. Yaɱ tvaɱ Pātimokkhe uddissamāne, na sādhukaɱ atthikatvā mana-sikarosī'-ti. Idaɱ tasmiɱ mohanake, pācittiyaɱ.|| ||</p>

					      <p class="f4 in2">74: Pahārasikkhāpadaɱ|| ||</p>

					<p class="f4">Yo pana bhikkhu bhikkhussa kupito anatta-mano pahāraɱ dadeyya, pācittiyaɱ.|| ||</p>

					      <p class="f4 in2">75: Talasattikasikkhāpadaɱ|| ||</p>

					<p class="f4">Yo pana bhikkhu bhikkhussa kupito anatta-mano talasattikaɱ uggireyya, pācittiyaɱ.|| ||</p>

					      <p class="f4 in2">76: Amūlakasikkhāpadaɱ|| ||</p>

					<p class="f4">Yo pana bhikkhu bhikkhuɱ amūlakena saṅghā-disesena anuddhaɱseyya, pācittiyaɱ.|| ||</p>

					      <p class="f4 in2">77: Saāciccasikkhāpadaɱ|| ||</p>

					<p class="f4">Yo pana bhikkhu bhikkhussa saācicca kukkuccaɱ upadaheyya: 'Itissa muhuttam-pi aphāsu bhavissatī'-ti. Etad-eva paccayaɱ karitvā anaññaɱ, pācittiyaɱ.|| ||</p>

					      <p class="f4 in2">78: Upassutisikkhāpadaɱ|| ||</p>

					<p class="f4">Yo pana bhikkhu bhikkhūnaɱ bhaṇḍanajātānaɱ kalahajātānaɱ vivādāpannānaɱ upassutiɱ tiṭṭheyya: 'Yaɱ ime bhaṇissanti, taɱ sossāmī'-ti. Etad-eva paccayaɱ karitvā anaññaɱ, pācittiyaɱ.|| ||</p>

					      <p class="f4 in2">79: Kammapaṭibāhanasikkhāpadaɱ|| ||</p>

					<p class="f4">Yo pana bhikkhu dhammikānaɱ kammānaɱ chandaɱ datvā pacchā khīyanadhammaɱ āpajjeyya, pācittiyaɱ.|| ||</p>

					      <p class="f4 in2">80: Chandaɱadatvāgamana-sikkhāpadaɱ|| ||</p>

					<p class="f4">Yo pana bhikkhu saṅghe vinicchayakathāya vattamānāya chandaɱ adatvā uṭṭhāy āsanā pakkameyya, pācittiyaɱ.|| ||</p>

					      <p class="f4 in2">81: Dabbasikkhāpadaɱ|| ||</p>

					<p class="f4">Yo pana bhikkhu samaggena saṅghena cīvaraɱ datvā pacchā khīyanadhammaɱ āpajjeyya: 'Yathāsanthutaɱ bhikkhū saṅghikaɱ lābhaɱ pariṇāmentī'-ti, pācittiyaɱ.|| ||</p>

					      <p class="f4 in2">82: Pariṇāmana-sikkhāpadaɱ|| ||</p>

					<p class="f4">Yo pana bhikkhu jānaɱ saṅghikaɱ lābhaɱ pariṇataɱ puggalassa pariṇāmeyya, pācittiyaɱ.|| ||</p>

					      <p class="f4 in2">Sahadhammikavaggo aṭṭhamo|| ||</p>

					      <p class="f4 in2">83: Rājantarapurasikkhāpadaɱ|| ||</p>

					<p class="f4">Yo pana bhikkhu<span class="f3"><sup>[<a id="fn9" href="#n9">9</a>]</sup></span> rañño khattiyassa muddhāvisittassa anikkhantarājake anīgataratanake pubbe appaṭisaɱvidito indakhīlaɱ atikkāmeyya, pācittiyaɱ.|| ||</p>

					      <p class="f4 in2">84: Ratanasikkhāpadaɱ|| ||</p>

					<p class="f4">Yo pana bhikkhu ratanaɱ vā ratanasammataɱ vā, aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaɱ.|| ||</p>

					<p class="f4">Ratanaɱ vā pana bhikkhunā ratanasammataɱ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaɱ: 'Yassa bhavissati, so harissatī'-ti. Ayaɱ tattha sāmīci.|| ||</p>

					      <p class="f4 in2">85: Vikālagāmappavesanasikkhāpadaɱ:<span class="f3"><sup>[<a id="fn10" href="#n10">10</a>]</sup></span>|| ||</p>

					<p class="f4">Yo pana bhikkhu santaɱ bhikkhuɱ anāpucchā vikāle gāmaɱ paviseyya, aññatra tathā-rūpā accāyikā karaṇīyā, pācittiyaɱ.|| ||</p>

					      <p class="f4 in2">86: Sūcigharasikkhāpadaɱ|| ||</p>

					<p class="f4">Yo pana bhikkhu<span class="f3"><sup>[<a id="fn11" href="#n11">11</a>]</sup></span> aṭṭhimayaɱ vā danta-mayaɱ vā visāṇamayaɱ vā sūcigharaɱ kārāpeyya, bhedanakaɱ, pācittiyaɱ.|| ||</p>

					      <p class="f4 in2">87: Maācasikkhāpadaɱ|| ||</p>

					<p class="f4">Navaɱ pana bhikkhunā maācaɱ vā pīṭhaɱ vā kārayamānena aṭṭhaṅgulapādakaɱ kāretabbaɱ Sugataṅgulena, aññatra heṭṭhimāya aṭaniyā. Taɱ atikkāmayato, chedanakaɱ, pācittiyaɱ.|| ||</p>

					      <p class="f4 in2">88: Tūlonaddhasikkhāpadaɱ|| ||</p>

					<p class="f4">Yo pana bhikkhu maācaɱ vā pīṭhaɱ vā tūlonaddhaɱ kārāpeyya, uddālanakaɱ, pācittiyaɱ.|| ||</p>

					      <p class="f4 in2">89: Nisīdanasikkhāpadaɱ|| ||</p>

					<p class="f4">Nisīdanaɱ pana bhikkhunā kārayamānena pamāṇikaɱ kāretabbaɱ. Tatridaɱ pamāṇaɱ: dīghaso dve vidatthiyo Sugatavidatthiyā, tiriyaɱ diyaḍḍhaɱ, dasā vidatthi. Taɱ atikkāmayato, chedanakaɱ, pācittiyaɱ.|| ||</p>

					      <p class="f4 in2">90: Kaṇḍupaṭicchādisikkhāpadaɱ|| ||</p>

					<p class="f4">Kaṇḍupaṭicchādiɱ pana bhikkhunā kārayamānena pamāṇikā kāretabbā. Tatridaɱ<span class="f3"><sup>[<a id="fn12" href="#n12">12</a>]</sup></span> pamāṇaɱ: dīghaso catasso vidatthiyo Sugatavidatthiyā, tiriyaɱ dve vidatthiyo. Taɱ atikkāmayato, chedanakaɱ, pācittiyaɱ.|| ||</p>

					      <p class="f4 in2">91: Vassikasāṭikasikkhāpadaɱ|| ||</p>

					<p class="f4">Vassikasāṭikaɱ pana bhikkhunā kārayamānena pamāṇikā kāretabbā. Tatridaɱ<span class="f3"><sup>[<a id="fn13" href="#n13">13</a>]</sup></span> pamāṇaɱ: dīghaso cha vidatthiyo Sugatavidatthiyā, tiriyaɱ aḍḍhateyyā. Taɱ atikkāmayato, chedanakaɱ, pācittiyaɱ.|| ||</p>

					      <p class="f4 in2">92: Nandattherasikkhāpadaɱ|| ||</p>

					<p class="f4">Yo pana bhikkhu Sugatacīvarappamāṇaɱ cīvaraɱ kārāpeyya atirekaɱ vā, chedanakaɱ, pācittiyaɱ.|| ||</p>

					<p class="f4">Tatridaɱ<span class="f3"><sup>[<a id="fn14" href="#n14">14</a>]</sup></span> Sugatassa Sugatacīvarappamāṇaɱ: dīghaso nava vidatthiyo Sugatavidatthiyā, tiriyaɱ cha vidatthiyo. Idaɱ Sugatassa Sugatacīvarappamāṇaɱ.|| ||</p>

					      <p class="f4 in2">Rājavaggo navamo|| ||</p>

					<p class="f4">Uddiṭṭhā kho āyasmanto dvenavuti pācittiyā dhammā.||<br />
					Tatthāyasmante pucchāmi: kaccittha parisuddhā?||<br />
					Dutiyam-pi pucchāmi: kaccittha parisuddhā?||<br />
					Tatiyam-pi pucchāmi: kaccittha parisuddhā?||<br />
					Parisuddhetthāyasmanto, tasmā tuṇhī, evam-etaɱ dhārayāmi.|| ||</p>

					      <p class="f4 ctr">Pācittiyā niṭṭhitā|| ||</p>

					<p>&nbsp;</p>

					<hr />

					<p>&nbsp;</p>

					<p class="ctr">Next: <a href="vp.01.pat.003.bpat.pali.bd.htm#Patidesaniya">Pāṭidesanīyā</a></p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> BJT note: Uttari - ChS.</p>

					<p class="lgqt"><sup>[<a id="n2" href="#fn2">2</a>]</sup> BJT note: Therā bhikkhū - ChS.</p>

					<p class="lgqt"><sup>[<a id="n3" href="#fn3">3</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n4" href="#fn4">4</a>]</sup> BJT note: Uddhaɱ gāmaniɱ - ChS.</p>

					<p class="lgqt"><sup>[<a id="n5" href="#fn5">5</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n6" href="#fn6">6</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n7" href="#fn7">7</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n8" href="#fn8">8</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n9" href="#fn9">9</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n10" href="#fn10">10</a>]</sup> Editor's note: BJT, against its normal practice writes the title as two words: Vikāle gāmappavesanasikkhāpadaɱ.</p>

					<p class="lgqt"><sup>[<a id="n11" href="#fn11">11</a>]</sup> Editor's note: BJT, Bhikkhū - printer's error.</p>

					<p class="lgqt"><sup>[<a id="n12" href="#fn12">12</a>]</sup> Editor's note: BJT, Tatrīdaɱ - BJT wavers between Tatridaɱ &amp; tatrīdaɱ, for the sake of consistency the former spelling has been preferred here.</p>

					<p class="lgqt"><sup>[<a id="n13" href="#fn13">13</a>]</sup> Editor's note: BJT, Tatrīdaɱ - see note above.</p>

					<p class="lgqt"><sup>[<a id="n14" href="#fn14">14</a>]</sup> Editor's note: BJT, Tatrīdaɱ - see note above.</p>
</div>

<p class="f4">&nbsp;</p>

<hr />

<p class="fine ctr c"><b>Contact:||<br />
<img src="../../../../resources/images/contact.email.jpg" width="178" height="24" alt="E-mail" />||<br />
<a href="../../../../frontmatter/004_copyright.htm">Copyright Statement</a>&nbsp;&nbsp;&nbsp;<a href="../../../../frontmatter/006_webmasters_page.htm">Webmaster's Page</a></b></p>

</body>
</html>