<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>Vinaya Pitaka, Bhikkhu Patimokkha</title>
</head>

<body>

<p style="margin-top: 6px; margin-bottom: 6px" class="ctr"><img alt="Vinaya" src="../../../../resources/images/vinaya.jpg" width="576" height="42"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p class="f4">&nbsp;</p>

<div class="main">

					<h1>Bhikkhu-Pātimokkha Pāli</h1>

						<div class="nobdr wpc80">
							<p class="f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1979  <b>Pali Text Society</b> <i>Aŋguttara-Nikaya</i> edited by The Rev. Richard Morris, M.A., LL.D., Second Edition, revised by A.K. Warder, B.A., Ph.D., Lecturer in Sanskrit in the University of Edinburgh</p>
						</div>
					<p class="f4">&nbsp;</p>

					<hr />

					<p class="f4">&nbsp;</p>

					<h4 class="c ctr"><i>Namo tassa Bhagavato arahato Sammā-Sam-Buddhassa</i></h4>

					<p>&nbsp;</p>

					<hr class="hrctr" />

					<p>&nbsp;</p>

					<h4>Contents</h4>

					<p class="f4"><a href="#Nidanuddeso">Nidānaɱ</a><br />
					<a href="#Parajikuddeso">Pārājikā</a><br />
					<a href="#Sanghadisesuddeso">Saŋghādisesā</a><br />
					<a href="#Aniyatuddeso">Aniyatā</a><br />
					<a href="#Nissaggiyapacittiya">Nissaggiyā pācittiyā</a><br />
					<a href="vp.01.pat.002.bpat.pali.bd.htm#Suddhapacittiya">Pācittiyā</a><br />
					<a href="vp.01.pat.002.bpat.pali.bd.htm#Patidesaniya">Pāṭidesanīyā</a><br />
					<a href="vp.01.pat.003.bpat.pali.bd.htm#Sekhiya">Sekhiyā</a><br />
					<a href="vp.01.pat.003.bpat.pali.bd.htm#Adhikaranasamatha">Adhikaraṇasamathā</a></p>

					<p>&nbsp;</p>

					<hr class="hrctr" />

					<p>&nbsp;</p>

					<h4>Ārādhanā<span class="f3"><sup>[<a id="fn1" href="#n1">1</a>]</sup></span></h4>

					<p class="f4">(Spoken by the senior monk)</p>

					<p class="f4">Pubbakaraṇapubbakiccāni samāpetvā imissa nisinnassa bhikkhu-sanghassa anumatiyā Pātimokkhaɱ uddesituɱ ajjhesanaɱ karomi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4>Okāsakammaɱ</h4>

					<p class="f4">(Spoken by the recitor)</p>

					<p class="f4">Okāsa me bhante thero dethu Vinayakathaɱ kathetuɱ.|| ||</p>

					<p class="f4">&nbsp;</p>

					<hr class="hrctr" />

					<p class="f4">&nbsp;</p>

					<h4>Pubbakiccaɱ</h4>

					<p class="f4">(Spoken by the recitor)</p>

					<p class="f4">Sammajjanī padīpo ca ~ udakaɱ āsanena ca||||<br />
					uposathassa etāni ~ pubbakaraṇan-ti vuccati.|| ||</p>

					<p class="f4">Chandapārisuddhi-utukkhānaɱ bhikkhugaṇanā ca ovādo||||<br />
					uposathassa etāni pubbakiccan-ti vuccati.||||<br />
					Uposatho yāvatikā ca bhikkhū||||<br />
					kammapattā sabhāgāpattiyo||||<br />
					na vijjanti vajjanīyā ca puggalā||||<br />
					tasmiɱ na honti pattakallan-ti vuccati.|| ||</p>

					<p class="f4">Pubbakaraṇapubbakiccāni samāpetvā desitāppikassa samaggassa bhikkhu-sanghassa anumatiyā Pātimokkhaɱ uddisitum-ārādhanaɱ karoma.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="Nidanuddeso">Nidānuddeso</a><span class="f3"><sup>[<a id="fn2" href="#n2">2</a>]</sup></span><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Nidanuddeso">Index</a>][<a href="../../../../dhamma-vinaya/sbe/vp/01.pat/vp.01.pat.bpat.005.rdho.sbe.htm#Nidanuddeso">sbe</a>]</span></h4>

					<p class="f4">Suṇātu me bhante Sangha, yadi Sanghassa<span class="f3"><sup>[<a id="fn3" href="#n3">3</a>]</sup></span> pattakallaɱ, saŋgho uposathaɱ kareyya Pātimokkhaɱ uddiseyya. Kiɱ Sanghassa pubbakiccaɱ? Pārisuddhiɱ āyasmanto ārocetha Pātimokkhaɱ uddisissāmi. Taɱ sabb'eva santā sādhukaɱ suṇoma mana-sikaroma.|| ||</p>

					<p class="f4">Yassa siyā āpatti, so āvīkareyya. Asantiyā āpattiyā, tuṇhī bhavitabbaɱ. Tuṇhī bhāvena kho pan'āyasmante parisuddhā-ti vedissāmi. Yathā kho pana paccekapuṭṭhassa veyyā-karaṇaɱ hoti, evam-evaɱ eva-rūpāya parisāya yāvatatiyaɱ anusāvitaɱ hoti. Yo pana bhikkhu yāvatatiyaɱ anusāviyamāne saramāno santiɱ āpattiɱ nāvīkareyya, sampajānamusā-vādassa hoti. Sampajānamusā-vādo kho pan'āyasmanto antarāyiko dhammo vutto Bhagavatā. Tasmā saramānena bhikkhunā āpannena visuddhāpekkhena santī āpatti āvīkātabbā. Āvīkatā hissa phāsu hoti.|| ||</p>

					<p class="f4 ctr">Nidānaɱ niṭṭhitaɱ|| ||</p>

					<p class="f4">&nbsp;</p>

					<hr class="hrctr" />

					<p class="f4">&nbsp;</p>

					<h4 class="ctr c"><a id="Parajikuddeso">Pārājikuddeso</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Parajikuddeso">Index</a>][<a href="../../../../dhamma-vinaya/sbe/vp/01.pat/vp.01.pat.bpat.006.rdho.sbe.htm#Parajikuddeso">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p1">than</a>]</span></h4>

					<p class="f4">Tatrime cattāro pārājikā dhammā uddesaɱ āga-c-chanti.<span class="f3"><sup>[<a id="fn4" href="#n4">4</a>]</sup></span>|| ||</p>

					      <p class="f4 in2">1. Methunadhammasikkhāpadaɱ<span class="f3"><sup>[<a id="fn5" href="#n5">5</a>]</sup></span>|| ||</p>

					<p class="f4">Yo pana bhikkhu bhikkhūnaɱ sikkhāsājīvasamāpanno sikkhaɱ apacca-k-khāya dubbalyaɱ anāvī-katvā methunaɱ dhammaɱ paṭiseveyya, antamaso tiracchāna-gatāya pi - pārājiko hoti, asaŋvāso.|| ||</p>

					      <p class="f4 in2">2. Adinn'ādānasikkhāpadaɱ|| ||</p>

					<p class="f4">Yo pana bhikkhu gāmā vā araññā vā adinnaɱ theyyasankhātaɱ ādiyeyya. Yathā-rūpe adinn'ādāne rājāno coraɱ gahetvā haneyyuɱ vā bandheyyuɱ vā pabbājeyyuɱ vā: 'Corosi, bālosi, mūḷhosi, thenosī-ti!'. Tathārūpaɱ bhikkhu adinnaɱ ādiyamāno - ayam-pi pārājiko hoti, asaŋvāso.|| ||</p>

					      <p class="f4 in2">3. Manussaviggahasikkhāpadaɱ|| ||</p>

					<p class="f4">Yo pana bhikkhu saācicca manussaviggahaɱ jīvitā voropeyya, satthahārakaɱ vāssa pariyeseyya, maraṇavaṇṇaɱ vā saɱvaṇṇeyya, maraṇāya vā samādapeyya: 'Ambho purisa kiɱ tuyhiminā pāpakena dujjīvitena? Matante jīvitā seyyo ti!' Iti cittamano cittasaŋkappo aneka-pariyāyena maraṇavaṇṇaɱ vā saɱvaṇṇeyya, maraṇāya vā samādapeyya - ayam-pi pārājiko hoti, asaŋvāso.|| ||</p>

					      <p class="f4 in2">4 Uttarimanussa-dhammasikkhāpadaɱ|| ||</p>

					<p class="f4">Yo pana bhikkhu anabhijānaɱ uttarimanussa-dhammaɱ attūpanāyikaɱ alam-ariyaññṇadassanaɱ samudācareyya: 'Iti jānāmi, iti passāmī-ti!' Tato aparena samayena samanuggāhiyamāno vā asamanuggāhiyamāno vā āpanno visuddhāpekkho evaɱ vadeyya: 'Ajānam-evāhaɱ āvuso avacaɱ: jānāmi; apassaɱ: passāmi; tucchaɱ musā vilapin-ti', aññatra adhimānā - ayam-pi pārājiko hoti, asaŋvāso.|| ||</p>

					<p class="f4">Uddiṭṭhā kho āyasmanto cattāro pārājikā dhammā. Yesaɱ bhikkhu aññataraɱ vā aññataraɱ vā āpajjitvā na labhati bhikkhūhi<span class="f3"><sup>[<a id="fn6" href="#n6">6</a>]</sup></span> saddhiɱ saŋvāsaɱ. Yathā pure, tathā pacchā, pārājiko hoti, asaŋvāso.|| ||</p>

					<p class="f4">Tatthāyasmante pucchāmi: kaccittha<span class="f3"><sup>[<a id="fn7" href="#n7">7</a>]</sup></span> parisuddhā?<br />
					Dutiyam-pi pucchāmi: kaccittha parisuddhā?<br />
					Tatiyam-pi pucchāmi: kaccittha parisuddhā?<br />
					Parisuddhetthāyasmanto, tasmā tuṇhī,<span class="f3"><sup>[<a id="fn8" href="#n8">8</a>]</sup></span> evam-etaɱ dhārayāmi.|| ||</p>

					<p class="f4 ctr">Pārājikaɱ niṭṭhitaɱ|| ||</p>

					<p class="f4">&nbsp;</p>

					<hr class="hrctr" />

					<p class="f4">&nbsp;</p>

					<h4 class="ctr c"><a id="Sanghadisesuddeso">Saŋghādisesuddeso</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Sanghadisesuddeso">Index</a>][<a href="../../../../dhamma-vinaya/sbe/vp/01.pat/vp.01.pat.bpat.007.rdho.sbe.htm#Sanghadisesuddeso">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p2">than</a>]</span></h4>

					<p class="f4">Ime kho pan'āyasmanto terasa saŋghā-disesā dhammā uddesaɱ āga-c-chanti.|| ||</p>

					      <p class="f4 in2">1 Sukkavisaṭṭhisikkhāpadaɱ<span class="f3"><sup>[<a id="fn9" href="#n9">9</a>]</sup></span>|| ||</p>

					<p class="f4">Saācetanikā sukkavisaṭṭhi, aññatra supinantā, saŋghā-diseso.|| ||</p>

					      <p class="f4 in2">2 Kāyasaŋsaggasikkhāpadaɱ|| ||</p>

					<p class="f4">Yo pana bhikkhu otiṇṇo vipariṇatena cittena mātu-gāmena saddhiɱ kāyasaŋsaggaɱ samāpajjeyya, hatthagāhaɱ vā veṇigāhaɱ vā aññatarassa vā aññatarassa vā aŋgassa parāmasanaɱ, saŋghā-diseso.|| ||</p>

					      <p class="f4 in2">3 Duṭṭhullavācāsikkhāpadaɱ|| ||</p>

					<p class="f4">Yo pana bhikkhu otiṇṇo vipariṇatena cittena mātu-gāmaɱ duṭṭhullāhi vācāhi obhāseyya. Yathā taɱ yuvā yuvatiɱ methunūpasaɱhitāhi, saŋghā-diseso.|| ||</p>

					      <p class="f4 in2">4 Antakāmapāricariyasikkhāpadaɱ|| ||</p>

					<p class="f4">Yo pana bhikkhu otiṇṇo vipariṇatena cittena mātu-gāmassa santike attakāmapāricariyāya vaṇṇaɱ bhāseyya: 'Etad-aggaɱ bhagini pāricariyānaɱ yā mādisaɱ sīlavantaɱ kalyāṇa-dhammaɱ brahma-cāriɱ etena dhammena paricareyyā'-ti, methunūpasaɱhitena, saŋghā-diseso.|| ||</p>

					      <p class="f4 in2">5 Saācarittasikkhāpadaɱ|| ||</p>

					<p class="f4">Yo pana bhikkhu saācarittaɱ samāpajjeyya, itthiyā vā purisamatiɱ, purisassa vā itthimatiɱ, jāyattane vā jārattane vā, antamaso taŋkhaṇikāya pi, saŋghā-diseso.|| ||</p>

					      <p class="f4 in2">6 Kuṭikārasikkhāpadaɱ|| ||</p>

					<p class="f4">Saññācikāya pana bhikkhunā kuṭiɱ kārayamānena assāmikaɱ attuddesaɱ pamāṇikā kāretabbā. Tatridaɱ pamāṇaɱ: dīghaso dvādasa vidatthiyo Sugatavidatthiyā tiriyaɱ sattantarā. Bhikkhū abhinetabbā vatthudesanāya, tehi bhikkhūhi vatthuɱ desetabbaɱ anārambhaɱ saparikkamanaɱ. Sārambhe ce bhikkhu vatthusmiɱ aparikkamane saññācikāya kuṭiɱ kāreyya, bhikkhū vā anabhineyya vatthudesanāya, pamāṇaɱ vā atikkāmeyya, saŋghā-diseso.|| ||</p>

					      <p class="f4 in2">7 Vihārakārasikkhāpadaɱ|| ||</p>

					<p class="f4">Mahallakaɱ pana bhikkhunā vihāraɱ kārayamānena sassāmikaɱ attuddesaɱ bhikkhū abhinetabbā vatthudesanāya. Tehi bhikkhūhi vatthuɱ desetabbaɱ anārambhaɱ saparikkamanaɱ. Sārambhe ce bhikkhu vatthusmiɱ aparikkamane mahallakaɱ vihāraɱ kāreyya, bhikkhū vā anabhineyya vatthudesanāya, saŋghā-diseso.|| ||</p>

					      <p class="f4 in2">8 Paṭhamaduṭṭhadosasikkhāpadaɱ|| ||</p>

					<p class="f4">Yo pana bhikkhu bhikkhuɱ duṭṭho doso appatīto amūlakena pārājikena dhammena anuddhaɱseyya: 'App'eva nāma naɱ imamhā brahma-cariyā cāveyyan-ti.'. Tato aparena samayena samanuggāhiyamāno vā asamanuggāhiyamāno vā, amūlakaā-c'eva taɱ adhikaraṇaɱ hoti, bhikkhu ca dosaɱ patiṭṭhāti, saŋghā-diseso.|| ||</p>

					      <p class="f4 in2">9 Dutiyaduṭṭhadosasikkhāpadaɱ|| ||</p>

					<p class="f4">Yo pana bhikkhu bhikkhuɱ duṭṭho doso appatīto aññabhāgiyassa adhikaraṇassa kiāci desaɱ lesamattaɱ upādāya pārājikena dhammena anuddhaɱseyya: 'App'eva nāma naɱ imamhā brahma-cariyā cāveyyan-ti.' Tato aparena samayena samanuggāhiyamāno vā asamanuggāhiyamāno vā, aññabhāgiyaā-c'eva taɱ adhikaraṇaɱ hoti, koci deso lesamatto upādinno, bhikkhu ca dosaɱ patiṭṭhāti, saŋghā-diseso.|| ||</p>

					      <p class="f4 in2">10 PaṭhamaSangha-bhedasikkhāpadaɱ|| ||</p>

					<p class="f4">Yo pana bhikkhu samaggassa Sanghassa bhedāya parakkameyya bhedana-saŋvatta-nikaɱ vā adhikaraṇaɱ samādāya paggayha tiṭṭheyya. So bhikkhu bhikkhūhi evam-assa vacanīyo: 'Mā āyasmā samaggassa Sanghassa bhedāya parakkami bhedana-saŋvatta-nikaɱ vā adhikaraṇaɱ samādāya paggayha aṭṭhāsi. Sametāyasmā saŋghena, samaggo hi saŋgho sammodamāno avivadamāno ekuddeso phāsu viharatī'-ti. Evaā-ca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaɱ sam'anubhāsitabbo tassa paṭinissaggāya. Yāvatatiyaā-ce sam'anubhāsiyamāno taɱ paṭinissajeyya,<span class="f3"><sup>[<a id="fn10" href="#n10">10</a>]</sup></span> iccetaɱ kusalaɱ. No ce paṭinissajeyya, saŋghā-diseso.|| ||</p>

					      <p class="f4 in2">11 DutiyaSangha-bhedasikkhāpadaɱ|| ||</p>

					<p class="f4">Tass'eva kho pana bhikkhussa bhikkhū honti anuvattakā vaggavādakā, eko vā dve vā tayo vā, te evaɱ vadeyyuɱ: 'Mā āyasmanto etaɱ bhikkhuɱ kiāci avacuttha, dhammavādī ceso bhikkhu, vinayavādī ceso bhikkhu, amhākaā-ceso bhikkhu; chandaā-ca, ruciā-ca ādāya voharati, jānāti no bhāsati, amhākam-petaɱ khamatī'-ti. Te bhikkhū bhikkhūhi evam-assu vacanīyā: 'Mā āyasmanto evaɱ avacuttha. Na ceso bhikkhu dhammavādī, na ceso bhikkhu vinayavādī. Mā āyasmantānam-pi Sangha-bhedo ruccittha. Sametāyasmantānaɱ saŋghena, samaggo hi saŋgho sammodamāno avivadamāno ekuddeso phāsu viharatī'-ti. Evaā-ca te bhikkhū bhikkhūhi vucca-mānā tatheva paggaṇheyyuɱ, te bhikkhū bhikkhūhi yāvatatiyaɱ sam'anubhāsitabbā tassa paṭinissaggāya. Yāvatatiyaā-ce sam'anubhāsiyamānā taɱ paṭinissajeyyuɱ, iccetaɱ kusalaɱ. No ce paṭinissajeyyuɱ, saŋghā-diseso.|| ||</p>

					      <p class="f4 in2">12 Dubbacasikkhāpadaɱ|| ||</p>

					<p class="f4">Bhikkhu pan'eva dubbacajātiko hoti. Uddesapariyāpannesu sikkhā-padesu bhikkhūhi saha-dhammikaɱ vuccamāno attānaɱ avacanīyaɱ karoti: 'Mā maɱ āyasmanto kiāci avacuttha, kalyāṇaɱ vā pāpakaɱ vā. Aham-pāyasmante na kiāci vakkhāmi, kalyāṇaɱ vā pāpakaɱ vā. Viramathāyasmanto mama vacanāyā'-ti. So bhikkhu bhikkhūhi evam-assa vacanīyo: 'Mā āyasmā attānaɱ avacanīyaɱ akāsi. Vacanīyam-evāyasmā attānaɱ karotu. Āyasmā pi bhikkhū vadetu saha-dhammena, bhikkhū pi āyasmantaɱ vakkhanti saha-dhammena. Evaɱ saɱvaddhā hi tassa Bhagavato parisā, yadidaɱ aññam-aññavacanena aññam-aññavuṭṭhāpanenā'-ti. Evaā-ca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaɱ sam'anubhāsitabbo tassa paṭinissaggāya. Yāvatatiyaā-ce sam'anubhāsiyamāno taɱ paṭinissajeyya iccetaɱ kusalaɱ. No ce paṭinissajeyya, saŋghā-diseso.|| ||</p>

					      <p class="f4 in2">13 Kuladūsakasikkhāpadaɱ|| ||</p>

					<p class="f4">Bhikkhu pan'eva aññataraɱ gāmaɱ vā nigamaɱ vā upanissāya viharati kuladūsako pāpasamā-cāro. Tassa kho pāpakā samā-cārā dissanti c'eva suyyanti ca. Kulāni ca tena duṭṭhāni dissanti c'eva suyyanti ca. So bhikkhu bhikkhūhi evam-assa vacanīyo: 'Āyasmā kho kuladūsako pāpasamā-cāro. Āyasmato kho pāpakā samā-cārā dissanti c'eva suyyanti ca. Kulāni cāyasmatā duṭṭhāni dissanti c'eva suyyanti ca. Pakkamatāyasmā imamhā āvāsā. Alan-te idha vāsenā'-ti. Evaā-ca so bhikkhu bhikkhūhi vuccamāno te bhikkhū evaɱ vadeyya: 'Chandagāmino ca bhikkhū, dosagāmino ca bhikkhū, mohagāmino ca bhikkhū, bhayagāmino ca bhikkhū. Tādisikāya āpattiyā ekaccaɱ pabbā-jenti, ekaccaɱ na pabbājentī'-ti. So bhikkhu bhikkhūhi evam-assa vacanīyo: 'Mā āyasmā evaɱ avaca, na ca bhikkhū chandagāmino, na ca bhikkhū dosagāmino, na ca bhikkhū mohagāmino, na ca bhikkhū bhayagāmino. Āyasmā kho kuladūsako pāpasamā-cāro. Āyasmato kho pāpakā samā-cārā dissanti c'eva suyyanti ca. Kulāni cāyasmatā duṭṭhāni dissanti c'eva suyyanti ca. Pakkamatāyasmā imamhā āvāsā. Alan-te idha vāsenā'-ti. Evaā-ca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaɱ sam'anubhāsitabbo tassa paṭinissaggāya. Yāvatatiyaā-ce sam'anubhāsiyamāno taɱ paṭinissajeyya iccetaɱ kusalaɱ. No ce paṭinissajeyya, saŋghā-diseso.|| ||</p>

					<p class="f4">Uddiṭṭhā kho āyasmanto terasa saŋghā-disesā dhammā, nava paṭhamāpattikā cattāro yāvatatiyakā. Yesaɱ bhikkhu aññataraɱ vā aññataraɱ vā āpajjitvā, yāvatihaɱ jānaɱ paṭicchādeti, tāvatihaɱ tena bhikkhunā akāmā parivatthabbaɱ. Parivutthaparivāsena bhikkhunā uttarichārattaɱ bhikkhumānattāya paṭipajjitabbaɱ. Ciṇṇamānatto bhikkhu: yattha siyā vīsatigaṇo bhikkhu-saŋgho, tattha so bhikkhu abbhetabbo. Ekena pi ce ūno vīsatigaṇo bhikkhu-saŋgho taɱ bhikkhuɱ abbheyya, so ca bhikkhu anabbhito, te ca bhikkhū gārayhā. Ayaɱ tattha sāmīci.|| ||</p>

					<p class="f4">Tatthāyasmante pucchāmi: kaccittha parisuddhā?<br />
					Dutiyam-pi pucchāmi: kaccittha parisuddhā?<br />
					Tatiyam-pi pucchāmi: kaccittha parisuddhā?<br />
					Parisuddhetthāyasmanto, tasmā tuṇhī, evam-etaɱ dhārayāmi.|| ||</p>

					<p class="f4 ctr">Saŋghādiseso niṭṭhito</p>

					<p class="f4">&nbsp;</p>

					<hr class="hrctr" />

					<p class="f4">&nbsp;</p>

					<h4 class="ctr c"><a id="Aniyatuddeso">Aniyatuddeso</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Aniyatuddeso">Index</a>][<a href="../../../../dhamma-vinaya/sbe/vp/01.pat/vp.01.pat.bpat.008.rdho.sbe.htm#Aniyatuddeso">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p3">than</a>]</span></h4>

					<p class="f4">Ime kho pan'āyasmanto dve aniyatā dhammā uddesaɱ āga-c-chanti.|| ||</p>

					      <p class="f4 in2">1 Paṭhama-aniyatasikkhāpadaɱ|| ||</p>

					<p class="f4">Yo pana bhikkhu mātu-gāmena saddhiɱ eko ekāya raho paṭi-c-channe āsane alaŋkammaniye nisajjaɱ kappeyya. Tam-enaɱ saddheyyavacasā upāsikā disvā tiṇṇaɱ dhammānaɱ aññatarena vadeyya: pārājikena vā saŋghā-disesena vā pācittiyena vā. Nisajjaɱ bhikkhu paṭijānamāno tiṇṇaɱ dhammānaɱ aññatarena kāretabbo: pārājikena vā saŋghā-disesena vā pācittiyena vā. Yena vā sā saddheyyavacasā upāsikā vadeyya, tena so bhikkhu kāretabbo. Ayaɱ dhammo aniyato.|| ||</p>

					      <p class="f4 in2">2 Dutiya-aniyatasikkhāpadaɱ|| ||</p>

					<p class="f4">Na heva kho pana paṭi-c-channaɱ āsanaɱ hoti nālaŋkammaniyaɱ. Alaā-ca kho hoti mātu-gāmaɱ duṭṭhullāhi vācāhi obhāsituɱ. Yo pana bhikkhu tathā-rūpe āsane mātu-gāmena saddhiɱ eko ekāya raho nisajjaɱ kappeyya. Tam-enaɱ saddheyyavacasā upāsikā disvā dvinnaɱ dhammānaɱ aññatarena vadeyya saŋghā-disesena vā pācittiyena vā. Nisajjaɱ bhikkhu paṭijānamāno dvinnaɱ dhammānaɱ aññatarena kāretabbo saŋghā-disesena vā pācittiyena vā. Yena vā sā saddheyyavacasā upāsikā vadeyya, tena so bhikkhu kāretabbo. Ayam-pi dhammo aniyato.|| ||</p>

					<p class="f4">Uddiṭṭhā kho āyasmanto dve aniyatā dhammā.<br />
					Tatthāyasmante pucchāmi: kaccittha parisuddhā?<br />
					Dutiyam-pi pucchāmi: kaccittha parisuddhā?<br />
					Tatiyam-pi pucchāmi: kaccittha parisuddhā?<br />
					Parisuddhetthāyasmanto, tasmā tuṇhī, evam-etaɱ dhārayāmi.|| ||</p>

					<p class="f4 ctr">Aniyato niṭṭhito</p>

					<p class="f4">&nbsp;</p>

					<hr class="hrctr" />

					<p class="f4">&nbsp;</p>

					<h4 class="ctr c"><a id="Nissaggiyapacittiya">Nissaggiyapācittiyā</a><br />
					<span class="f2 ctr">[<a href="../../../../backmatter/indexes/sutta/vp/idx_vinaya.pitaka.htm#Nissaggiyapacittiya">Index</a>][<a href="../../../../dhamma-vinaya/sbe/vp/01.pat/vp.01.pat.bpat.009.rdho.sbe.htm#Nissaggiyapacittiya">sbe</a>][<a href="../../../../dhamma-vinaya/ati/vp/01.pat/vp.bhikkhupat.than.ati.htm#p4">than</a>]</span></h4>

					<p class="f4">Ime kho pan'āyasmanto tiɱsa nissaggiyā pācittiyā dhammā uddesaɱ āga-c-chanti.|| ||</p>

					      <p class="f4 in2">1 Paṭhamakaṭhinasikkhāpadaɱ|| ||</p>

					<p class="f4">Niṭṭhita-cīvarasmiɱ bhikkhunā ubbhatasmiɱ kaṭhine, dasāhaparamaɱ atireka-cīvaraɱ dhāretabbaɱ. Taɱ atikkāmayato, nissaggiyaɱ pācittiyaɱ.|| ||</p>

					      <p class="f4 in2">2 Dutiyakaṭhinasikkhāpadaɱ|| ||</p>

					<p class="f4">Niṭṭhita-cīvarasmiɱ bhikkhunā ubbhatasmiɱ kaṭhine, ekarattam-pi ce bhikkhu ticīvarena vippavaseyya, aññatra bhikkhusammutiyā, nissaggiyaɱ pācittiyaɱ.|| ||</p>

					      <p class="f4 in2">3 Tatiyakaṭhinasikkhāpadaɱ|| ||</p>

					<p class="f4">Niṭṭhita-cīvarasmiɱ bhikkhunā ubbhatasmiɱ kaṭhine, bhikkhuno pan'eva akālacīvaraɱ uppajjeyya. Ākaŋkha-mānena bhikkhunā paṭiggahetabbaɱ, paṭiggahetvā khippam-eva kāretabbaɱ. No cassa pāripūri, māsaparamaɱ tena bhikkhunā taɱ cīvaraɱ nikkhipitabbaɱ ūnassa pāripūriyā, satiyā paccāsāya. Tato ce uttariɱ nikkhipeyya, satiyā pi paccāsāya, nissaggiyaɱ pācittiyaɱ.|| ||</p>

					      <p class="f4 in2">4 Purāṇacīvarasikkhāpadaɱ|| ||</p>

					<p class="f4">Yo pana bhikkhu aññātikāya bhikkhuniyā purāṇacīvaraɱ dhovāpeyya vā rajāpeyya vā ākoṭāpeyya vā, nissaggiyaɱ pācittiyaɱ.|| ||</p>

					      <p class="f4 in2">5 Cīvarapaṭiggahaṇasikkhāpadaɱ|| ||</p>

					<p class="f4">Yo pana bhikkhu aññātikāya bhikkhuniyā hatthato cīvaraɱ paṭiggaṇheyya, aññatra pārivaṭṭakā, nissaggiyaɱ pācittiyaɱ.|| ||</p>

					      <p class="f4 in2">6 Aññātakaviññattisikkhāpadaɱ|| ||</p>

					<p class="f4">Yo pana bhikkhu aññātakaɱ gahapatiɱ vā gahapatāniɱ vā cīvaraɱ viññāpeyya, aññatra samayā, nissaggiyaɱ pācittiyaɱ.|| ||</p>

					<p class="f4">Tatthāyaɱ samayo: acchinnacīvaro vā hoti bhikkhu naṭṭhacīvaro vā - ayaɱ tattha samayo.|| ||</p>

					      <p class="f4 in2">7 Tatuttarisikkhāpadaɱ|| ||</p>

					<p class="f4">Taā-ce aññātako gahapati vā gahapatānī vā bahūhi cīvarehi abhihaṭṭhuɱ pavāreyya, santaruttaraparamaɱ tena bhikkhunā tato cīvaraɱ sāditabbaɱ. Tato ce uttariɱ<span class="f3"><sup>[<a id="fn11" href="#n11">11</a>]</sup></span> sādiyeyya, nissaggiyaɱ pācittiyaɱ.|| ||</p>

					      <p class="f4 in2">8 Paṭhama-upakkhaṭasikkhāpadaɱ|| ||</p>

					<p class="f4">Bhikkhuɱ pan'eva uddissa aññātakassa gahapatissa vā gahapatāniyā vā cīvaracetāpannaɱ<span class="f3"><sup>[<a id="fn12" href="#n12">12</a>]</sup></span> upakkhaṭaɱ hoti: 'Iminā cīvaracetāpannena cīvaraɱ cetāpetvā itthannāmaɱ bhikkhuɱ cīvarena acchādessāmī'-ti. Tatra ce so bhikkhu pubbe appavārito upasankamitvā cīvare vikappaɱ āpajjeyya: 'Sādhu vata maɱ āyasmā iminā cīvaracetāpannena eva-rūpaɱ vā eva-rūpaɱ vā cīvaraɱ cetāpetvā acchādehī'-ti. Kalyāṇakamyataɱ upādāya, nissaggiyaɱ pācittiyaɱ.|| ||</p>

					      <p class="f4 in2">9 Dutiya-upakkhaṭasikkhāpadaɱ|| ||</p>

					<p class="f4">Bhikkhuɱ pan'eva uddissa ubhinnaɱ aññātakānaɱ gahapatīnaɱ vā gahapatānīnaɱ vā pacceka-cīvaracetāpannā upakkhaṭā honti: 'Imehi mayaɱ pacceka-cīvaracetāpannehi pacceka-cīvarāni cetāpetvā itthannāmaɱ bhikkhuɱ cīvarehi acchādessāmā'-ti. Tatra ce so bhikkhu pubbe appavārito upasankamitvā cīvare vikappaɱ āpajjeyya: 'Sādhu vata maɱ āyasmanto imehi pacceka-cīvaracetāpannehi eva-rūpaɱ vā eva-rūpaɱ vā cīvaraɱ cetāpetvā acchādetha ubho va santā ekenā'-ti. Kalyāṇakamyataɱ upādāya, nissaggiyaɱ pācittiyaɱ.|| ||</p>

					      <p class="f4 in2">10 Rājasikkhāpadaɱ|| ||</p>

					<p class="f4">Bhikkhuɱ pan'eva uddissa rājā vā rāja-bhoggo vā brāhmaṇo vā gahapatiko vā dūtena cīvaracetāpannaɱ pahiṇeyya: 'Iminā cīvaracetāpanena cīvaraɱ cetāpetvā itthannāmaɱ bhikkhuɱ cīvarena acchādehī'-ti. So ce dūto taɱ bhikkhuɱ upasankamitvā evaɱ vadeyya: 'Idaɱ kho bhante āyasmantaɱ uddissa cīvaracetāpannaɱ ābhataɱ, paṭiggaṇhātu<span class="f3"><sup>[<a id="fn13" href="#n13">13</a>]</sup></span> āyasmā cīvaracetāpannan'-ti. Tena bhikkhunā so dūto evam-assa vacanīyo: 'Na kho mayaɱ āvuso cīvaracetāpannaɱ paṭiggaṇhāma cīvaraā-ca kho mayaɱ paṭiggaṇhāma kālena kappiyan'-ti. So ce dūto taɱ bhikkhuɱ evaɱ vadeyya: 'Atthi pan'āyasmato koci veyyāvacakaro' ti. 'Cīvaratthikena bhikkhave bhikkhunā veyyāvaccakaro niddisitabbo ārāmiko vā upāsako vā: 'Eso kho āvuso bhikkhūnaɱ veyyāvaccakaro' ti. So ce dūto taɱ veyyāvaccakaraɱ saññāpetvā taɱ bhikkhuɱ upasankamitvā evaɱ vadeyya: 'Yaɱ kho bhante āyasmā veyyāvaccakaraɱ niddisi, saññatto so mayā. Upasaŋkamatu āyasmā kālena, cīvarena taɱ acchādessatī'-ti. Cīvaratthikena bhikkhave bhikkhunā veyyāvaccakaro upasankamitvā dvatti-k-khattuɱ codetabbo sāretabbo: 'Attho me āvuso cīvarenā'-ti. Dvatti-k-khattuɱ codayamāno sārayamāno taɱ cīvaraɱ abhinipphādeyya, iccetaɱ kusalaɱ. No ce abhinipphādeyya, catukkhattuɱ paācakkhattuɱ chakkhattuɱ paramaɱ tuṇhī-bhūtena uddissa ṭhātabbaɱ. Catukkhattuɱ paācakkhattuɱ chakkhattuɱ paramaɱ tuṇhī-bhūto uddissa tiṭṭha-māno taɱ cīvaraɱ abhinipphādeyya, iccetaɱ kusalaɱ. Tato ce uttariɱ vāyamamāno taɱ cīvaraɱ abhinipphādeyya, nissaggiyaɱ pācittiyaɱ.|| ||</p>

					<p class="f4">No ce abhinipphādeyya, yatassa cīvaracetāpannaɱ ābhataɱ tattha sāmaɱ vā gantabbaɱ dūto vā pāhetabbo: 'Yaɱ kho tumhe āyasmanto bhikkhuɱ uddissa cīvaracetāpannaɱ pahiṇittha, na taɱ tassa bhikkhuno kiāci atthaɱ anubhoti, yuājantāyasmanto sakaɱ, mā vo sakaɱ vinassā'-ti. Ayaɱ tattha sāmīci.|| ||</p>

					<p class="f4 ctr">Cīvaravaggo paṭhamo|| ||</p>

					      <p class="f4 in2">11 Kosiyasikkhāpadaɱ|| ||</p>

					<p class="f4">Yo pana bhikkhu Kosiyamissakaɱ santhataɱ kārāpeyya, nissaggiyaɱ<span class="f3"><sup>[<a id="fn14" href="#n14">14</a>]</sup></span> pācittiyaɱ.|| ||</p>

					      <p class="f4 in2">12 Suddhakā'akasikkhāpadaɱ|| ||</p>

					<p class="f4">Yo pana bhikkhu suddhakā'akānaɱ eḷakalo-mānaɱ santhataɱ kārāpeyya, nissaggiyaɱ pācittiyaɱ.|| ||</p>

					      <p class="f4 in2">13 Dvebhāgasikkhāpadaɱ|| ||</p>

					<p class="f4">Navaɱ pana bhikkhunā santhataɱ kārayamānena dve bhāgā suddhakā'akānaɱ eḷakalo-mānaɱ ādātabbā, tatiyaɱ odātānaɱ catutthaɱ gocariyānaɱ. Anādā ce bhikkhu dve bhāge suddhakā'akānaɱ eḷakalo-mānaɱ tatiyaɱ odātānaɱ catutthaɱ gocariyānaɱ navaɱ santhataɱ kārāpeyya, nissaggiyaɱ pācittiyaɱ.|| ||</p>

					      <p class="f4 in2">14 Chabbassisikkhāpadaɱ|| ||</p>

					<p class="f4">Navaɱ pana bhikkhunā santhataɱ kārāpetvā chabbassāni dhāretabbaɱ. Orena ce channaɱ vassānaɱ taɱ santhataɱ vissajchetvā vā avissajchetvā vā aññaɱ navaɱ santhataɱ kārāpeyya, aññatra bhikkhusammutiyā, nissaggiyaɱ pācittiyaɱ.|| ||</p>

					      <p class="f4 in2">15 Nisīdanasanthatasikkhāpadaɱ|| ||</p>

					<p class="f4">Nisīdanasanthataɱ pana bhikkhunā kārayamānena purāṇasanthatassa sāmantā Sugatavidatthī ādātabbā dubbaṇṇa-karaṇāya, ānāda ce bhikkhu purāṇasanthatassa sāmantā Sugatavidatthiɱ navaɱ nisīdanasanthataɱ kārāpeyya, nissaggiyaɱ pācittiyaɱ.|| ||</p>

					      <p class="f4 in2">16 E'akalomasikkhāpadaɱ|| ||</p>

					<p class="f4">Bhikkhuno pan'eva addhāna-maggappaṭi-pannassa eḷakalo-māni uppajjeyyuɱ. Ākaŋkha-mānena bhikkhunā paṭiggahetabbāni. Paṭiggahetvā ti-yojanaparamaɱ sahatthā haritabbāni, asante hārake. Tato ce uttariɱ hareyya asante pi hārake, nissaggiyaɱ pācittiyaɱ.|| ||</p>

					      <p class="f4 in2">17 E'akalomadhovāpanasikkhāpadaɱ|| ||</p>

					<p class="f4">Yo pana bhikkhu aññātikāya bhikkhuniyā eḷakalo-māni dhovāpeyya vā rajāpeyya vā vijaṭāpeyya vā, nissaggiyaɱ pācittiyaɱ.|| ||</p>

					      <p class="f4 in2">18 Rūpiyasikkhāpadaɱ|| ||</p>

					<p class="f4">Yo pana bhikkhu jāta-rūpa-rajataɱ uggaṇheyya vā uggaṇhāpeyya vā upanikkhittaɱ vā sādiyeyya, nissaggiyaɱ pācittiyaɱ.|| ||</p>

					      <p class="f4 in2">19 Rūpiyasaɱvohārasikkhāpadaɱ|| ||</p>

					<p class="f4">Yo pana bhikkhu nāna-p-pakārakaɱ rūpiyasaɱvohāraɱ samāpajjeyya, nissaggiyaɱ pācittiyaɱ.|| ||</p>

					      <p class="f4 in2">20 Kayavikkayasikkhāpadaɱ|| ||</p>

					<p class="f4">Yo pana bhikkhu nāna-p-pakārakaɱ kayavikkayaɱ samāpajjeyya, nissaggiyaɱ pācittiyaɱ.|| ||</p>

					<p class="f4 ctr">Kosiyavaggo dutiyo|| ||</p>

					<p class="f4 ctr">Pattavaggo|| ||</p>

					      <p class="f4 in2">21 Pattasikkhāpadaɱ|| ||</p>

					<p class="f4">Dasāhaparamaɱ atirekapatto dhāretabbo. Taɱ atikkāmayato, nissaggiyaɱ pācittiyaɱ.|| ||</p>

					      <p class="f4 in2">22  Ūnapaācabandhanasikkhāpadaɱ|| ||</p>

					<p class="f4">Yo pana bhikkhu ūnapaācabandhanena pattena aññaɱ navaɱ pattaɱ cetāpeyya, nissaggiyaɱ pācittiyaɱ.|| ||</p>

					<p class="f4">Tena bhikkhunā so patto bhikkhu-parisāya nissajitabbo. Yo ca tassā bhikkhu-parisāya pattapariyanto, so tassa bhikkhuno padātabbo: 'Ayaɱ te bhikkhu patto, yāva bhedanāya dhāretabbo' ti. Ayaɱ tattha sāmīci.|| ||</p>

					      <p class="f4 in2">23 Bhesajjasikkhāpadaɱ|| ||</p>

					<p class="f4">Yāni kho pana tāni gilānānaɱ bhikkhūnaɱ paṭisāyanīyāni bhesajjāni, seyyath'īdaɱ: sappi, navanītaɱ, telaɱ, madhu, phāṇitaɱ; tāni paṭiggahetvā sattāhaparamaɱ sannidhikārakaɱ paribhuājitabbāni. Taɱ atikkāmayato, nissaggiyaɱ pācittiyaɱ.|| ||</p>

					      <p class="f4 in2">24 Vassikasāṭikasikkhāpadaɱ|| ||</p>

					<p class="f4">'Māso seso gimhānan'-ti: bhikkhunā vassikasāṭikacīvaraɱ pariyesitabbam. 'Addhamāso seso gimhānan'-ti: katvā nivāsetabbaɱ. 'Orena ce māso seso gimhānan'-ti: vassikasāṭikacīvaraɱ pariyeseyya. 'Orenaddhamāso seso gimhānan'-ti: katvā nivāseyya, nissaggiyaɱ pācittiyaɱ.|| ||</p>

					      <p class="f4 in2">25 Cīvara-acchindanasikkhāpadaɱ|| ||</p>

					<p class="f4">Yo pana bhikkhu bhikkhussa sāmaɱ cīvaraɱ datvā kupito<span class="f3"><sup>[<a id="fn15" href="#n15">15</a>]</sup></span> anatta-mano acchindeyya vā acchindāpeyya vā, nissaggiyaɱ pācittiyaɱ.|| ||</p>

					      <p class="f4 in2">26 Suttaviññattisikkhāpadaɱ|| ||</p>

					<p class="f4">Yo pana bhikkhu sāmaɱ suttaɱ viññāpetvā tantavāyehi cīvaraɱ vāyāpeyya, nissaggiyaɱ pācittiyaɱ.|| ||</p>

					      <p class="f4 in2">27 Mahāpesakārasikkhāpadaɱ|| ||</p>

					<p class="f4">Bhikkhuɱ pan'eva uddissa aññātako gahapati vā gahapatānī vā tantavāyehi cīvaraɱ vāyāpeyya. Tatra ce so bhikkhu pubbe appavārito tantavāye upasankamitvā cīvare vikappaɱ āpajjeyya: 'Idaɱ kho āvuso cīvaraɱ maɱ uddissa viyyati āyataā-ca karotha, vitthataā-ca, appitaā-ca, suvītaā-ca, suppavāyitaā-ca, suvilekhitaā-ca, suvitacchitaā-ca karotha; app'eva nāma mayam-pi āyasmantānaɱ kiācimattaɱ anupadajjeyyāmā'-ti. Evaā-ca so bhikkhu vatvā kiācimattaɱ anupadajjeyya antamaso piṇḍa-pātamattam-pi, nissaggiyaɱ pācittiyaɱ.|| ||</p>

					      <p class="f4 in2">28 Acceka-cīvarasikkhāpadaɱ|| ||</p>

					<p class="f4">Dasāhānāgataɱ kattikatemāsikapuṇṇamaɱ, bhikkhuno pan'eva acceka-cīvaraɱ uppajjeyya, accekaɱ mañña-mānena bhikkhunā paṭiggahetabbaɱ. Paṭiggahetvā yāva cīvarakālasamayaɱ nikkhipitabbaɱ. Tato ce uttariɱ nikkhipeyya, nissaggiyaɱ pācittiyaɱ.|| ||</p>

					      <p class="f4 in2">29 Sāsaŋkhasikkhāpadaɱ|| ||</p>

					<p class="f4">Upavassaɱ kho pana kattikapuṇṇamaɱ yāni kho pana tāni āraññakāni sen'āsanāni sāsaŋkasammatāni sappaṭi-bhayāni, tathā rūpesu bhikkhu sen'āsanesu viharanto ākaŋkha-māno tiṇṇaɱ cīvarānaɱ aññataraɱ cīvaraɱ antaraghare nikkhipeyya. Siyā ca tassa bhikkhuno kocid-eva paccayo tena cīvarena vippavāsāya, chārattaparamaɱ tena bhikkhunā tena cīvarena vippavasitabbaɱ. Tato ce uttariɱ vippavaseyya, aññatra bhikkhusammutiyā, nissaggiyaɱ pācittiyaɱ.|| ||</p>

					      <p class="f4 in2">30 Pariṇatasikkhāpadaɱ|| ||</p>

					<p class="f4">Yo pana bhikkhu jānaɱ saŋghikaɱ lābhaɱ pariṇataɱ attano pariṇāmeyya, nissaggiyaɱ pācittiyaɱ.|| ||</p>

					<p class="f4 ctr">Pattavaggo tatiyo|| ||</p>

					<p class="f4">Uddiṭṭhā kho āyasmanto tiɱsa nissaggiyā pācittiyā dhammā.<br />
					Tatthāyasmante pucchāmi: kaccittha parisuddhā?<br />
					Dutiyam-pi pucchāmi: kaccittha parisuddhā?<br />
					Tatiyam-pi pucchāmi: kaccittha parisuddhā?<br />
					Parisuddhetthāyasmanto, tasmā tuṇhī, evam-etaɱ dhārayāmi.|| ||</p>

					<p class="f4 ctr">Nissaggiyapācittiyā niṭṭhitā|| ||</p>

					<p>&nbsp;</p>

					<hr />

					<p>&nbsp;</p>

					<p class="ctr">Next: <a href="vp.01.pat.002.bpat.pali.bd.htm#Suddhapacittiya"><span class="mozp">Suddhapācittiyā</span></a></p>

					<p class="f4">&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> Editor's note: It seems every tradition has its own way of introducing the recital of the <span class="mozp">Pātimokkha.</span> Here only two of the simpler ways are included. Either the Ārādhanā &amp; Okāsakammaɱ is recited; or the Pubbakiccaɱ (but not both).</p>

					<p class="lgqt"><sup>[<a id="n2" href="#fn2">2</a>]</sup> The bracketed headings for the various sections are supplied from the ChS edition of the <span class="mozp">BhikkhuPātimokkhaPāli.</span></p>

					<p class="lgqt"><sup>[<a id="n3" href="#fn3">3</a>]</sup> BJT note: <span class="mozp">Suṇātu me bhante saŋgho, ajja uposatho paṇṇaraso</span> - PTS</p>

					<p class="lgqt"><sup>[<a id="n4" href="#fn4">4</a>]</sup> BJT note: This reading is not seen in some books.</p>

					<p class="lgqt"><sup>[<a id="n5" href="#fn5">5</a>]</sup> The <span class="mozp">Pārājika</span> rules in BJT are listed simply as <span class="mozp">Paṭhama-,</span> Dutiya-, Tatiya-, &amp; <span class="mozp">Catutthapārājikaɱ;</span> without further identification. Most of the other rules have mnenomic titles usually connected with the wording of the rule, or the occasion for it (but see the notes to the <span class="mozp">Pāṭidesanīya</span> &amp; Sekhiya rules below). The titles in brackets in this section are taken from the ChS edition of the text.</p>

					<p class="lgqt"><sup>[<a id="n6" href="#fn6">6</a>]</sup> Editor's note: BJT, Bhikkhuhi here, elsewhere <span class="mozp">bhikkhūhi</span>.</p>

					<p class="lgqt"><sup>[<a id="n7" href="#fn7">7</a>]</sup> Editor's note: BJT, <span class="mozp">Kaccīttha</span> here, elsewhere kaccittha.</p>

					<p class="lgqt"><sup>[<a id="n8" href="#fn8">8</a>]</sup> Editor's note: BJT, <span class="mozp">Tuṇhi</span> here, elsewhere <span class="mozp">tuṇhī</span>.</p>

					<p class="lgqt"><sup>[<a id="n9" href="#fn9">9</a>]</sup> Editor's note: this is the end title in BJT, the heading simply reads <span class="mozp">Paṭhamasaŋghā-disesā,</span> but all the rest of these training rules are given distinctive titles.</p>

					<p class="lgqt"><sup>[<a id="n10" href="#fn10">10</a>]</sup> BJT note: <span class="mozp">Paṭinissajjeyya</span> - ChS.</p>

					<p class="lgqt"><sup>[<a id="n11" href="#fn11">11</a>]</sup> BJT note: Uttari - ChS</p>

					<p class="lgqt"><sup>[<a id="n12" href="#fn12">12</a>]</sup> BJT note: <span class="mozp">Cīvaracetāpanaɱ </span>- Thai.</p>

					<p class="lgqt"><sup>[<a id="n13" href="#fn13">13</a>]</sup> Editor's note: BJT, <span class="mozp">patiggaṇh- here, but paṭigaṇh-</span> in NP5 above.</p>

					<p class="lgqt"><sup>[<a id="n14" href="#fn14">14</a>]</sup> Editor's note: BJT, <span class="mozp">Nissaggīyaɱ,</span> printer's error.</p>

					<p class="lgqt"><sup>[<a id="n15" href="#fn15">15</a>]</sup> Editor's note: BJT, <span class="mozp">Kūpito</span> - printer's error.</p>
</div>

<p class="f4">&nbsp;</p>

<hr />

<p class="fine ctr c"><b>Contact:||<br />
<img src="../../../../resources/images/contact.email.jpg" width="178" height="24" alt="E-mail" />||<br />
<a href="../../../../frontmatter/004_copyright.htm">Copyright Statement</a>&nbsp;&nbsp;&nbsp;<a href="../../../../frontmatter/006_webmasters_page.htm">Webmaster's Page</a></b></p>

</body>
</html>