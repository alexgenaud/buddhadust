<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 90. While listening to the Buddha speak about the training rules, Kassapa bhikkhu thinks that Gotama goes too far along the lines of strict behavior. After the Buddha departs he has second thoughts and suffers regret mightily. He quickly goes to the Buddha to reveal his error. The revelation is acknowledged and he is given a teaching explaining the importance of being a good example." />
<title>AN 3.90: Pankadhā or Saŋkavā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					IX. Samaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p90">Sutta 90</a></h4>

					<h1>Pankadhā or Saŋkavā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg236"><span class="f2 g"><b>[236]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.090.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Kosalesu cārikaɱ cara-māno mahatā bhikkhū-saŋghena saddhiɱ yena Paŋkadhā nāma Kosalānaɱ nigamo tad avasari.|| ||</p>

					<p class="f4">Tatra sudaɱ Bhagavā Paŋkadhāyaɱ viharati.|| ||</p>

					<p class="f4">Paŋkadhā nāma Kosalānaɱ nigamo.|| ||</p>

					<p class="f4">Tena kho pana samayena Kassapa-gotto nāma bhikkhu Paŋkadhāyaɱ āvāsiko hoti.|| ||</p>

					<p class="f4">Tatra sudaɱ Bhagavā sikkhā-padapaṭi-saŋuttāya dhammiyā kathāya bhikkhū sandasseti sam-ā-dapeti samuttejeti sampahaɱseti.|| ||</p>

					<p class="f4">Atha kho Kassapa-gottassa bhikkhūno Bhagava sikkhā-padapaṭi-saŋuttāya dhammiyā kathāya bhakkhū sandassente samādapente samuttejente sampahaɱsente ahud eva akkhanti,||<br />
					ahu appaccayo:|| ||</p>

					<p class="f4">"Adisallikhat'evāyaɱ samaṇo" ti.|| ||</p>

					<p class="ctr c">&#9632;</p>

					<p class="f4">2. Atha kho Bhagavā Paŋkadhāyaɱ yath-ā-bhirantaɱ viharitvā yena Rājagahaɱ tena cārikaɱ pakkāmi||<br />
					anupubbena cārikaɱ cara-māno yena Rāgahaɱ tad avasari. <a id="pg237"><span class="f2 g"><b>[237]</b></span></a> Tatra sudaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho Kassapa-gottassa bikkhuno acira-pakkantassa Bhagavato ahud eva kukkuccaɱ||<br />
					ahu vippaṭisāro:|| ||</p>

					<p class="f4">"Alābhā vata me,||<br />
					na vata me lābhā.|| ||</p>

					<p class="f4">Dulladdhaɱ vata me,||<br />
					na vata me su-laddhaɱ,||<br />
					yassa me Bhagavatā sikkhā-padapaṭi-saŋuttāya dhammiyā kathāya bikkhū sandassente samādapente samuttejente sampahaɱsente ahud eva akkhanti,||<br />
					ahu appaccayo||<br />
					'adisallikhat'evāyaɱ samaṇo' ti.|| ||</p>

					<p class="f4">Yan nūnāhaɱ yena Bhagavā ten'upasankameyyaɱ,||<br />
					upasankamitvā Bhagavato santike accayaɱ accayato deseyyan" ti?"|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho Kassapa-gotto bikkū sen'āsanaɱ saɱsāmetvā patta-cīvaraɱ ādāya yena Rājagahaɱ tena pakkāmi||<br />
					anupuppena yena Rājagahaɱ yena Gijjhakūṭo pabbato yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisūdi.|| ||</p>

					<p class="f4">Eka-m-antaɱ nisinno ko Kassapa-gotto bikkhū Bhagavantaɱ etad avoca:|| ||</p>

					<p class="f4">"Ekam idaɱ Bhante samayaɱ Bhagavā Paŋkadhāyaɱ viharati.|| ||</p>

					<p class="f4">Paŋkadhā nāma Kosalānaɱ nigamo.|| ||</p>

					<p class="f4">Tatra sudaɱ Bhagavā sikkhā-padapaṭi-saŋuttāya dhammiyā kathāya bhikkhū sandassesi||<br />
					samādapesi samuttejesi sampahaɱsesi.|| ||</p>

					<p class="f4">Tassa mayhaɱ bhante Bhagavati sikkhā-padapaṭi-saŋuttāya dhammiyā kathāya bikkhū sandassente samādapente samuttejente sampahaɱsente||<br />
					ahud eva akkhanti,||<br />
					ahu appaccayo,||<br />
					'adisallikhat'evāyaɱ samaṇo' ti.|| ||</p>

					<p class="f4">Atha kho bhante Bhagavā Paŋkadhāyaɱ yābhirantaɱ viharitvā yena Rājagahaɱ tena cārikaɱ pakkāmi.|| ||</p>

					<p class="f4">Tassa mayhaɱ bhante acira-pakkantassa Bhagavato ahud eva kukkuccaɱ,||<br />
					ahu vippaṭisāro:|| ||</p>

					<p class="f4">'Alābhā vata me,||<br />
					na vata me lābhā||<br />
					dulladdhaɱ vata me,||<br />
					na vata ma su-laddhaɱ,||<br />
					yassa me Bhagavati sikkhā-padapaṭi-saŋuttāya dhammiyā kathāya bhikkhū sandassente samādapente samuttejente sampahaɱsente||<br />
					ahud eva akkanti,||<br />
					ahud appaccayo,||<br />
					"adisallikhat'evāyaɱ samaṇo"' ti.|| ||</p>

					<p class="f4">'Yan nūnāhaɱ yena Bhagavā ten'upasankameyyaɱ,||<br />
					upasankamitvā Bhagavato santike accayaɱ accayato deseyyan' ti?|| ||</p>

					<p class="f4">Accayo maɱ <a id="pg238"><span class="f2 g"><b>[238]</b></span></a> bhante accagamā yathā-bālaɱ yathāmūḷhaɱ yathā-akusalaɱ yassa me Bhagava sikkhā-padapaṭi-saŋuttāya dhammiyā kathāya bhikkhū sandassente samādapente samuttejente sampahaɱsente||<br />
					ahud eva akkhanti,||<br />
					ahu appaccayo,||<br />
					'adisallikhat'evāyaɱ samaṇo' ti.|| ||</p>

					<p class="f4">Tassa me bhante Bhagavā accayaɱ accayato patigaṇhātu āyatiɱ saɱvarāyā" ti.|| ||</p>

					<p class="ctr c">&#9632;</p>

					<p class="f4">4. "Taggha tvaɱ Kassapa accayo accagamā yathā-bālaɱ yathāmūḷhaɱ yathā-akusalaɱ;||<br />
					yassa te mayā sikkhā-padapaṭi-saŋuttāya dhammiyā kathāya bhikkhū sandassente samādapente samuttejente sampahaɱsente||<br />
					ahud eva akkhanti,||<br />
					ahu appaccayo,||<br />
					'adisallikhat'evāyaɱ samaṇo' ti.|| ||</p>

					<p class="f4">Yato ca kho tvaɱ Kassapa accayaɱ accayato disvā yathā-dhammaɱ paṭikarosi,||<br />
					taɱ te mayaɱ patigaṇhāma.|| ||</p>

					<p class="f4">Vuddhi h'esā Kassapa ariyassa vinaye yo accayaɱ accayato disvā yathā-dhammaɱ paṭikaroti,||<br />
					āyatiɱ saŋvaraɱ āpajjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Thero ce pi Kassapa bhikkhū hoti na sikkhākāmo sikkhā-samādānassa na vaṇṇa-vādī||<br />
					ye c'aññe bhikkhū na sikkhākāmā te ca pana sikkhāya na sam-ā-dapeti,||<br />
					ye c'aññe bhikkhu sikkhākāmā tesañ ca na vaṇṇaɱ bhaṇati,||<br />
					bhūtaɱ tacchaɱ kālena,||<br />
					eva-rūpass-ā-haɱ Kassapa therassa bhikkhuno na vaṇṇaɱ bhaṇāmi.|| ||</p>

					<p class="f4">Taɱ kissa hetu?|| ||</p>

					<p class="f4">'Satthā hi'ssa vaṇṇaɱ bhaṇatī' ti aññe naɱ bhikkhū bhajeyyuɱ.|| ||</p>

					<p class="f4">Ye naɱ bhajeyyuɱ,||<br />
					tyāssa diṭṭh'ānugatiɱ āpajjeyyuɱ.|| ||</p>

					<p class="f4">Yāssa diṭṭh'ānugatiɱ āpajjeyyuɱ,||<br />
					tesaɱ taɱ assa dīgha-rattaɱ ahitāya dukkhāyāti.|| ||</p>

					<p class="f4">Tasmāhaɱ Kassapa eva-rūpassa therassa bhikkhuno na vaṇṇaɱ bhaṇāmi.|| ||</p>

					<p class="ctr c">&#9632;</p>

					<p class="f4">6. Majjhimo ce pi Kassapa bhikkhū hoti na sikkhākāmo sikkhā-samādānassa na vaṇṇavādi||<br />
					ye c'aññe bhikkhū na sikkhākāmā te ca pana sikkhāya na sam-ā-dapeti,||<br />
					ye c'aññe bhikkhū sikkhākāmā tesañ ca na vaṇṇaɱ bhaṇati,||<br />
					bhūtaɱ tacchaɱ kālena,||<br />
					eva-rūpass-ā-haɱ Kassapa majjhimassa bhikkhuno na vaṇṇaɱ bhaṇāmi.|| ||</p>

					<p class="f4">Taɱ kissa hetu?|| ||</p>

					<p class="f4">'Satthā hi'ssa vaṇṇaɱ bhaṇatī' ti aññe naɱ bhikkhū bhajeyyuɱ.|| ||</p>

					<p class="f4">Ye naɱ bhajeyyuɱ,||<br />
					tyāssa diṭṭh'ānugatiɱ āpajjeyyuɱ.|| ||</p>

					<p class="f4">Yāssa diṭṭh'ānugatiɱ āpajjeyyuɱ,||<br />
					tesaɱ taɱ assa dīgha-rattaɱ ahitāya dukkhāyāti.|| ||</p>

					<p class="f4">Tasmāhaɱ Kassapa eva-rūpassa majjhimassa bhikkhuno na vaṇṇaɱ bhaṇāmi.|| ||</p>

					<p class="ctr c">&#9632;</p>

					<p class="f4">7. Navo ce pi Kassapa bhikkhū hoti na sikkhākāmo sikkhā-samādānassa na vaṇṇavādi||<br />
					ye c'aññe bhikkhū na sikkhākāmā te ca pana sikkhāya na sam-ā-dapeti,||<br />
					ye c'aññe bhikkhū sikkhākāmā tesañca na vaṇṇaɱ bhaṇati,||<br />
					bhūtaɱ tacchaɱ kālena,||<br />
					eva-rūpass-ā-haɱ Kassapa navassa bhikkhuno na vaṇṇaɱ bhaṇāmi.|| ||</p>

					<p class="f4">Taɱ kissa hetu?|| ||</p>

					<p class="f4">'Satthā hi'ssa vaṇṇaɱ bhaṇatī' ti aññe naɱ bhikkhū bhajeyyuɱ.|| ||</p>

					<p class="f4">Ye naɱ bha- <a id="pg239"><span class="f2 g"><b>[239]</b></span></a> jeyyuɱ,||<br />
					tyāssa diṭṭh'ānugatiɱ āpajjeyyuɱ.|| ||</p>

					<p class="f4">Yyāssa diṭṭh'ānugatiɱ āpajjeyyuɱ,||<br />
					tesaɱ taɱ assa dīgha-rattaɱ ahitāya dukkhāyāti.|| ||</p>

					<p class="f4">Tasmāhaɱ Kassapa eva-rūpassa navassa bhikkhuno na vaṇṇaɱ bhaṇāmi.|| ||</p>

					<p class="ctr c">&#9632;</p>

					<p class="f4">8. Thero ce pi Kassapa bhikkhu hoti sikkhākāmo sikkhā-samādānassa vaṇṇavādi,||<br />
					ye c'aññe bhikkhū na sikkhākāmā te ca sikkhāya sam-ā-dapeti,||<br />
					ye c'aññe bhikkhū sikkhākāmā tesañ ca na vaṇṇaɱ bhaṇati,||<br />
					bhūtaɱ tacchaɱ kālena,||<br />
					eva-rūpass-ā-haɱ Kassapa therassa bhikkhuno na vaṇṇaɱ bhaṇāmi.|| ||</p>

					<p class="f4">Taɱ kissa hetu?|| ||</p>

					<p class="f4">'Satthā hi'ssa vaṇṇaɱ bhaṇatī' ti aññe naɱ bhikkhū bhajeyyuɱ.|| ||</p>

					<p class="f4">Ye naɱ bhajeyyuɱ,||<br />
					tyāssa diṭṭh'ānugatiɱ āpajjeyyuɱ.|| ||</p>

					<p class="f4">Yyāssa diṭṭh'ānugatiɱ āpajjeyyuɱ,||<br />
					tesaɱ taɱ assa dīgha-rattaɱ hitāya sukkhāyāti.|| ||</p>

					<p class="f4">Tasmāhaɱ Kassapa eva-rūpassa therassa bhikkhuno vaṇṇaɱ bhaṇāmi.|| ||</p>

					<p class="ctr c">&#9632;</p>

					<p class="f4">9. Majjhimo ce pi Kassapa bhikkhu hoti sikkhākāmo sikkhā-samādānassa vaṇṇavādi,||<br />
					ye c'aññe bhikkhū na sikkhākāmā te ca sikkhāya sam-ā-dapeti,||<br />
					ye c'aññe bhikkhū sikkhākāmā tesañ ca na vaṇṇaɱ bhaṇati,||<br />
					bhūtaɱ tacchaɱ kālena,||<br />
					eva-rūpass-ā-haɱ Kassapa majjhimassa bhikkhuno na vaṇṇaɱ bhaṇāmi.|| ||</p>

					<p class="f4">Taɱ kissa hetu?|| ||</p>

					<p class="f4">'Satthā hi'ssa vaṇṇaɱ bhaṇatī' ti aññe naɱ bhikkhū bhajeyyuɱ.|| ||</p>

					<p class="f4">Ye naɱ bhajeyyuɱ,||<br />
					tyāssa diṭṭh'ānugatiɱ āpajjeyyuɱ.|| ||</p>

					<p class="f4">Yyāssa diṭṭh'ānugatiɱ āpajjeyyuɱ,||<br />
					tesaɱ taɱ assa dīgha-rattaɱ hitāya sukkhāyāti.|| ||</p>

					<p class="f4">Tasmāhaɱ Kassapa eva-rūpassa majjhimassa bhikkhuno vaṇṇaɱ bhaṇāmi.|| ||</p>

					<p class="ctr c">&#9632;</p>

					<p class="f4">10. Navo ce pi Kassapa bhikkhu hoti sikkhākāmo sikkhā-samādānassa vaṇṇavādi,||<br />
					ye c'aññe bhikkhū na sikkhākāmā te ca sikkhāya sam-ā-dapeti,||<br />
					ye c'aññe bhikkhū sikkhākāmā tesañ ca na vaṇṇaɱ bhaṇati,||<br />
					bhūtaɱ tacchaɱ kālena,||<br />
					eva-rūpass-ā-haɱ Kassapa navassa bhikkhuno na vaṇṇaɱ bhaṇāmi.|| ||</p>

					<p class="f4">Taɱ kissa hetu?|| ||</p>

					<p class="f4">'Satthā hi'ssa vaṇṇaɱ bhaṇatī' ti aññe naɱ bhikkhū bhajeyyuɱ.|| ||</p>

					<p class="f4">Ye naɱ bhajeyyuɱ,||<br />
					tyāssa diṭṭh'ānugatiɱ āpajjeyyuɱ.|| ||</p>

					<p class="f4">Yyāssa diṭṭh'ānugatiɱ āpajjeyyuɱ,||<br />
					tesaɱ taɱ assa dīgha-rattaɱ hitāya sukkhāyāti.|| ||</p>

					<p class="f4">Tasmāhaɱ Kassapa eva-rūpassa navassa bhikkhuno vaṇṇaɱ bhaṇāmi" ti.|| ||</p>

					<p class="ctr">Samaṇa Vagga Catuttha</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>