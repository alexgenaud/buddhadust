<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 38. Gotama describes how even though he was exceedingly delicately nurtured, shame at being subject to aging, sickness and death caused him to let go of pride in youth, health and life itself." />
<title>AN 3.38: Sukhumāla Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					IV. Deva-Dūta Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p38">Sutta 38</a></h4>

					<h1>Sukhumāla Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg145"><span class="f2 g"><b>[145]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.038.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.038.than.ati.htm">than</a>][<a href="../../../../dhamma-vinaya/wp/an/03_threes/an03.039.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Sukhumālo ahaṃ bhikkhave paramasukhumālo, accanta-sukhumālo.|| ||</p>

					<p class="f4">Mama sudaṃ bhikkhave pitu nivesane pokkharaṇiyo kāritā honti.|| ||</p>

					<p class="f4">Ekattha sudaṃ uppalaṃ pupphati,||<br />
					ekattha padumaṃ,||<br />
					ekattha puṇḍarīkaṃ,||<br />
					yāva-d-eva mama atthāya.|| ||</p>

					<p class="f4">Na kho pan'assāhaṃ bhikkhave akāsikaṃ candanaṃ dhāremi.|| ||</p>

					<p class="f4">Kāsikaṃ su me taṃ bhikkhave veṭhanaṃ hoti.|| ||</p>

					<p class="f4">Kāsikā kañcukā,||<br />
					Kāsikaṃ nivāsanaṃ,||<br />
					Kāsiko uttarāsaṅgo.|| ||</p>

					<p class="f4">Rattin-divaṃ kho pana su me taṃ bhikkhave setacchattaṃ dhārīyati,||<br />
					mā naṃ phūsi sītaṃ vā||<br />
					uṇhaṃ vā||<br />
					rajo vā||<br />
					tiṇaṃ vā||<br />
					ussāvo vā.|| ||</p>

					<p class="f4">Tassa mayhaṃ bhikkhave tayo pāsādā ahesuṃ,||<br />
					eko hemantiko,||<br />
					eko gimhiko,||<br />
					eko vassiko.|| ||</p>

					<p class="f4">So kho ahaṃ bhikkhave vassike pāsāde vassike cattāro māse nippurisehi turiyehi paricāriyamāno na heṭṭhā pāsādaṃ orohāmi.|| ||</p>

					<p class="f4">Yathā kho pana bhikkhave aññesaṃ nivesanesu dāsa-kamma-kara-porisassa kaṇājakaṃ bhojanaṃ diyyati bilaṅga-dutiyaṃ.|| ||</p>

					<p class="f4">Evam evassu me bhikkhave pitu nivesane dāsa-kamma-kara-porisassa sālimaṃsodano diyyati.|| ||</p>

					<p class="f4">2. Tassa mayhaṃ bhikkhave eva-rūpāya iddhiyā samannāgatassa eva-rūpena ca accanta-sukhumālena etad ahosi:|| ||</p>

					<p class="f4">'A-s-sutavā kho puthujjano attanā jarā-dhammo samāno jaraṃ anatīto paraṃ jiṇṇaṃ disvā aṭṭīyati,||<br />
					harāyati,||<br />
					jigucchati,||<br />
					attāṇaṃ yeva atisitvā.|| ||</p>

					<p class="f4">Aham pi kho'mhi jarā-dhammo jaraṃ anatīto,||<br />
					ahañ c'eva kho pana jarā-dhammo samāno jaraṃ anatīto,||<br />
					paraṃ jiṇṇaṃ disvā aṭṭīyeyyaṃ,||<br />
					harāyeyyaṃ,||<br />
					<a id="pg146"><span class="f2 g"><b>[146]</b></span></a> jiguccheyyaṃ.|| ||</p>

					<p class="f4">Na me taṃ assa paṭirūpan' ti.|| ||</p>

					<p class="f4">Tassa mayhaṃ bhikkhave iti paṭisañcikkhato yo yobbane yobbana-mado so sabbaso pahiyyi.|| ||</p>

					<p class="f4">'A-s-sutavā kho puthujjano attanā vyādhi-dhammo samāno vyādhiṃ anatīto,||<br />
					paraṃ vyādhitaṃ disvā aṭṭīyati,||<br />
					harāyati,||<br />
					jigucchati,||<br />
					attāṇaṃ yeva atiyitvā.|| ||</p>

					<p class="f4">Aham pi kho'mhi vyādhi-dhammo,||<br />
					vyādhiṃ anatīto,||<br />
					ahañ c'eva kho pana vyādhi-dhammo samāno vyādhiṃ anatīto,||<br />
					paraṃ vyādhitaṃ disvā aṭṭīyeyyaṃ harāyeyyaṃ jiguccheyyaṃ.|| ||</p>

					<p class="f4">Na me taṃ assa paṭirūpan' ti.|| ||</p>

					<p class="f4">Tassa mayhaṃ bhikkhave iti paṭisañcikkhato yo ārogye ārogyamado,||<br />
					so sabbaso pahiyyi.|| ||</p>

					<p class="f4">'A-s-sutavā kho puthujjano attanā maraṇa-dhammo samāno maraṇaṃ anatīto paraṃ mataṃ disvā aṭṭīyati harāyati jigucchati,||<br />
					attāṇaṃ yeva atiyitvā.|| ||</p>

					<p class="f4">Aham pi kho'mhi maraṇa-dhammo maraṇaṃ anatīto,||<br />
					ahañ c'eva kho pana maraṇa-dhammo samāno maraṇaṃ anatīto paraṃ mataṃ disvā aṭṭīyeyyaṃ harāyeyyaṃ jiguccheyyaṃ.|| ||</p>

					<p class="f4">Na me taṃ assa paṭirūpan' ti.|| ||</p>

					<p class="f4">Tassa mayhaṃ bhikkhave iti paṭisañcikkhato yo jīvite jīvitamado,||<br />
					so sabbaso pahiyī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>