<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 61. The Buddha lays out three positions concerning what is going on here which lead to making no effort to extract oneself from a bondage which entails pain and the endless continuation of pain in rebirth. He then explains his doctrine which does inspire activity towards ending pain and rebirth." />
<title>AN 3.61: Titth-ā-yatanādi Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VII. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p61">Sutta 61</a></h4>

					<h1>Titth-ā-yatanādi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg173"><span class="f2 g"><b>[173]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.061.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.061.than.ati.htm#p1">than</a>][<a href="../../../../dhamma-vinaya/bd/an/03_threes/an03.061.olds.bd.htm#p1">olds</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imānī bhikkhave titthāyatanāni,||<br />
					yāni paṇḍitehi sam'anuyuñjiyamānāni samanugāhiyamānānī sam'anubhāsiyamānāni param pi gantvā akiriyāya saṇṭhahantī.|| ||</p>

					<p class="f4">Katamāni tīṇi?|| ||</p>

					<p class="f4"><b>[1]</b> Santi bhikkhave eke samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ pubbekatahetu' ti.|| ||</p>

					<p class="ctr c">&#9632;</p>

					<p class="f4"><b>[2]</b> Santi, bhikkhave, eke samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā,||<br />
					adukkha-m-asukhaɱ vā,||<br />
					sabbaɱ taɱ issaranimmāṇahetu' ti.|| ||</p>

					<p class="ctr c">&#9632;</p>

					<p class="f4"><b>[3]</b> Santi, bhikkhave, eke samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ ahetu-a-p-paccayā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/03_threes/an03.061.wood.pts.htm#p2">wood</a>][<a href="../../../../dhamma-vinaya/ati/an/03_threes/an03.061.than.ati.htm#p2">than</a>][<a href="../../../../dhamma-vinaya/wp/an/03_threes/an03.061.bodh.wp.htm#p1">bodh</a>][<a href="../../../../dhamma-vinaya/bd/an/03_threes/an03.061.olds.bd.htm#p2">olds</a>]</span> Tatra, bhikkhave, ye te samaṇa-brāhmaṇā evaɱ-vādino evaɱ-diṭṭhino —|| ||</p>

					<p class="f4">'Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ pubbe katahetu' ti,|| ||</p>

					<p class="f4">tyāhaɱ upasankamitvā evaɱ vadāmi:|| ||</p>

					<p class="f4">'Saccaɱ kira tumhe āyasmanto evaɱ-vādino evaɱ-diṭṭhino:|| ||</p>

					<p class="f4">"Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ pubbekata hetu" ti?|| ||</p>

					<p class="f4">Te ce me "Evaɱ puṭṭhā āmā" ti paṭijānanti.|| ||</p>

					<p class="f4"><a id="pg174"><span class="f2 g"><b>[174]</b></span></a> Tyāhaɱ evaɱ vadāmi:|| ||</p>

					<p class="f4">'Tena h'āyasmanto pāṇāti-pātino bhavissanti pubbe katahetu,||<br />
					adinn'ādāyino bhavissanti pubbe katahetu,||<br />
					abrahma-cārino bhavissanti pubbe katahetu,||<br />
					musā-vādino bhavissanti pubbe katahetu,||<br />
					pisunavācā bhavissanti pubbe katahetu,||<br />
					pharusavācā bhavissanti pubbe katahetu,||<br />
					samphappalāpino bhavissanti pubbe katahetu,||<br />
					abhijjhāluno bhavissanti pubbe katahetu,||<br />
					vyāpanna-cittā bhavissanti pubbe katahetu,||<br />
					micchā-diṭṭhikā bhavissanti pubbe katahetu.|| ||</p>

					<p class="f4">Pubbe kataɱ kho pana bhikkhave sārato paccāga-c-chataɱ na hoti chando vā vāyāmo vā,||<br />
					idaɱ vā karaṇīyaɱ idaɱ vā akaraṇīyan' ti.|| ||</p>

					<p class="f4">Iti karaṇīyā karaṇiye kho pana saccato thetato anupalabbhiyamāne muṭṭhassatīnaɱ anārakkhānaɱ viharataɱ na hoti paccattaɱ saha-dhammiko samaṇavādo.|| ||</p>

					<p class="f4">Ayaɱ kho me bhikkhave tesu samaṇa-brāhmaṇesu evaɱ-vādisu evaɱ-diṭṭhisu paṭhamo saha-dhammiko niggaho hoti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/03_threes/an03.061.wood.pts.htm#p3">wood</a>][<a href="../../../../dhamma-vinaya/ati/an/03_threes/an03.061.than.ati.htm#p3">than</a>][<a href="../../../../dhamma-vinaya/bd/an/03_threes/an03.061.olds.bd.htm#p3">olds</a>]</span> Tatra, bhikkhave, ye te samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ issaranimmāhetu' ti,|| ||</p>

					<p class="f4">tyāhaɱ upasankamitvā evaɱ vadāmi:|| ||</p>

					<p class="f4">'Saccaɱ kira tumhe āyasmanto evaɱ-vādino evaɱ-diṭṭhino:|| ||</p>

					<p class="f4">"Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ issaranimmāṇahetu" ti?|| ||</p>

					<p class="f4">Te ce me 'Evaɱ puṭṭhā āmā' ti paṭijānanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Tena h'āyasmanto pāṇāti-pātino bhavissanti issaranimmāṇahetu,||<br />
					adinn'ādāyino bhavissanti issaranimmāṇahetu,||<br />
					abrahma-cārino bhavissanti issaranimmāṇahetu,||<br />
					musā-vādino bhavissanti issaranimmāṇahetu,||<br />
					pisunavācā bhavissanti issaranimmāṇahetu,||<br />
					pharusavācā bhavissanti issaranimmāṇahetu,||<br />
					samphappalāpino bhavissanti issaranimmāṇahetu,||<br />
					abhijjhāluno bhavissanti issaranimmāṇahetu,||<br />
					vyāpanna-cittā bhavissanti issaranimmāṇahetu,||<br />
					micchā-diṭṭhikā bhavissanti issaranimmāṇahetu.|| ||</p>

					<p class="f4">Issaranimmāṇaɱ kho pana bhikkhave sārato paccāga-c-chataɱ na hoti chando vā vāyāmo vā,||<br />
					idaɱ vā karaṇīyaɱ idaɱ vā akaraṇīyan' ti.|| ||</p>

					<p class="f4">Iti karaṇīyākaraṇīye kho pana saccato thetato anupalabbhīyamāne muṭṭhassatīnaɱ anārakkhānaɱ viharataɱ na hoti paccattaɱ saha-dhammiko samaṇavādo.|| ||</p>

					<p class="f4">Ayaɱ kho me bhikkhave tesu samaṇa-brāhmaṇesa evaɱ-vādisu evaɱ-diṭṭhisu dutiyo saha-dhammiko niggaho hoti.|| ||</p>

					<p class="ctr c">&#9632;</p>

					<p class="f4"><a id="pg175"><span class="f2 g"><b>[175]</b></span></a> <span class="f3">[<a id="p4">4</a>][<a href="../../../../dhamma-vinaya/pts/an/03_threes/an03.061.wood.pts.htm#p4">wood</a>][<a href="../../../../dhamma-vinaya/ati/an/03_threes/an03.061.than.ati.htm#p4">than</a>][<a href="../../../../dhamma-vinaya/bd/an/03_threes/an03.061.olds.bd.htm#p4">olds</a>]</span> Tatra, Bhikkave ye te samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ ahetu-a-p-paccayā' ti,|| ||</p>

					<p class="f4">Tyāhaɱ upasankamitvā evaɱ vadāmi:|| ||</p>

					<p class="f4">'Saccaɱ kira tumhe āyasmanto evaɱ-vādino evaɱ-diṭṭhino:|| ||</p>

					<p class="f4">"Yaɱ kiñcāyaɱ purisa-puggalo paṭisaŋvedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					sabbaɱ taɱ ahetu-a-p-paccayā" ti?|| ||</p>

					<p class="f4">Te ce me 'Evaɱ puṭṭhā āmā' ti paṭijānanti.|| ||</p>

					<p class="f4">Tyāhaɱ evaɱ vadāmi:|| ||</p>

					<p class="f4">'Tena h'āyasmanto pāṇāti-pātino bhavissanti ahetu-a-p-paccayā,||<br />
					dinnādāyino bhavissanti ahetu-a-p-paccayā,||<br />
					abrahma-cārino bhavissanti ahetu-a-p-paccayā,||<br />
					musā-vādino bhavissanti ahetu-a-p-paccayā,||<br />
					pisunavācā bhavissanti ahetu-a-p-paccayā,||<br />
					pharusavācā bhavissanti ahetu-a-p-paccayā,||<br />
					samphappalāpino bhavissanti ahetu-a-p-paccayā,||<br />
					abhijjhāluno bhavissanti ahetu-a-p-paccayā,||<br />
					vyāpanna-cittā bhavissanti ahetu-a-p-paccayā,||<br />
					micchā-diṭṭhikā bhavissanti ahetu-a-p-paccayā.|| ||</p>

					<p class="f4">Ahetuɱ appaccayaɱ kho pana bhikkhave sārato paccāga-c-chataɱ na hoti chando vā vāyāmo vā,||<br />
					idaɱ vā karaṇīyaɱ,||<br />
					idaɱ vā akaraṇīyan' ti.|| ||</p>

					<p class="f4">Iti karaṇīyākaraṇīye kho pana saccato thetato anupalabbhiyamāne muṭṭhassatīnaɱ anārakkhānaɱ viharataɱ na hoti pacattaɱ saha-dhammiko samaṇavādo.|| ||</p>

					<p class="f4">Ayaɱ kho me bhikkhave tesu samaṇa-brāhmaṇesu evaɱ-vādisu evaɱ-diṭṭhisu tatiyo saha-dhammiko niggaho hoti.|| ||</p>

					<p class="f4">Imāni ko bhikkhave tīṇi titthāyatanāni:|| ||</p>

					<p class="f4">Yāni tāni paṇḍtehi sam'anuyuñjiyamānāni samanugāhiyamānāni sam'anubhāsiyamānāni param pi gantvā akiriyāya saṇṭhahanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/03_threes/an03.061.wood.pts.htm#p5">wood</a>][<a href="../../../../dhamma-vinaya/ati/an/03_threes/an03.061.than.ati.htm#p5">than</a>][<a href="../../../../dhamma-vinaya/bd/an/03_threes/an03.061.olds.bd.htm#p5">olds</a>]</span> Ayaɱ kho pana bhikkhave mayā dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="f4">Katamo ca bhikkhave mayā dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhi?|| ||</p>

					<p class="f4">Imā cha dhātuyo ti bhikkhave mayā dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="ctr c">&#9632;</p>

					<p class="f4">Imāni cha phass'āyatanānī ti bhikkhave mayā dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="ctr c">&#9632;</p>

					<p class="f4">Ime aṭṭhārasa manopavicārā ti bhikkhave mayā dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="ctr c">&#9632;</p>

					<p class="f4">Imāni cattāri ariya-saccānī ti bhikkhave mayā dhammo desito aniggahito asaŋkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p6">61.6</a>][<a href="../../../../dhamma-vinaya/pts/an/03_threes/an03.061.wood.pts.htm#p6">wood</a>][<a href="../../../../dhamma-vinaya/ati/an/03_threes/an03.061.than.ati.htm#p6">than</a>][<a href="../../../../dhamma-vinaya/bd/an/03_threes/an03.061.olds.bd.htm#p6">olds</a>]</span> '"Imā cha dhātuyo" ti bhikkhave mayā dhammo desita aeniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhī' ti:|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Chaḷy'imā <a id="pg176"><span class="f2 g"><b>[176]</b></span></a> bhikkhave dhātuyo:|| ||</p>

					<p class="f4">Paṭhavī-dhātu,||<br />
					āpo-dhātu,||<br />
					tejo-dhātu,||<br />
					vāyo-dhātu,||<br />
					ākāsa-dhātu,||<br />
					viññāṇa-dhātu.|| ||</p>

					<p class="f4">'"Imā cha dhātuyo" ti bhikkhave mayā dhammo desito aniggahito asaŋkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/03_threes/an03.061.wood.pts.htm#p7">wood</a>][<a href="../../../../dhamma-vinaya/ati/an/03_threes/an03.061.than.ati.htm#p7">than</a>][<a href="../../../../dhamma-vinaya/bd/an/03_threes/an03.061.olds.bd.htm#p7">olds</a>]</span> '"Imāni cha phass'āyatanānī" ti bhikkhave mayā dhammo desito aniggahīto asaɱkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti kho pan'etaɱ vuttaɱ|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Cha-y-imāni bhikkhave phass'āyatanāni:|| ||</p>

					<p class="f4">Cakkhuɱ phass'āyatanaɱ,||<br />
					sotaɱ phass'āyatanaɱ,||<br />
					ghāṇaɱ phass'āyatanaɱ,||<br />
					jivhā phass'āyatanaɱ,||<br />
					kāyo phass'āyatanaɱ,||<br />
					mano phass'āyatanaɱ.|| ||</p>

					<p class="f4">'"Imāni cha phass'āyatanānī" ti bhikkhave mayā dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yan taɱ vuttaɱ idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/03_threes/an03.061.wood.pts.htm#p8">wood</a>][<a href="../../../../dhamma-vinaya/ati/an/03_threes/an03.061.than.ati.htm#p8">than</a>][<a href="../../../../dhamma-vinaya/bd/an/03_threes/an03.061.olds.bd.htm#p8">olds</a>]</span> '"Ime aṭṭhārasa manopa-vicārā" ti bhikkhave māya dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi vuññūhī' ti.|| ||</p>

					<p class="f4">Iti kho pan'etaɱ vuttaɱ|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Cakkhunaɱ rūpaɱ disvā somanassaṭṭhānīyaɱ rūpaɱ upavicarati,||<br />
					domanassaṭṭhānīyaɱ rūpaɱ upavicarati,||<br />
					upekkhāṭṭhānīyaɱ rūpaɱ upavicarati.|| ||</p>

					<p class="f4">Sotena saddaɱ sutvā somanassaṭṭhānīyaɱ saddaɱ upavicarati,||<br />
					domanassaṭṭhānīyaɱ saddaɱ upavicarati,||<br />
					upekkhāṭṭhānīyaɱ saddaɱ upavicarati.|| ||</p>

					<p class="f4">Ghāneṇa gandhaɱ ghāyitvā somanassaṭṭhānīyaɱ gandhaɱ upavicarati,||<br />
					domanassaṭṭhānīyaɱ gandhaɱ upavicarati,||<br />
					upekkhāṭṭhānīyaɱ gandhaɱ upavicarati.|| ||</p>

					<p class="f4">Jivhāya rasaɱ sāyitvā somanassaṭṭhānīyaɱ rasaɱ upavicarati,||<br />
					domanassaṭṭhānīyaɱ rasaɱ upavicarati,||<br />
					upekkhāṭṭhānīyaɱ rasaɱ upavicarati.|| ||</p>

					<p class="f4">Kāyena phoṭṭhabbaɱ phusitvā somanassaṭṭhānīyaɱ phoṭṭhabba upavicarati,||<br />
					domanassaṭṭhānīyaɱ phoṭṭhababaɱ upavicarati,||<br />
					upekkhāṭṭhānīyaɱ pheṭṭhabbaɱ upavicarati.|| ||</p>

					<p class="f4">Manasā dhammaɱ viññāya somanassaṭṭhānīyaɱ dhammaɱ upavicarati,||<br />
					domanassaṭṭhānīyaɱ dhammaɱ upavicarati,||<br />
					upekkhāṭṭhānīyaɱ dhammaɱ upavicarati.|| ||</p>

					<p class="f4">'"Ime aṭṭhārasa manopavicārā" ti bhikkhave mayā dhammo desito aniggahīto asaŋkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yan taɱ vuttaɱi||<br />
					dame taɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/an/03_threes/an03.061.wood.pts.htm#p9">wood</a>][<a href="../../../../dhamma-vinaya/ati/an/03_threes/an03.061.than.ati.htm#p9">than</a>][<a href="../../../../dhamma-vinaya/bd/an/03_threes/an03.061.olds.bd.htm#p9">olds</a>]</span> '"Imāni cattāri ariya-saccānī" ti bhikkhave mayā dhammo desito aniggahīto asaŋakiliṭṭho anupavajje appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Channaɱ bhikkhave dhātunaɱ upādāya gabbhassāvakkanti hoti,||<br />
					okkantiyā sati nāma-rūpaɱ,||<br />
					nāma-rūpa paccayā saḷāyatanaɱ,||<br />
					saḷāyatana paccayā phasso,||<br />
					phassa paccayā vedanā.|| ||</p>

					<p class="f4">Vediyamānassa kho pan'āhaɱ bhikkhave||<br />
					'idaɱ dukkhan' ti paññā-pemi.|| ||</p>

					<p class="f4">'Ayaɱ dukkha-samudayo' ti paññā-pemi.|| ||</p>

					<p class="f4">'Ayaɱ dukkha-nirodho' ti paññā-pemi.|| ||</p>

					<p class="f4">'Ayaɱ dukkha-nirodha-gāminī paṭipadā' ti paññā-pemi.|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/an/03_threes/an03.061.wood.pts.htm#p10">wood</a>][<a href="../../../../dhamma-vinaya/ati/an/03_threes/an03.061.than.ati.htm#p10">than</a>][<a href="../../../../dhamma-vinaya/bd/an/03_threes/an03.061.olds.bd.htm#p10">olds</a>]</span> Katamañ ca bhikkhave dukkhaɱ ariya-saccaɱ?|| ||</p>

					<p class="f4">Jāti pi dukkā,||<br />
					jarā pi dukkhā,||<br />
					vyādi pi dukkho,||<br />
					maraṇam <a id="pg177"><span class="f2 g"><b>[177]</b></span></a> pi dukkhaɱ,||<br />
					soka-parideva dukkha-domanass'upāyāsā pi dukkhā,||<br />
					yam p'icchaɱ na labhati,||<br />
					tam pi dukkhaɱ.|| ||</p>

					<p class="f4">Saŋkittena pañc'ūpādāna-k-khandhā dukkhā.|| ||</p>

					<p class="f4">Idaɱ vuccati bhikave dukkhaɱ ariya-saccaɱ.|| ||</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/an/03_threes/an03.061.wood.pts.htm#p11">wood</a>][<a href="../../../../dhamma-vinaya/ati/an/03_threes/an03.061.than.ati.htm#p11">than</a>][<a href="../../../../dhamma-vinaya/bd/an/03_threes/an03.061.olds.bd.htm#p11">olds</a>]</span> Katamañ ca bhikkhave dukkha-samudayaɱ ariya-saccaɱ?|| ||</p>

					<p class="f4">Avijjā-paccayā sankhārā,||<br />
					sankhāra-paccayā viñṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccāya saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarāmaryaɱ soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Idaɱ vuccati bhikkave dukkhasamdayaɱ ariya-saccaɱ.|| ||</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/an/03_threes/an03.061.wood.pts.htm#p12">wood</a>][<a href="../../../../dhamma-vinaya/ati/an/03_threes/an03.061.than.ati.htm#p12">than</a>][<a href="../../../../dhamma-vinaya/bd/an/03_threes/an03.061.olds.bd.htm#p12">olds</a>]</span> Katamañ ca bhikkhave dukkha-nirodhaɱ ariya-saccaɱ?|| ||</p>

					<p class="f4">Avijjāya tv'eva asesavirāga-nirodhā saŋakhāra-nirodho,||<br />
					sankhāra-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodo,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ soka-parideva-dukkha-domanass'upāyāsā nirujjhantī.|| ||</p>

					<p class="f4">Evam etassa kelavalassa dukkha-k-khandhassa nirodo hoti.|| ||</p>

					<p class="f4">Idaɱ vuccati bhikkhave dukkha-nirodhaɱ ariya-saccaɱ.|| ||</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/an/03_threes/an03.061.wood.pts.htm#p13">wood</a>][<a href="../../../../dhamma-vinaya/ati/an/03_threes/an03.061.than.ati.htm#p13">than</a>][<a href="../../../../dhamma-vinaya/bd/an/03_threes/an03.061.olds.bd.htm#p13">olds</a>]</span> Katamañ ca bhikkhave dukkha-nirodha-gāminī paṭipadā ariya-saccaɱ?|| ||</p>

					<p class="f4">Ayam eva Ariyo Aṭṭhaŋgiko Maggo,||<br />
					seyyath'idaɱ:|| ||</p>

					<p class="f4">Sammā diṭṭhi,||<br />
					sammā saŋkappo,||<br />
					sammā vācā,||<br />
					sammā kammanto,||<br />
					sammā ājivo,||<br />
					sammā vāyāmo,||<br />
					sammā sati,||<br />
					sammā samādhi.|| ||</p>

					<p class="f4">Idaɱ vuccati bhikkhave dukkha-nirodha-gāminī paṭipadā ariya-saccaɱ.|| ||</p>

					<p class="f4">'"Imāni cattāri ariya-saccānī" ti bhikkhave mayā dhammo desito aniggahito asaliŋkiṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yan taɱ vuttaɱ,||<br />
					idam etaɱ paṭicca vuttan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>