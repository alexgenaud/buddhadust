<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 61. The Buddha lays out three positions concerning what is going on here which lead to making no effort to extract oneself from a bondage which entails pain and the endless continuation of pain in rebirth. He then explains his doctrine which does inspire activity towards ending pain and rebirth." />
<title>AN 3.61: Titth-ā-yatanādi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VII. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p61">Sutta 61</a></h4>

					<h1>Titth-ā-yatanādi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg173"><span class="f2 g"><b>[173]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.061.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.061.than.ati.htm#p1">than</a>][<a href="../../../../dhamma-vinaya/bd/an/03_threes/an03.061.olds.bd.htm#p1">olds</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imānī bhikkhave titthāyatanāni,||<br />
					yāni paṇḍitehi samanuyuñjiyamānāni samanugāhiyamānānī samanubhāsiyamānāni param pi gantvā akiriyāya saṇṭhahantī.|| ||</p>

					<p class="f4">Katamāni tīṇi?|| ||</p>

					<p class="f4"><b>[1]</b> Santi bhikkhave eke samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ pubbekatahetu' ti.|| ||</p>

					<p class="ctr c">&#9632;</p>

					<p class="f4"><b>[2]</b> Santi, bhikkhave, eke samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā,||<br />
					adukkha-m-asukhaṃ vā,||<br />
					sabbaṃ taṃ issaranimmāṇahetu' ti.|| ||</p>

					<p class="ctr c">&#9632;</p>

					<p class="f4"><b>[3]</b> Santi, bhikkhave, eke samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ ahetu-a-p-paccayā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/03_threes/an03.061.wood.pts.htm#p2">wood</a>][<a href="../../../../dhamma-vinaya/ati/an/03_threes/an03.061.than.ati.htm#p2">than</a>][<a href="../../../../dhamma-vinaya/wp/an/03_threes/an03.061.bodh.wp.htm#p1">bodh</a>][<a href="../../../../dhamma-vinaya/bd/an/03_threes/an03.061.olds.bd.htm#p2">olds</a>]</span> Tatra, bhikkhave, ye te samaṇa-brāhmaṇā evaṃ-vādino evaṃ-diṭṭhino —|| ||</p>

					<p class="f4">'Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ pubbe katahetu' ti,|| ||</p>

					<p class="f4">tyāhaṃ upasaṇkamitvā evaṃ vadāmi:|| ||</p>

					<p class="f4">'Saccaṃ kira tumhe āyasmanto evaṃ-vādino evaṃ-diṭṭhino:|| ||</p>

					<p class="f4">"Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ pubbekata hetu" ti?|| ||</p>

					<p class="f4">Te ce me "Evaṃ puṭṭhā āmā" ti paṭijānanti.|| ||</p>

					<p class="f4"><a id="pg174"><span class="f2 g"><b>[174]</b></span></a> Tyāhaṃ evaṃ vadāmi:|| ||</p>

					<p class="f4">'Tena h'āyasmanto pāṇ-ā-tipātino bhavissanti pubbe katahetu,||<br />
					adinn'ādāyino bhavissanti pubbe katahetu,||<br />
					abrahma-cārino bhavissanti pubbe katahetu,||<br />
					musā-vādino bhavissanti pubbe katahetu,||<br />
					pisunavācā bhavissanti pubbe katahetu,||<br />
					pharusavācā bhavissanti pubbe katahetu,||<br />
					sampha-p-palāpino bhavissanti pubbe katahetu,||<br />
					abhijjhāluno bhavissanti pubbe katahetu,||<br />
					vyāpanna-cittā bhavissanti pubbe katahetu,||<br />
					micchā-diṭṭhikā bhavissanti pubbe katahetu.|| ||</p>

					<p class="f4">Pubbe kataṃ kho pana bhikkhave sārato paccāga-c-chataṃ na hoti chando vā vāyāmo vā,||<br />
					idaṃ vā karaṇīyaṃ idaṃ vā akaraṇīyan' ti.|| ||</p>

					<p class="f4">Iti karaṇīyā karaṇiye kho pana saccato thetato anupalabbhiyamāne muṭṭhassatīnaṃ anārakkhānaṃ viharataṃ na hoti paccattaṃ saha-dhammiko samaṇavādo.|| ||</p>

					<p class="f4">Ayaṃ kho me bhikkhave tesu samaṇa-brāhmaṇesu evaṃ-vādisu evaṃ-diṭṭhisu paṭhamo saha-dhammiko niggaho hoti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/03_threes/an03.061.wood.pts.htm#p3">wood</a>][<a href="../../../../dhamma-vinaya/ati/an/03_threes/an03.061.than.ati.htm#p3">than</a>][<a href="../../../../dhamma-vinaya/bd/an/03_threes/an03.061.olds.bd.htm#p3">olds</a>]</span> Tatra, bhikkhave, ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ issaranimmāhetu' ti,|| ||</p>

					<p class="f4">tyāhaṃ upasaṇkamitvā evaṃ vadāmi:|| ||</p>

					<p class="f4">'Saccaṃ kira tumhe āyasmanto evaṃ-vādino evaṃ-diṭṭhino:|| ||</p>

					<p class="f4">"Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ issaranimmāṇahetu" ti?|| ||</p>

					<p class="f4">Te ce me 'Evaṃ puṭṭhā āmā' ti paṭijānanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Tena h'āyasmanto pāṇ-ā-tipātino bhavissanti issaranimmāṇahetu,||<br />
					adinn'ādāyino bhavissanti issaranimmāṇahetu,||<br />
					abrahma-cārino bhavissanti issaranimmāṇahetu,||<br />
					musā-vādino bhavissanti issaranimmāṇahetu,||<br />
					pisunavācā bhavissanti issaranimmāṇahetu,||<br />
					pharusavācā bhavissanti issaranimmāṇahetu,||<br />
					sampha-p-palāpino bhavissanti issaranimmāṇahetu,||<br />
					abhijjhāluno bhavissanti issaranimmāṇahetu,||<br />
					vyāpanna-cittā bhavissanti issaranimmāṇahetu,||<br />
					micchā-diṭṭhikā bhavissanti issaranimmāṇahetu.|| ||</p>

					<p class="f4">Issaranimmāṇaṃ kho pana bhikkhave sārato paccāga-c-chataṃ na hoti chando vā vāyāmo vā,||<br />
					idaṃ vā karaṇīyaṃ idaṃ vā akaraṇīyan' ti.|| ||</p>

					<p class="f4">Iti karaṇīyākaraṇīye kho pana saccato thetato anupalabbhīyamāne muṭṭhassatīnaṃ anārakkhānaṃ viharataṃ na hoti paccattaṃ saha-dhammiko samaṇavādo.|| ||</p>

					<p class="f4">Ayaṃ kho me bhikkhave tesu samaṇa-brāhmaṇesa evaṃ-vādisu evaṃ-diṭṭhisu dutiyo saha-dhammiko niggaho hoti.|| ||</p>

					<p class="ctr c">&#9632;</p>

					<p class="f4"><a id="pg175"><span class="f2 g"><b>[175]</b></span></a> <span class="f3">[<a id="p4">4</a>][<a href="../../../../dhamma-vinaya/pts/an/03_threes/an03.061.wood.pts.htm#p4">wood</a>][<a href="../../../../dhamma-vinaya/ati/an/03_threes/an03.061.than.ati.htm#p4">than</a>][<a href="../../../../dhamma-vinaya/bd/an/03_threes/an03.061.olds.bd.htm#p4">olds</a>]</span> Tatra, Bhikkave ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ ahetu-a-p-paccayā' ti,|| ||</p>

					<p class="f4">Tyāhaṃ upasaṇkamitvā evaṃ vadāmi:|| ||</p>

					<p class="f4">'Saccaṃ kira tumhe āyasmanto evaṃ-vādino evaṃ-diṭṭhino:|| ||</p>

					<p class="f4">"Yaṃ kiñc'āyaṃ purisa-puggalo paṭisaṃvedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					sabbaṃ taṃ ahetu-a-p-paccayā" ti?|| ||</p>

					<p class="f4">Te ce me 'Evaṃ puṭṭhā āmā' ti paṭijānanti.|| ||</p>

					<p class="f4">Tyāhaṃ evaṃ vadāmi:|| ||</p>

					<p class="f4">'Tena h'āyasmanto pāṇ-ā-tipātino bhavissanti ahetu-a-p-paccayā,||<br />
					dinnādāyino bhavissanti ahetu-a-p-paccayā,||<br />
					abrahma-cārino bhavissanti ahetu-a-p-paccayā,||<br />
					musā-vādino bhavissanti ahetu-a-p-paccayā,||<br />
					pisunavācā bhavissanti ahetu-a-p-paccayā,||<br />
					pharusavācā bhavissanti ahetu-a-p-paccayā,||<br />
					sampha-p-palāpino bhavissanti ahetu-a-p-paccayā,||<br />
					abhijjhāluno bhavissanti ahetu-a-p-paccayā,||<br />
					vyāpanna-cittā bhavissanti ahetu-a-p-paccayā,||<br />
					micchā-diṭṭhikā bhavissanti ahetu-a-p-paccayā.|| ||</p>

					<p class="f4">Ahetuṃ a-p-paccayaṃ kho pana bhikkhave sārato paccāga-c-chataṃ na hoti chando vā vāyāmo vā,||<br />
					idaṃ vā karaṇīyaṃ,||<br />
					idaṃ vā akaraṇīyan' ti.|| ||</p>

					<p class="f4">Iti karaṇīyākaraṇīye kho pana saccato thetato anupalabbhiyamāne muṭṭhassatīnaṃ anārakkhānaṃ viharataṃ na hoti pacattaṃ saha-dhammiko samaṇavādo.|| ||</p>

					<p class="f4">Ayaṃ kho me bhikkhave tesu samaṇa-brāhmaṇesu evaṃ-vādisu evaṃ-diṭṭhisu tatiyo saha-dhammiko niggaho hoti.|| ||</p>

					<p class="f4">Imāni ko bhikkhave tīṇi titthāyatanāni:|| ||</p>

					<p class="f4">Yāni tāni paṇḍtehi samanuyuñjiyamānāni samanugāhiyamānāni samanubhāsiyamānāni param pi gantvā akiriyāya saṇṭhahanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/03_threes/an03.061.wood.pts.htm#p5">wood</a>][<a href="../../../../dhamma-vinaya/ati/an/03_threes/an03.061.than.ati.htm#p5">than</a>][<a href="../../../../dhamma-vinaya/bd/an/03_threes/an03.061.olds.bd.htm#p5">olds</a>]</span> Ayaṃ kho pana bhikkhave mayā dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="f4">Katamo ca bhikkhave mayā dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhi?|| ||</p>

					<p class="f4">Imā cha dhātuyo ti bhikkhave mayā dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="ctr c">&#9632;</p>

					<p class="f4">Imāni cha phass'āyatanānī ti bhikkhave mayā dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="ctr c">&#9632;</p>

					<p class="f4">Ime aṭṭhārasa manopavicārā ti bhikkhave mayā dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p class="ctr c">&#9632;</p>

					<p class="f4">Imāni cattāri ariya-saccānī ti bhikkhave mayā dhammo desito aniggahito asaṇkiliṭṭho anupavajjo appaṭikuṭṭho samaṇehi brāhmaṇehi viññūhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p6">61.6</a>][<a href="../../../../dhamma-vinaya/pts/an/03_threes/an03.061.wood.pts.htm#p6">wood</a>][<a href="../../../../dhamma-vinaya/ati/an/03_threes/an03.061.than.ati.htm#p6">than</a>][<a href="../../../../dhamma-vinaya/bd/an/03_threes/an03.061.olds.bd.htm#p6">olds</a>]</span> '"Imā cha dhātuyo" ti bhikkhave mayā dhammo desita aeniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhī' ti:|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Chaḷy'imā <a id="pg176"><span class="f2 g"><b>[176]</b></span></a> bhikkhave dhātuyo:|| ||</p>

					<p class="f4">Paṭhavī-dhātu,||<br />
					āpo-dhātu,||<br />
					tejo-dhātu,||<br />
					vāyo-dhātu,||<br />
					ākāsa-dhātu,||<br />
					viññāṇa-dhātu.|| ||</p>

					<p class="f4">'"Imā cha dhātuyo" ti bhikkhave mayā dhammo desito aniggahito asaṇkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/03_threes/an03.061.wood.pts.htm#p7">wood</a>][<a href="../../../../dhamma-vinaya/ati/an/03_threes/an03.061.than.ati.htm#p7">than</a>][<a href="../../../../dhamma-vinaya/bd/an/03_threes/an03.061.olds.bd.htm#p7">olds</a>]</span> '"Imāni cha phass'āyatanānī" ti bhikkhave mayā dhammo desito aniggahīto asaṃkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti kho pan'etaṃ vuttaṃ|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Cha-y-imāni bhikkhave phass'āyatanāni:|| ||</p>

					<p class="f4">Cakkhuṃ phass'āyatanaṃ,||<br />
					sotaṃ phass'āyatanaṃ,||<br />
					ghāṇaṃ phass'āyatanaṃ,||<br />
					jivhā phass'āyatanaṃ,||<br />
					kāyo phass'āyatanaṃ,||<br />
					mano phass'āyatanaṃ.|| ||</p>

					<p class="f4">'"Imāni cha phass'āyatanānī" ti bhikkhave mayā dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yan taṃ vuttaṃ idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/03_threes/an03.061.wood.pts.htm#p8">wood</a>][<a href="../../../../dhamma-vinaya/ati/an/03_threes/an03.061.than.ati.htm#p8">than</a>][<a href="../../../../dhamma-vinaya/bd/an/03_threes/an03.061.olds.bd.htm#p8">olds</a>]</span> '"Ime aṭṭhārasa manopa-vicārā" ti bhikkhave māya dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi vuññūhī' ti.|| ||</p>

					<p class="f4">Iti kho pan'etaṃ vuttaṃ|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Cakkhunaṃ rūpaṃ disvā somanassaṭṭhānīyaṃ rūpaṃ upavicarati,||<br />
					domanassaṭṭhānīyaṃ rūpaṃ upavicarati,||<br />
					upekkhāṭṭhānīyaṃ rūpaṃ upavicarati.|| ||</p>

					<p class="f4">Sotena saddaṃ sutvā somanassaṭṭhānīyaṃ saddaṃ upavicarati,||<br />
					domanassaṭṭhānīyaṃ saddaṃ upavicarati,||<br />
					upekkhāṭṭhānīyaṃ saddaṃ upavicarati.|| ||</p>

					<p class="f4">Ghāneṇa gandhaṃ ghāyitvā somanassaṭṭhānīyaṃ gandhaṃ upavicarati,||<br />
					domanassaṭṭhānīyaṃ gandhaṃ upavicarati,||<br />
					upekkhāṭṭhānīyaṃ gandhaṃ upavicarati.|| ||</p>

					<p class="f4">Jivhāya rasaṃ sāyitvā somanassaṭṭhānīyaṃ rasaṃ upavicarati,||<br />
					domanassaṭṭhānīyaṃ rasaṃ upavicarati,||<br />
					upekkhāṭṭhānīyaṃ rasaṃ upavicarati.|| ||</p>

					<p class="f4">Kāyena phoṭṭhabbaṃ phusitvā somanassaṭṭhānīyaṃ phoṭṭhabba upavicarati,||<br />
					domanassaṭṭhānīyaṃ phoṭṭhababaṃ upavicarati,||<br />
					upekkhāṭṭhānīyaṃ pheṭṭhabbaṃ upavicarati.|| ||</p>

					<p class="f4">Manasā dhammaṃ viññāya somanassaṭṭhānīyaṃ dhammaṃ upavicarati,||<br />
					domanassaṭṭhānīyaṃ dhammaṃ upavicarati,||<br />
					upekkhāṭṭhānīyaṃ dhammaṃ upavicarati.|| ||</p>

					<p class="f4">'"Ime aṭṭhārasa manopavicārā" ti bhikkhave mayā dhammo desito aniggahīto asaṇkiliṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yan taṃ vuttaṃi||<br />
					dame taṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/an/03_threes/an03.061.wood.pts.htm#p9">wood</a>][<a href="../../../../dhamma-vinaya/ati/an/03_threes/an03.061.than.ati.htm#p9">than</a>][<a href="../../../../dhamma-vinaya/bd/an/03_threes/an03.061.olds.bd.htm#p9">olds</a>]</span> '"Imāni cattāri ariya-saccānī" ti bhikkhave mayā dhammo desito aniggahīto asaṇakiliṭṭho anupavajje appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Channaṃ bhikkhave dhātunaṃ upādāya gabbhassāvakkanti hoti,||<br />
					okkantiyā sati nāma-rūpaṃ,||<br />
					nāma-rūpa paccayā saḷāyatanaṃ,||<br />
					saḷāyatana paccayā phasso,||<br />
					phassa paccayā vedanā.|| ||</p>

					<p class="f4">Vediyamānassa kho panāhaṃ bhikkhave||<br />
					'idaṃ dukkhan' ti paññā-pemi.|| ||</p>

					<p class="f4">'Ayaṃ dukkha-samudayo' ti paññā-pemi.|| ||</p>

					<p class="f4">'Ayaṃ dukkha-nirodho' ti paññā-pemi.|| ||</p>

					<p class="f4">'Ayaṃ dukkha-nirodha-gāminī paṭipadā' ti paññā-pemi.|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/an/03_threes/an03.061.wood.pts.htm#p10">wood</a>][<a href="../../../../dhamma-vinaya/ati/an/03_threes/an03.061.than.ati.htm#p10">than</a>][<a href="../../../../dhamma-vinaya/bd/an/03_threes/an03.061.olds.bd.htm#p10">olds</a>]</span> Katamañ ca bhikkhave dukkhaṃ ariya-saccaṃ?|| ||</p>

					<p class="f4">Jāti pi dukkā,||<br />
					jarā pi dukkhā,||<br />
					vyādi pi dukkho,||<br />
					maraṇam <a id="pg177"><span class="f2 g"><b>[177]</b></span></a> pi dukkhaṃ,||<br />
					soka-parideva dukkha-domanass'upāyāsā pi dukkhā,||<br />
					yam p'icchaṃ na labhati,||<br />
					tam pi dukkhaṃ.|| ||</p>

					<p class="f4">Saṇkittena pañc'ūpādāna-k-khandhā dukkhā.|| ||</p>

					<p class="f4">Idaṃ vuccati bhikave dukkhaṃ ariya-saccaṃ.|| ||</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/an/03_threes/an03.061.wood.pts.htm#p11">wood</a>][<a href="../../../../dhamma-vinaya/ati/an/03_threes/an03.061.than.ati.htm#p11">than</a>][<a href="../../../../dhamma-vinaya/bd/an/03_threes/an03.061.olds.bd.htm#p11">olds</a>]</span> Katamañ ca bhikkhave dukkha-samudayaṃ ariya-saccaṃ?|| ||</p>

					<p class="f4">Avijjā-paccayā saṇkhārā,||<br />
					saṇkhāra-paccayā viñṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccāya saḷāyatanaṃ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarāmaryaṃ soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Idaṃ vuccati bhikkave dukkhasamdayaṃ ariya-saccaṃ.|| ||</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/an/03_threes/an03.061.wood.pts.htm#p12">wood</a>][<a href="../../../../dhamma-vinaya/ati/an/03_threes/an03.061.than.ati.htm#p12">than</a>][<a href="../../../../dhamma-vinaya/bd/an/03_threes/an03.061.olds.bd.htm#p12">olds</a>]</span> Katamañ ca bhikkhave dukkha-nirodhaṃ ariya-saccaṃ?|| ||</p>

					<p class="f4">Avijjāya tv'eva asesa-virāga-nirodhā saṇakhāra-nirodho,||<br />
					saṇkhāra-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodo,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhantī.|| ||</p>

					<p class="f4">Evam etassa kelavalassa dukkha-k-khandhassa nirodo hoti.|| ||</p>

					<p class="f4">Idaṃ vuccati bhikkhave dukkha-nirodhaṃ ariya-saccaṃ.|| ||</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/an/03_threes/an03.061.wood.pts.htm#p13">wood</a>][<a href="../../../../dhamma-vinaya/ati/an/03_threes/an03.061.than.ati.htm#p13">than</a>][<a href="../../../../dhamma-vinaya/bd/an/03_threes/an03.061.olds.bd.htm#p13">olds</a>]</span> Katamañ ca bhikkhave dukkha-nirodha-gāminī paṭipadā ariya-saccaṃ?|| ||</p>

					<p class="f4">Ayam eva Ariyo Aṭṭhaṇgiko Maggo,||<br />
					seyyath'idaṃ:|| ||</p>

					<p class="f4">Sammā diṭṭhi,||<br />
					sammā saṇkappo,||<br />
					sammā vācā,||<br />
					sammā kammanto,||<br />
					sammā ājivo,||<br />
					sammā vāyāmo,||<br />
					sammā sati,||<br />
					sammā samādhi.|| ||</p>

					<p class="f4">Idaṃ vuccati bhikkhave dukkha-nirodha-gāminī paṭipadā ariya-saccaṃ.|| ||</p>

					<p class="f4">'"Imāni cattāri ariya-saccānī" ti bhikkhave mayā dhammo desito aniggahito asaliṇkiṭṭho anupavajjo appaṭikuṭṭho samaṇehi brāhmaṇehi viññūhī' ti.|| ||</p>

					<p class="f4">Iti yan taṃ vuttaṃ,||<br />
					idam etaṃ paṭicca vuttan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>