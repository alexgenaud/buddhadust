<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 79. The scent of flowers and saps and roots go only on the wind, but the scent of the good man goes in all directions with and against the wind." />
<title>AN 3.79: Gandha-Jāta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VIII. Ānanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p79">Sutta 79</a></h4>

					<h1>Gandha-Jāta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg225"><span class="f2 g"><b>[225]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.079.wood.pts.htm#p1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Ānanda Vesāliyaṃ viharati||<br />
					Mahāvane Kūmāgārasālāyaṃ|| ||</p>

					<p class="f4">Atha kho āyasmā Ānanda yena Bhagavā ten'upasaṇkami|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi|| ||</p>

					<p class="f4">Eka-m-antaṃ nisinnaṃ kho āyasmā Ānanda Bhagavantaṃ etad avoca:|| ||</p>

					<p class="f4">"Tīṇ'imāni bhante gandha-jātāni yesaṃ anuvātaṃ yeva gandho gacchati,||<br />
					no paṭivātaṃ.|| ||</p>

					<p class="f4">Katamāni tīṇi?|| ||</p>

					<p class="f4">Mūla-gandho,||<br />
					sāra-gandho,||<br />
					puppha-gandho.|| ||</p>

					<p class="f4">Imāni kho bhante tīṇi gandha-jātāni yesaṃ anuvātaṃ yeva gandho gacchati,||<br />
					no paṭivātaṃ.|| ||</p>

					<p class="f4">Atthi nu kho bhante kiñci gandha-jātaṃ yassa anuvātam pi gandho gacchati,||<br />
					paṭivātam pi gandho gacchati,||<br />
					anuvāta-paṭivātam pi gandho gacchatī" ti?|| ||</p>

					<p class="f4">"Atth'Ānanda gandha-jātaṃ yassa anuvātam pi gandho <a id="pg226"><span class="f2 g"><b>[226]</b></span></a> gacchati,||<br />
					paṭivātam pi gandho gacchati,||<br />
					anuvāta-paṭivātam pi gandho gacchatī" ti.|| ||</p>

					<p class="f4">2. "Katamañ ca pana taṃ bhante gandha-jātaṃ,||<br />
					yassa anuvātam pi gandho gacchati,||<br />
					paṭivātam pi gandho gacchati,||<br />
					anuvāta-paṭivātam pi gandho gacchatī" ti?|| ||</p>

					<p class="f4">"Idh'Ānanda yasmiṃ gāme vā nigame vā itthi vā puriso vā||<br />
					Buddhaṃ saraṇaṃ gato hoti,||<br />
					dhammaṃ saranaṃ gato hoti,||<br />
					Saṇghaṃ saraṇaṃ gato hoti,||<br />
					pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti,||<br />
					sīlavā hoti kalyāṇa-dhammo,||<br />
					vigata-mala-maccherena cetasā agāraṃ ajjhāvasatī,||<br />
					mutta-cāgo payata-pāṇī vossagga-rato yā cayogo dāna-saṃvibhāga-rato.|| ||</p>

					<p class="f4">Tassa disāsu samaṇa-brāhmaṇā vaṇṇaṃ bhāsanti:|| ||</p>

					<p class="f4">'Asukasmiṃ nāma gāme vā nigame vā itthi vā puriso vā||<br />
					Buddhaṃ saraṇaṃ gato hoti,||<br />
					dhammaṃ saranaṃ gato hoti,||<br />
					Saṇghaṃ saraṇaṃ gato hoti,||<br />
					pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti,||<br />
					sīlavā hoti kalyāṇa-dhammo,||<br />
					vigata-mala-maccherena cetasā agāraṃ ajjhāvasatī,||<br />
					mutta-cāgo payata-pāṇī vossagga-rato yā cayogo dāna-saṃvibhāga-rato' ti.|| ||</p>

					<p class="f4">Devatā pi'ssa amanussā vanṇaṃ bhāsanti:|| ||</p>

					<p class="f4">'Asukasmiṃ nāma gāme vā nigame vā itthi vā puriso vā||<br />
					Buddhaṃ saraṇaṃ gato hoti,||<br />
					dhammaṃ saranaṃ gato hoti,||<br />
					Saṇghaṃ saraṇaṃ gato hoti,||<br />
					pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti,||<br />
					sīlavā hoti kalyāṇa-dhammo,||<br />
					vigata-mala-maccherena cetasā agāraṃ ajjhāvasatī,||<br />
					mutta-cāgo payata-pāṇī vossagga-rato yā cayogo dāna-saṃvibhāga-rato' ti.|| ||</p>

					<p class="f4">Idaṃ kho taṃ Ānanda gandha-jātaṃ||<br />
					yassa anuvātam pi gandho gacchati,||<br />
					paṭivātam pi gandhe gacchati,||<br />
					anuvāta-paṭivātam pi gandho gacchatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Na puppha-gandho paṭivātam eti||<br />
							Na candanaṃ tagaraMallikā vā,||<br />
							Satañ ca gandho paṭivātam eti||<br />
							Sabbā disā sappuriso pavātī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>