<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 79. The scent of flowers and saps and roots go only on the wind, but the scent of the good man goes in all directions with and against the wind." />
<title>AN 3.79: Gandha-Jāta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p79">Sutta 79</a></h4>

					<h1>Gandha-Jāta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg225"><span class="f2 g"><b>[225]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.079.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Ānanda Vesāliyaɱ viharati||<br />
					Mahāvane Kūmāgārasālāyaɱ|| ||</p>

					<p class="f4">Atha kho āyasmā Ānanda yena Bhagavā ten'upasankami|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi|| ||</p>

					<p class="f4">Eka-m-antaɱ nisinnaɱ kho āyasmā Ānanda Bhagavantaɱ etad avoca:|| ||</p>

					<p class="f4">"Tīṇ'imāni bhante gandha-jātāni yesaɱ anuvātaɱ yeva gandho gacchati,||<br />
					no paṭivātaɱ.|| ||</p>

					<p class="f4">Katamāni tīṇi?|| ||</p>

					<p class="f4">Mūla-gandho,||<br />
					sāra-gandho,||<br />
					puppha-gandho.|| ||</p>

					<p class="f4">Imāni kho bhante tīṇi gandha-jātāni yesaɱ anuvātaɱ yeva gandho gacchati,||<br />
					no paṭivātaɱ.|| ||</p>

					<p class="f4">Atthi nu kho bhante kiñci gandha-jātaɱ yassa anuvātam pi gandho gacchati,||<br />
					paṭivātam pi gandho gacchati,||<br />
					anuvāta-paṭivātam pi gandho gacchatī" ti?|| ||</p>

					<p class="f4">"Atth'Ānanda gandha-jātaɱ yassa anuvātam pi gandho <a id="pg226"><span class="f2 g"><b>[226]</b></span></a> gacchati,||<br />
					paṭivātam pi gandho gacchati,||<br />
					anuvāta-paṭivātam pi gandho gacchatī" ti.|| ||</p>

					<p class="f4">2. "Katamañ ca pana taɱ bhante gandha-jātaɱ,||<br />
					yassa anuvātam pi gandho gacchati,||<br />
					paṭivātam pi gandho gacchati,||<br />
					anuvāta-paṭivātam pi gandho gacchatī" ti?|| ||</p>

					<p class="f4">"Idh'Ānanda yasmiɱ gāme vā nigame vā itthi vā puriso vā||<br />
					Buddhaɱ saraṇaɱ gato hoti,||<br />
					dhammaɱ saranaɱ gato hoti,||<br />
					Saŋghaɱ saraṇaɱ gato hoti,||<br />
					pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti,||<br />
					sīlavā hoti kalyāṇa-dhammo,||<br />
					vigata-mala-maccherena cetasā agāraɱ ajjhāvasatī,||<br />
					mutta-cāgo payata-pāṇī vossagga-rato yā cayogo dāna-saɱvibhāga-rato.|| ||</p>

					<p class="f4">Tassa disāsu samaṇa-brāhmaṇā vaṇṇaɱ bhāsanti:|| ||</p>

					<p class="f4">'Asukasmiɱ nāma gāme vā nigame vā itthi vā puriso vā||<br />
					Buddhaɱ saraṇaɱ gato hoti,||<br />
					dhammaɱ saranaɱ gato hoti,||<br />
					Saŋghaɱ saraṇaɱ gato hoti,||<br />
					pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti,||<br />
					sīlavā hoti kalyāṇa-dhammo,||<br />
					vigata-mala-maccherena cetasā agāraɱ ajjhāvasatī,||<br />
					mutta-cāgo payata-pāṇī vossagga-rato yā cayogo dāna-saɱvibhāga-rato' ti.|| ||</p>

					<p class="f4">Devatā pi'ssa amanussā vanṇaɱ bhāsanti:|| ||</p>

					<p class="f4">'Asukasmiɱ nāma gāme vā nigame vā itthi vā puriso vā||<br />
					Buddhaɱ saraṇaɱ gato hoti,||<br />
					dhammaɱ saranaɱ gato hoti,||<br />
					Saŋghaɱ saraṇaɱ gato hoti,||<br />
					pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti,||<br />
					sīlavā hoti kalyāṇa-dhammo,||<br />
					vigata-mala-maccherena cetasā agāraɱ ajjhāvasatī,||<br />
					mutta-cāgo payata-pāṇī vossagga-rato yā cayogo dāna-saɱvibhāga-rato' ti.|| ||</p>

					<p class="f4">Idaɱ kho taɱ Ānanda gandha-jātaɱ||<br />
					yassa anuvātam pi gandho gacchati,||<br />
					paṭivātam pi gandhe gacchati,||<br />
					anuvāta-paṭivātam pi gandho gacchatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Na puppha-gandho paṭivātam eti||<br />
							Na candanaɱ tagaraMallikā vā,||<br />
							Satañ ca gandho paṭivātam eti||<br />
							Sabbā disā sappuriso pavātī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>