<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 31. High praise for those families where Mother and Father are worshipped. Likened to Brahma, Teachers of Old, wothy of offerings." />
<title>AN 3.31: Sa-Brahmaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					IV. Deva-Dūta Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p31">Sutta 31</a></h4>

					<h1>Sa-Brahmaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg132"><span class="f2 g"><b>[132]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.031.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.031.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">"Sabrahmakāni, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti.|| ||</p>

					<p class="f4">Sapubbācariyakāni, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti.|| ||</p>

					<p class="f4">Sāhuneyyāni, bhikkhave, tāni kulāni yesaṃ puttānaṃ mātāpitaro ajjhāgāre pūjitā honti.|| ||</p>

					<p class="f4">'Brahmā' ti, bhikkhave, mātāpitūnaṃ etaṃ adhivacanaṃ.|| ||</p>

					<p class="f4">'Pubbācariyā' ti, bhikkhave, mātāpitūnaṃ etaṃ adhivacanaṃ.|| ||</p>

					<p class="f4">'Āhuneyyā' ti, bhikkhave, mātāpitūnaṃ etaṃ adhivacanaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Bahukārā, bhikkhave, mātāpitaro puttānaṃ, āpādakā posakā, imassa lokassa dassetāro" ti.|| ||</p>

							<p class="f4 in2">'Brahmā' ti mātāpitaro,||<br />
							pubbācariyāti vuccare;||<br />
							Āhuneyyā ca puttānaṃ,||<br />
							pajāya anukampakā.|| ||</p>

							<p class="f4 in2">Tasmā hi ne namasseyya,||<br />
							sakkareyya ca paṇḍito;||<br />
							Annena atha pānena,||<br />
							vatthena sayanena ca;||<br />
							Ucchādanena nhāpanena,||<br />
							pādānaṃ dhovanena ca.|| ||</p>

							<p class="f4 in2">Tāya naṃ pāricariyāya,||<br />
							mātāpitūsu paṇḍitā;||<br />
							Idheva naṃ pasaṃsanti,||<br />
							pecca sagge pamodatī.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>