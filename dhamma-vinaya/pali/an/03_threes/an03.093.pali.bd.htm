<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 93. The Buddha describes three sorts of groups of companions: one marked by dedication to practice, one marked by discord, and one marked by harmony. Great praise is put on the group marked by harmony." />
<title>AN 3.93: Parisā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					X. Loṇa-Phala Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p93">Sutta 93</a></h4>

					<h1>Parisā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg242"><span class="f2 g"><b>[242]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.093.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.093.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tisso imā bhikkhave parisā.|| ||</p>

					<p class="f4">Katamā tisso?|| ||</p>

					<p class="f4">Aggavatī parisā,||<br />
					vaggā parisā,||<br />
					samaggā parisā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg243"><span class="f2 g"><b>[243]</b></span></a> Katamā va bhikkhave aggavatī parisā?|| ||</p>

					<p class="f4">Idha, bhikkhave, yassaṃ parisāyaṃ therā bhikkhū na bāhulikā honti,||<br />
					na sāthalikā,||<br />
					vokkamane nikkhittadhurā paviveke pubbaṇgamā,||<br />
					viriyaṃ ārabhanti apattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Tesaṃ pacchimā janatā diṭṭh'ānugatiṃ āpajjati,||<br />
					sā pi hoti na bāhulikā||<br />
					na sāthalikā vokkamane nikkhittadhūrā paviveke pubbaṇagamā,||<br />
					viriyaṃ ārabhati appattassa pattiyā atadhigatassa adhigamāya asacchi-katassa sacchakiriyāya —|| ||</p>

					<p class="f4">Ayaṃ vuccati bhikkhave aggavatī parisā.|| ||</p>

					<p class="ctr c">&#9632;</p>

					<p class="f4">2. Katamā ca bhikkhave vaggā parisā?|| ||</p>

					<p class="f4">Idha, bhikkhave, yassaṃ parisāyaṃ bhikkhū bhaṇḍanajātā kalaha-jātā vivādāpannā añña-maññaṃ mukha-sattīhi vitudantā viharanti —|| ||</p>

					<p class="f4">Ayaṃ vuccati bhikkhave vaggā parisā.|| ||</p>

					<p class="ctr c">&#9632;</p>

					<p class="f4">3. Katamā ca bhikkhave samaggā parisā?|| ||</p>

					<p class="f4">Idha, bhikkhave, yassaṃ parisāyaṃ bhikkhū samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharanti —|| ||</p>

					<p class="f4">Ayaṃ vuccati bhikkhave samaggā parisā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Yasmiṃ bhikkhave samaye bhikkhū samaggā sammodamānā avivadamānā khīrodakibhūtā añña-maññaṃ piyacakkhūhi sampassantā viharanti bahuṃ bhikkhave bhikkhū tasmiṃ samaye puññaṃ pasavanti,||<br />
					brahmaṃ bhikkhave vihāraṃ tasmiṃ samaye bhikkhū viharanti — yad idaṃ muditāya ceto-vimuttiyā,||<br />
					pamuditassa piti jāyati,||<br />
					pitimanassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="ctr c">&#9632;</p>

					<p class="f4">5. Seyyathā pi, bhikkhave, upari pabbate thulla-phusitake deve vassante taṃ udakaṃ yathāninnaṃ pavattamānaṃ pabbata-kandara-padara-sākhā paripūreti,||<br />
					pabbata-kandara-padara-sākhā paripūrā kussubbhe paripūrenti,||<br />
					kussubbhā paripūrā mahā-sobbhe paripūrenti,||<br />
					mahā-sobbhā paripūrā kunnadiyo paripūrenti,||<br />
					kunnadiyo paripūrā mahā-nadiyo paripūrenti,||<br />
					mahā-nadiyo paripūrā samuddaṃ paripūrenti.|| ||</p>

					<p class="ctr c">&#9632;</p>

					<p class="f4">Evam eva kho bhikkhave yasmiṃ samaye bhikkhū samaggā sammodamānā avivadamānā khīrodakībhūtā añña-maññaṃ piyaca- <a id="pg244"><span class="f2 g"><b>[244]</b></span></a> kkhūhi sampassantā viharanti bahuṃ bhikkhave bhikkhū tasmiṃ samaye puññaṃ pasavanti,||<br />
					brahmaṃ bhikkhave vihāraṃ tasmiṃ samaye bhikkū viharanti —|| ||</p>

					<p class="f4">Yad idaṃ muditāya ceto-vimuttiyā,||<br />
					pamuditassa piti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Imā kho bhikkhave tisso parisā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>