<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 74. Ānanda describes three methods for ending Pain and evading kamma as taught by the Buddha." />
<title>AN 3.74: Nigaṇṭha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p74">Sutta 74</a></h4>

					<h1>Nigaṇṭha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg220"><span class="f2 g"><b>[220]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.074.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Ānanda Vesāliyaɱ viharati Mahāvane Kūtāgārasālāyaɱ|| ||</p>

					<p class="f4">Atha kho Abhayo ca Licchavi Paṇḍitakumārako ca Licchavi yen'āyasmā Ānanda ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Ānandaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho Abhayo Licchavi āyasmantaɱ Ānandaɱ etad avoca:|| ||</p>

					<p class="f4">"Nigaṇṭho bhante Nāthaputto sabbaññū sabba-dassāvi aparisesāɱ ñāṇa-dassanaɱ paṭijānāti:|| ||</p>

					<p class="f4">'Carato ca me tiṭṭhato ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitan' ti.|| ||</p>

					<p class="f4">So purāṇānaɱ kammānaɱ tapasā vyantībhāvaɱ paññāpeti,||<br />
					navānaɱ kammānaɱ akaraṇā setu- <a id="pg221"><span class="f2 g"><b>[221]</b></span></a> ghātaɱ.|| ||</p>

					<p class="f4">Iti kamma-k-khayā dukkha-k-khayo,||<br />
					dukkha-k-khayā vedanā-k-khayo,||<br />
					vedanā-k-khayā sabbaɱ dukkhaɱ nijjiṇṇaɱ bhavissati.|| ||</p>

					<p class="f4">Evam etissā sandiṭṭhi-kāya nijjarā visuddhiyā samati-k-kamo hoti.|| ||</p>

					<p class="f4">Idha bhante Bhagava kim āhā" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Tisso kho imā Abhaya,||<br />
					nijjarā visuddhiyo tena Bhagavatā jānatā passatā arahatā Sammā-Sam-Buddhena sammadakkhātā sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya nibbāṇassa sacchi-kiriyāya.|| ||</p>

					<p class="f4">Katamā tisso?|| ||</p>

					<p class="f4">Idha Abhaya, bhikkhū sīlavā hoti||<br />
					Pātimokkha-saŋvara-saɱvuto viharati||<br />
					ācāra-gocara-sampanno aṇumattesu vajjesu bhaya-dassāvī||<br />
					samādāya sikkhati sikkhā-padesu.|| ||</p>

					<p class="f4">So navañ ca kammaɱ na karoti.|| ||</p>

					<p class="f4">Purāṇañ ca kammaɱ phussa phussa vyantī-karoti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaɱ veditabbā viñññūhī.|| ||</p>

					<p class="ctr c">&#9632;</p>

					<p class="f4">Sa kho so Abhaya, bhikkhū evaɱ sīla-sampanno vivicc'eva kāmehi vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhaɱ ca kāyena paṭisaŋvedeti,||<br />
					yaɱ taɱ ariyā ācikkhanti.|| ||</p>

					<p class="f4">'Upekkhako satimā sukha-vihāri' ti|| ||</p>

					<p class="f4">taɱ tatiyaɱ-jhānaɱ upasampajja viharati.|| ||</p>

					<p class="f4">Sukhassa ca pahāṇā dukkhassa ca pahāṇā pubb'eva somanassa-domanassānaɱ atthaŋ-gamā adukkaɱ asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">So navañ ca kammaɱ na karoti.|| ||</p>

					<p class="f4">Purāṇañ ca kammaɱ phussa phussa vyantī karoti.|| ||</p>

					<p class="f4">Sandiṭṭhikā nijjarā akālikā ehapassikā opanayikā paccattaɱ veditabbā viññūhī.|| ||</p>

					<p class="ctr c">&#9632;</p>

					<p class="f4">So kho so Abhaya bhikkhū evaɱ sīla-sampanno evaɱ samādhi-sampanno āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati|| ||</p>

					<p class="f4">So navañ ca kammaɱ na karoti.|| ||</p>

					<p class="f4">Purāṇañ ca kammaɱ phussa phussa vyāntī karoti|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaɱ veditabbā vuññūhīti.|| ||</p>

					<p class="f4">Ime kho Abhaya, tisso nijjarā vusuddhiyo tena Bhagavatā jānatā passatā arahatā Sammā-Sam-Buddhena sammadakkhātā sattānaɱ vusuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya nibbāṇassa sacchi-kiriyāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Evaɱ vutte Paṇḍitakumārako Licchavi Abhayaɱ Licchaviɱ etad avoca:|| ||</p>

					<p class="f4">"Kiɱ pana tvaɱ samma Abhaya,||<br />
					āyasmato Ānandassa su-bhāsitaɱ su-bhāsitato nābbh'anumodasī" ti?|| ||</p>

					<p class="f4">"Kyāhaɱ samma āyasmato Ānandassa su-bhāsitaɱ subhāsi- <a id="pg222"><span class="f2 g"><b>[222]</b></span></a> tato nābbh'anumodissāmi.|| ||</p>

					<p class="f4">Muddhā pi tassa vipateyya,||<br />
					yo āyasmato Ānandassa su-bhāsitaɱ su-bhāsitato nābbh'anumodeyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>