<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 74. Ānanda describes three methods for ending Pain and evading kamma as taught by the Buddha." />
<title>AN 3.74: Nigaṇṭha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VIII. Ānanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p74">Sutta 74</a></h4>

					<h1>Nigaṇṭha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg220"><span class="f2 g"><b>[220]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.074.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Ānanda Vesāliyaṃ viharati Mahāvane Kūtāgārasālāyaṃ|| ||</p>

					<p class="f4">Atha kho Abhayo ca Licchavi Paṇḍitakumārako ca Licchavi yen'āyasmā Ānanda ten'upasaṇkamiṃsu.|| ||</p>

					<p class="f4">Upasaṇkamitvā āyasmantaṃ Ānandaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho Abhayo Licchavi āyasmantaṃ Ānandaṃ etad avoca:|| ||</p>

					<p class="f4">"Nigaṇṭho bhante Nāthaputto sabbaññū sabba-dassāvi aparisesāṃ ñāṇa-dassanaṃ paṭijānāti:|| ||</p>

					<p class="f4">'Carato ca me tiṭṭhato ca suttassa ca jāgarassa ca satataṃ samitaṃ ñāṇa-dassanaṃ pacc'upatthikan' ti.|| ||</p>

					<p class="f4">So purāṇānaṃ kammānaṃ tapasā vyantībhāvaṃ paññāpeti,||<br />
					navānaṃ kammānaṃ akaraṇā setu- <a id="pg221"><span class="f2 g"><b>[221]</b></span></a> ghātaṃ.|| ||</p>

					<p class="f4">Iti kamma-k-khayā dukkha-k-khayo,||<br />
					dukkha-k-khayā vedanā-k-khayo,||<br />
					vedanā-k-khayā sabbaṃ dukkhaṃ nijjiṇṇaṃ bhavissati.|| ||</p>

					<p class="f4">Evam etissā sandiṭṭhi-kāya nijjarā visuddhiyā samati-k-kamo hoti.|| ||</p>

					<p class="f4">Idha bhante Bhagava kim āhā" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Tisso kho imā Abhaya,||<br />
					nijjarā visuddhiyo tena Bhagavatā jānatā passatā arahatā Sammā Sambuddhena sammadakkhātā sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya nibbāṇassa sacchi-kiriyāya.|| ||</p>

					<p class="f4">Katamā tisso?|| ||</p>

					<p class="f4">Idha Abhaya, bhikkhū sīlavā hoti||<br />
					Pātimokkha-saṃvara-saṃvuto viharati||<br />
					ācāra-gocara-sampanno aṇumattesu vajjesu bhaya-dassāvī||<br />
					samādāya sikkhati sikkhā-padesu.|| ||</p>

					<p class="f4">So navañ ca kammaṃ na karoti.|| ||</p>

					<p class="f4">Purāṇañ ca kammaṃ phussa phussa vyantī-karoti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaṃ veditabbā viñññūhī.|| ||</p>

					<p class="ctr c">&#9632;</p>

					<p class="f4">Sa kho so Abhaya, bhikkhū evaṃ sīla-sampanno vivicc'eva kāmehi vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhaṃ ca kāyena paṭisaṃvedeti,||<br />
					yaṃ taṃ ariyā ācikkhanti.|| ||</p>

					<p class="f4">'Upekkhako satimā sukha-vihāri' ti|| ||</p>

					<p class="f4">taṃ tatiyaṃ-jhānaṃ upasampajja viharati.|| ||</p>

					<p class="f4">Sukhassa ca pahāṇā dukkhassa ca pahāṇā pubb'eva somanassa-domanassānaṃ atthaṇgamā adukkaṃ asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">So navañ ca kammaṃ na karoti.|| ||</p>

					<p class="f4">Purāṇañ ca kammaṃ phussa phussa vyantī karoti.|| ||</p>

					<p class="f4">Sandiṭṭhikā nijjarā akālikā ehapassikā opanayikā paccattaṃ veditabbā viññūhī.|| ||</p>

					<p class="ctr c">&#9632;</p>

					<p class="f4">So kho so Abhaya bhikkhū evaṃ sīla-sampanno evaṃ samādhi-sampanno āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati|| ||</p>

					<p class="f4">So navañ ca kammaṃ na karoti.|| ||</p>

					<p class="f4">Purāṇañ ca kammaṃ phussa phussa vyāntī karoti|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaṃ veditabbā vuññūhīti.|| ||</p>

					<p class="f4">Ime kho Abhaya, tisso nijjarā vusuddhiyo tena Bhagavatā jānatā passatā arahatā Sammā Sambuddhena sammadakkhātā sattāṇaṃ vusuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya nibbāṇassa sacchi-kiriyāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Evaṃ vutte Paṇḍitakumārako Licchavi Abhayaṃ Licchaviṃ etad avoca:|| ||</p>

					<p class="f4">"Kiṃ pana tvaṃ samma Abhaya,||<br />
					āyasmato Ānandassa su-bhāsitaṃ su-bhāsitato nābbh'anumodasī" ti?|| ||</p>

					<p class="f4">"Kyāhaṃ samma āyasmato Ānandassa su-bhāsitaṃ subhāsi- <a id="pg222"><span class="f2 g"><b>[222]</b></span></a> tato nābbh'anumodissāmi.|| ||</p>

					<p class="f4">Muddhā pi tassa vipateyya,||<br />
					yo āyasmato Ānandassa su-bhāsitaṃ su-bhāsitato nābbh'anumodeyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>