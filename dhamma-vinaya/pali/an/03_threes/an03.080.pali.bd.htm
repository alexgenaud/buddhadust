<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 80. When pressed, the Buddha admits to being able to make his voice heard throughout the thrice-a-thousand mighty thousandfold world-system." />
<title>AN 3.80: Cūḷanikā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p80">Sutta 80</a></h4>

					<h1>Cūḷanikā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg226"><span class="f2 g"><b>[226]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.080.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Ānanda Vesāliyaɱ viharati||<br />
					Mahāvane Kūmāgārasālāyaɱ|| ||</p>

					<p class="f4">Atha kho āyasmā Ānanda yena Bhagavā ten'upasankami|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi|| ||</p>

					<p class="f4">Eka-m-antaɱ <a id="pg227"><span class="f2 g"><b>[227]</b></span></a> nisinno kho āyasmā Ānanda Bhagavantaɱ etad avoca:|| ||</p>

					<p class="f4">"Sammukhā me taɱ bhante Bhagavato sutaɱ,||<br />
					sammukhā paṭiggahītaɱ Bhagavato:|| ||</p>

					<p class="f4">'Ānanda Sikhissa Abhibhu nāma sāvako Brahma-loke ṭhito sahassī-loka-dhātuɱ sarena viññāpesī' ti.| ||</p>

					<p class="f4">Bhagavā pana bhante arahaɱ Sammā-Sam-Buddho kīvatakaɱ pahoti sarena viññāpetun" ti?|| ||</p>

					<p class="f4">"Sāvako so Ānanda,||<br />
					appameyyā Tathāgatā" ti.|| ||</p>

					<p class="ctr c">&#9632;</p>

					<p class="f4">Dutiyam pi kho āyasmā Ānanda Bhagavantaɱ etad avoca:|| ||</p>

					<p class="f4">"Sammukhā me taɱ bhante Bhagavato sutaɱ,||<br />
					sammukhā paṭiggahītaɱ Bhagavato:|| ||</p>

					<p class="f4">'Ānanda Sikhissa Abhibhu nāma sāvako Brahma-loke ṭhito sahassī-loka-dhātuɱ sarena viññāpesī' ti.| ||</p>

					<p class="f4">Bhagavā pana bhante arahaɱ Sammā-Sam-Buddho kīvatakaɱ pahoti sarena viññāpetun" ti?|| ||</p>

					<p class="f4">"Sāvako so Ānanda,||<br />
					appameyyā Tathāgatā" ti.|| ||</p>

					<p class="ctr c">&#9632;</p>

					<p class="f4">2. Tatiyam pi kho āyasmā Ānanda Bhagavantaɱ etad avoca:|| ||</p>

					<p class="f4">"Sammukhā me taɱ bhante Bhagavato sutaɱ,||<br />
					sammukhā paṭiggahītaɱ Bhagavato:|| ||</p>

					<p class="f4">'Ānanda Sikhissa Abhibhu nāma sāvako Brahma-loke ṭhito sahassī-loka-dhātuɱ sarena viññāpesī' ti.| ||</p>

					<p class="f4">Bhagavā pana bhante arahaɱ Sammā-Sam-Buddho kīvatakaɱ pahoti sarena viññāpetun" ti?|| ||</p>

					<p class="f4">"Sutāɱ te Ānanda sahassī cūlanikā loka-dhātu" ti?|| ||</p>

					<p class="f4">"Etassa Bhagavā kālo||<br />
					etassa Sugata kālo||<br />
					yaɱ Bhagavā bhāseyya,||<br />
					Bhagavato sutvā bhikkhū dhāressantī" ti.|| ||</p>

					<p class="f4">"Tena h'Ānanda suṇāhi,||<br />
					sādhukaɱ mana-sikaroti,||<br />
					bhāsissāmi" ti|| ||</p>

					<p class="f4">"Evaɱ bho" ti kho tikaṇṇo brāhmaṇo Bhagavato paccassosi|| ||</p>

					<p class="f4">Bhagavā etad avoca:|| ||</p>

					<p class="f4">3. "Yāvatā Ānanda candima-suriyā pariharanti,||<br />
					disā bhanti virocanā,||<br />
					tāva sahassadhā loko.|| ||</p>

					<p class="f4">Tasmiɱ sahassadhā loke sahassaɱ candānaɱ,||<br />
					sahassaɱ suriyānaɱ,||<br />
					sahassaɱ sinerupabba-tarājānaɱ,||<br />
					sahassaɱ Jambudīpānaɱ,||<br />
					sahassaɱ aparagoyānānaɱ,||<br />
					sahassaɱ uttaraKurūnaɱ,||<br />
					sahassaɱ pubbavidehānaɱ,||<br />
					cattāri mahā-samuddasahassāni,||<br />
					cattāri mahārājasahassāni,||<br />
					sahassaɱ cātu-m-mahārājikānaɱ,||<br />
					sahassaɱ Tāvatiɱsānaɱ,||<br />
					<a id="pg228"><span class="f2 g"><b>[228]</b></span></a> sahassaɱ Yāmānaɱ,||<br />
					sahassaɱ Tusitānaɱ,||<br />
					sahassaɱ Nimmāṇaratīnaɱ,||<br />
					sahassaɱ Paranimmita-vasavattinaɱ,||<br />
					sahassaɱ Brahma-lokānaɱ.|| ||</p>

					<p class="f4">Ayaɱ vuccat'Ānanda sahassī cūlanikā loka-dhātu.|| ||</p>

					<p class="ctr c">&#9632;</p>

					<p class="f4">Yāvat'Ānanda sahassī cūlanikā loka-dhātu,||<br />
					tāva sahassadhā loko.|| ||</p>

					<p class="f4">Ayaɱ vuccat'Ānanda dvi-sahassī majjhimikā loka-dhātu.|| ||</p>

					<p class="ctr c">&#9632;</p>

					<p class="f4">Yāvatā Ānanda dvi-sahassī majjhimikā loka-dhātu,||<br />
					tāva sahassadhā loko.|| ||</p>

					<p class="f4">Ayaɱ vuccat'Ānanda ti-sahassī mahāsahassī loka-dhātu.|| ||</p>

					<p class="f4">Ākaŋkhamāno Ānanda Tathāgato ti-sahassī mahā-sahassī loka-dhātuɱ sarena viññāpeyya,||<br />
					yāvatā pana ākaŋkheyyā" ti.|| ||</p>

					<p class="f4">"Yathā katham pana bhante Bhagavā ti-sahassī mahā-sahassī-loka-dhātuɱ sarena viññāpeyya,||<br />
					yāvatā pana ākaŋkheyyā" ti?|| ||</p>

					<p class="f4">"Idh'Ānanda Tathāgato ti-sahassī-mahā-sahassī-loka-dhātuɱ obhāsena phareyya||<br />
					yadā te sattā taɱ ālokaɱ sañjāneyyuɱ,||<br />
					atha Tathāgato ghosaɱ kareyya,||<br />
					saddam anussāveyya.|| ||</p>

					<p class="f4">Evaɱ kho Ānanda Tathāgato ti-sahassī-mahā-sahassī-loka-dhātuɱ sarena viññāpeyya,||<br />
					yāvatā pana ākaŋkheyyā" ti.|| ||</p>

					<p class="f4">Evaɱ vutto āyasmā Ānanda Bhagavantaɱ etad avoca:</p>

					<p class="f4">"Lābhā vata me,||<br />
					su-laddhaɱ vata me||<br />
					yassa me Satthā evaɱ mahiddhiko evaɱ mah-ā-nubhāvo" ti.|| ||</p>

					<p class="f4">Evaɱ vutte āyasmā Udāyī āyasmantaɱ Ānandaɱ etad avoca:|| ||</p>

					<p class="f4">"Kiɱ tumh'ettha āvuso Ānanda yadi te Satthā evaɱ mahiddhiko evaɱ mah-ā-nubhāvo" ti?|| ||</p>

					<p class="f4">Evaɱ vutte Bhagavā āyasmantaɱ udāyiɱ etad avoca:</p>

					<p class="f4">"Mā hevaɱ adāyi!|| ||</p>

					<p class="f4">Mā hevaɱ udāyi!|| ||</p>

					<p class="f4">Sace udāyi Ānanda avīta-rāgo kālaɱ kareyya,||<br />
					tena citta-p-pasādena satta-k-khattuɱ devesu deva-rajjaɱ kareyya,||<br />
					satta-k-khattuɱ imasmiɱ yeva Jambudīpe mahārajjaɱ kareyya.|| ||</p>

					<p class="f4">Api udāyi Ānande diṭṭhe'va dhamme parinibbāyissatī" ti.|| ||</p>

					<p class="ctr">Ānanda Vagga Tatiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>