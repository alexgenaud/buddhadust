<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 34. The Buddha explains to Prince Hatthaka how it is that he can sleep well outdoors in the cold of winter." />
<title>AN 3.34: Hatthaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					IV. Deva-Dūta Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p34">Sutta 34</a></h4>

					<h1>Hatthaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg136"><span class="f2 g"><b>[136]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.034.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.034.than.ati.htm#p1">than</a>][<a href="../../../../dhamma-vinaya/wp/an/03_threes/an03.035.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Āḷaviyaṃ viharati Gomagge Siṃsapāvane paṇṇasanthāre.|| ||</p>

					<p class="f4">Atha ko Hatthako Āḷavako jaṇghā-vihāraṃ anucaṇkamamāno anuvicaramāno addasa Bhagavantaṃ Gomagge Siṃsapāvane paṇṇasatthare nisinnaṃ.|| ||</p>

					<p class="f4">Disvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Hatthako Āḷavako Bhagavantaṃ etad avoca:|| ||</p>

					<p class="f4">"Kacci bhante Bhagavā sukham asayitthā" ti?|| ||</p>

					<p class="f4">"Evaṃ kumāra sukham asayitthaṃ.|| ||</p>

					<p class="f4">Ye ca pana loke sukhaṃ senti,||<br />
					ahaṃ tesaṃ aññataro" ti.|| ||</p>

					<p class="f4">"Sītā bhante hemantikā ratti,||<br />
					antaraṭṭhako himapāta-samayo,||<br />
					kharā gokaṇṭakahatā bhūmi,||<br />
					tanuko paṇṇasattharo,||<br />
					viralāni <a id="pg137"><span class="f2 g"><b>[137]</b></span></a> rukkhassa pattāni,||<br />
					sītāni kāsāyāni vatthāni,||<br />
					sīto ca verambavāto vā" ti.|| ||</p>

					<p class="f4">Atha ca pana Bhagavā evam āha:|| ||</p>

					<p class="f4">"Evaṃ kumāra sukham asayitthaṃ.|| ||</p>

					<p class="f4">Ye ca pana loke sukhaṃ senti,||<br />
					ahaṃ tesaṃ aññataro.|| ||</p>

					<p class="f4">Tena hi kumāra taṃ yeva ettha paṭipucchissāmi.|| ||</p>

					<p class="f4">Yathā te khameyya,||<br />
					tathā naṃ vyākareyyāsi.|| ||</p>

					<p class="f4">Taṃ kiṃ maññasi kumāra?|| ||</p>

					<p class="f4">Idh'assa gahapatissa vā gahapati-puttassa vā kūṭā-gāraṃ ullit-ā-valittaṃ nivātaṃ phussitaggalaṃ pihita-vāta-pānaṃ.|| ||</p>

					<p class="f4">Tatr'assa pallaṇko goṇa-katthato paṭikatthato paṭalika-t-thato kādalimigapavara pacc'attharaṇo sa-uttaracchado ubhatolohita-kūpadhāno.|| ||</p>

					<p class="f4">Telappadīpo c'ettha jhāyeyya.|| ||</p>

					<p class="f4">Catasso ca pajāpatiyo ca manāpamanāpena pacc'upaṭṭhitāssu.|| ||</p>

					<p class="f4">Taṃ kiṃ maññasi kumāra sukhaṃ vā so sayeyya no vā kathaṃ vā te ettha hotī" ti?|| ||</p>

					<p class="f4">"Sukhaṃ so bhante sayeyya.|| ||</p>

					<p class="f4">Ye ca pana loke sukhaṃ senti,||<br />
					so tesaṃ aññataro" ti.|| ||</p>

					<p class="f4">"Taṃ kiṃ maññasi kumāra?|| ||</p>

					<p class="f4">Api nu tassa gahapatissa vā gahapati-puttassa vā uppajjeyyuṃ rāgajā pariḷāhā kāyikā vā cetasikā vā,||<br />
					yehi so rāga-jehi pariḷāhehi pariḍayha-māno dukkhaṃ sayeyyā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">"Ye hi kho so kumāra,||<br />
					gahapati vā gahapati-putto va rāga-jehi pariḷāhehi pariḍayha-māno dukkhaṃ sayeyya,||<br />
					so rāgo Tathāgatassa pahīṇo ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Tasmāhaṃ sukham asayitthaṃ.|| ||</p>

					<p class="f4">Taṃ kiṃ maññasi kumāra?|| ||</p>

					<p class="f4">Api nu tassa gahapatissa vā gahapati-puttassa vā uppajjeyyuṃ dosajā pariḷāhā kāyikā vā cetasikā vā,||<br />
					yehi so dosa-jehi pariḷāhehi pariḍayha-māno dukkhaṃ sayeyyā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">"Ye hi kho so kumāra,||<br />
					gahapati vā gahapati-putto va dosa-jehi pariḷāhehi pariḍayha-māno dukkhaṃ sayeyya,||<br />
					so doso Tathāgatassa pahīṇo ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Tasmāhaṃ sukham asayitthaṃ.|| ||</p>

					<p class="f4">Taṃ kiṃ maññasi kumāra?|| ||</p>

					<p class="f4">Api nu tassa gahapatissa vā gahapati-puttassa vā uppajjeyyuṃ mohajā pariḷāhā kāyikā vā cetasikā vā,||<br />
					yehi so moha-jehi pariḷāhehi pariḍayha-māno dukkhaṃ sayeyyā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">"Ye hi kho so kumāra,||<br />
					gahapati vā gahapati-putto vā moha-jehi pariḷāhehi pariḍayha-māno dukkhaṃ sayeyya,||<br />
					so moho Tathāgatassa pahīṇo ucchinna-mūlo tālā-vatthu-kato ana- <a id="pg138"><span class="f2 g"><b>[138]</b></span></a> bhāvakato āyatiṃ anuppāda-dhammo.|| ||</p>

					<p class="f4">Tasmāhaṃ sukham asayitthaṃ" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Sabbadā ve sukhaṃ seti brāhmaṇo parinibbuto,||<br />
							Yo na lippati kāmesu sītibhūto nirūpadhi.||<br />
							Sabbā āsattiyo chetvā vineyya hadaye daraṃ,||<br />
							Upasanto sukhaṃ seti santiṃ pappuyya cetaso.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>