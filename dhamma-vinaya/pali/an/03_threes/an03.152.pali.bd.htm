<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 152. The three modes of attacking the problem of 'pain' (dukkha) in existence: hedonistic self-indulgence, self-torture, and the middle way." />
<title>AN 3.152: Dutiya Paṭipadā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XVI. Acelaka Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p152">Sutta 152</a></h4>

					<h1>Dutiya Paṭipadā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg296"><span class="f2 g"><b>[296]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.152.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tisso imā bhikkhave paṭipadā.|| ||</p>

					<p class="f4">Katamā tisso?|| ||</p>

					<p class="f4">Āgāḷhā paṭipadā,||<br />
					nijjhāmā paṭipadā,||<br />
					majjhimā paṭipadā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamā ca bhikkhave āgāḷhā paṭipadā?|| ||</p>

					<p class="f4">Idha, bhikkhave, ekacco evaɱ-vādi hoti evaɱ-diṭṭhi:|| ||</p>

					<p class="f4">'N'attha kāmesu doso' ti.|| ||</p>

					<p class="f4">So kāmesu pātavyataɱ āpajjati.|| ||</p>

					<p class="f4">Ayaɱ vuccati bhikkhave āgāḷhā paṭipadā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Katamā ca bhikkhave nijjhāmā paṭipadā?|| ||</p>

					<p class="f4">Idha, bhikkhave, ekacco acelako hoti muttācāro hatthāpalekhano||<br />
					na ehibhadantiko,||<br />
					na tiṭṭhabhadantiko,||<br />
					na abhibhaṭaɱ,||<br />
					na uddissakaṭaɱ,||<br />
					na nimantaṇaɱ sādiyati.|| ||</p>

					<p class="f4">So na kumhimukhā patigaṇhāti,||<br />
					na khaḷopi-mukhā patigaṇhāti,||<br />
					na eḷalakamantaraɱ,||<br />
					na daṇḍa-mantaraɱ,||<br />
					na musalamantaraɱ,||<br />
					na dvinnaɱ bhuñjamānānaɱ,||<br />
					na gabhiniyā,||<br />
					na pāyamānāya,||<br />
					na purisantaragatāya,||<br />
					na saɱkittīsu,||<br />
					na yattha sā upaṭṭhito hoti,||<br />
					na yattha makkhikā saṇḍacārinī,||<br />
					na macchaɱ,||<br />
					na maɱsaɱ,||<br />
					na suraɱ,||<br />
					na merayaɱ,||<br />
					na thusodakaɱ pivati.|| ||</p>

						<div class="floatrpp wpx308 marl6">
							<p class="f4">So ekāgāriko vā hoti ekālopiko,||<br />
							dvāgāriko vā hoti dvālopiko,||<br />
							sattāgāriko vā hoti sattālopiko,||<br />
							ekissā pi dattiyā yāpeti,||<br />
							dvīhi pi dattīpi yāpeti,||<br />
							sattahi pi dattīhi yāpeti,||<br />
							ekāhikam pi āhāraɱ āhāreti,||<br />
							dvāhikam pi āhāraɱ āhāreti,||<br />
							sattāhikam pi āhāraɱ āhāreti.|| ||</p>

							<p>—<a href="../../../../dhamma-vinaya/pali/dn/dn.08.pali.bd.htm#pg166">DN 8</a></p>

							<p class="ctr c">&#9632;</p>

							<p class="f4">So ekāgāriko vā homi ekālopiko,||<br />
							dvāgāriko vā homi dvālopiko,||<br />
							sattāgāriko vā homi sattālopiko.|| ||</p>

							<p class="f4">Ekissā pi dattiyā yāpemi,||<br />
							dvīhi pi dattīhi yāpemi,||<br />
							sattahi pi dattīhi yāpemi.|| ||</p>

							<p class="f4">Ekāhikam pi āhāraɱ āhāremi,||<br />
							dvīhikam pi āhāraɱ āhāremi,||<br />
							sattāhikam pi āhāraɱ āhāremi.|| ||</p>

							<p><a href="../../../../dhamma-vinaya/pali/mn/mn.012.pali.bd.htm#pg77">—MN 12 p77</a></p>

						</div>

					<p class="f4">So ekāgāriko vā hoti||<br />
					ekālopiko vā,||<br />
					dvāgāriko va hoti,||<br />
					dvālopiko vā,||<br />
					... pe ...,||<br />
					sattāgāriko va hoti||<br />
					sattālopiko vā.|| ||</p>

					<p class="f4">Ekissā pi dattiyā yāpeti,||<br />
					dvihi pi dattīhi yāpeti,||<br />
					... pe ...,||<br />
					sattahi pi dattihi yāpeti.|| ||</p>

					<p class="f4">Ekāhikam pi āhāraɱ ārāreti,||<br />
					dvāhikam pi āhāraɱ āhāreti,||<br />
					... pe ...,||<br />
					sattāhikam pi āhāraɱ āhāreti.|| ||</p>

					<p class="f4">Iti eva-rūpaɱ addhamāsikam pi pariyāya-bhatta-bojanānuyogam anuyutto viharati.|| ||</p>

					<p class="f4">So sāka-bhakkho pi hoti,||<br />
					sāmāka-bhakkho pi hoti,||<br />
					nīvāra-bhakkho pi hoti,||<br />
					daddula-bhakkho pi hoti,||<br />
					haṭa-bhakkho pi hoti,||<br />
					kaṇa-bhakkho pi hota,||<br />
					ācāma-bhakkho pi hoti,||<br />
					piññāka-bhakkho pi hoti,||<br />
					tiṇa-bhakkho pi hoti,||<br />
					gomaya-bhakkho pi hoti.|| ||</p>

					<p class="f4">Vana-mūla-phalāhāro yāpeti pavatta-phalahoji.|| ||</p>

					<p class="f4">So sāṇāni pi dhāreti,||<br />
					masāṇāni pi dhareti,||<br />
					chavadussāni pi dhāreti,||<br />
					paɱsukūlāni pi dhāreti,||<br />
					tīrīṭāni pi dhareti,||<br />
					ajināni pi dhāreti,||<br />
					ajinakkhipam pi dhāreti,||<br />
					kusa-cīram pi dhāreti,||<br />
					vāka-vīram pi dhāreti,||<br />
					phalaka-vīram pi dhāreti,||<br />
					kesakam-balam pi dhāreti,||<br />
					vālakam-balam pi dhāreti,||<br />
					ulūkapakkham pi dhāreti.|| ||</p>

					<p class="f4">Kesamassulocako pi hoti||<br />
					kesa-massulocanānuyogam anuyutto.|| ||</p>

					<p class="f4">Ubbhaṭṭhako pi hoti||<br />
					āsanapaṭikkitto.|| ||</p>

					<p class="f4">Ukkuṭiko pi hoti||<br />
					ukkuṭikappadhānām anuyutto.|| ||</p>

					<p class="f4">Kaṇṭakāpassayiko pi hoti||<br />
					kaṇṭakāpassaye seyyaɱ kappeti.|| ||</p>

					<p class="f4">Sāyaɱ tatiyakam pi udakorohaṇānuyogam anuyutto viharati.|| ||</p>

					<p class="f4">Iti eva-rūpaɱ aneka-vihitaɱ kāyassa ātāpana-paritāpanānuyogam anuyutto viharati.|| ||</p>

					<p class="f4">Ayaɱ vuccati bhikkhave nijjhāmā paṭipadā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamā ca bhikkhave majjhimā paṭipadā?|| ||</p>

					<p class="f4">Idha, bhikkhave, bhikkhū anuppannānaɱ pāpakānaɱ akusalānaɱ dhammānaɱ anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">-&#9702;-</p>

					<p class="f4">Uppannānaɱ pākānaɱ akusalānaɱ dhammānaɱ pahāṇāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">-&#9702;-</p>

					<p class="f4">Anuppannānaɱ kusalānaɱ dhammānaɱ uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">-&#9702;-</p>

					<p class="f4">Uppannānaɱ kusalānaɱ dhammānaɱ ṭhitiyā asammosāya bhiyyobhāvāya vepullāya bhāvanāya pāripūriyā <a id="pg297"><span class="f2 g"><b>[297]</b></span></a> chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p>&nbsp;</p>

					<p class="f4 ctr c">§<span class="f3"><sup>[<a id="edfn1" href="#edn1">ed1</a>]</sup></span></p>

					<p>&nbsp;</p>

					<p class="f4">Chanda-samādhi-padhāna-sankhāra-samannāgataɱ iddipādaɱ bhāveti.|| ||</p>

					<p class="f4">Viriya-samādhi-padhāna-sankhāra-samannāgataɱ iddhi-pāda bhāveti.|| ||</p>

					<p class="f4">Citta-samādhi-padhāna-sankhāra-samannāgataɱ baddhipādaɱ bhāveti.|| ||</p>

					<p class="f4">Vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="ctr c">&#9632;</p>

					<p class="f4">Saddh'indriyaɱ bhāveti,||<br />
					viriy'indriyaɱ bhāveti,||<br />
					sat'indriyaɱ bhāveti,||<br />
					samādhinduyaɱ bhāveti,||<br />
					paññ'indriyaɱ bhāveti.|| ||</p>

					<p class="ctr c">&#9632;</p>

					<p class="f4">Saddhā-balaɱ bhāveti,||<br />
					viriya-balaɱ bhāveti,||<br />
					sati-balaɱ bhāveti,||<br />
					samādhi-balaɱ bhāveti,||<br />
					paññā-balaɱ bhāveti|| ||</p>

					<p class="ctr c">&#9632;</p>

					<p class="f4">Sati-sambojjh-a-ŋgaɱ bhāveti,||<br />
					dhamma-vicaya-sambojjh-a-ŋgaɱ bhāveti,||<br />
					viriya-sambojjh-a-ŋgaɱ bhāveti,||<br />
					pīti-sambojjh-a-ŋgaɱ bhāveti,||<br />
					passaddhi-sambojjh-a-ŋgaɱ bhāveti,||<br />
					samādhi-sambojjh-a-ŋgaɱ bhāveti,||<br />
					upekkā-sambojjh-a-ŋgaɱ bhāveti.|| ||</p>

					<p class="ctr c">&#9632;</p>

					<p class="f4">Sammā-diṭṭhiŋa bhāveti,||<br />
					sammā-saŋkappaɱ bhāveti,||<br />
					sammā-vācaɱ bhāvati,||<br />
					semmā-kammantaɱ bhāveti,||<br />
					sammā-ājīvaɱ bhāveti,||<br />
					sammā-vāyāmaɱ bhāveti,||<br />
					sammā-satiɱ bhāveti,||<br />
					sammā-samādhiɱ bhāveti.|| ||</p>

					<p class="f4">Ayaɱ vuccati bhikkave majjhimā paṭipadā.|| ||</p>

					<p class="f4">Imā kho bhikkhave tisso paṭipadā" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The PTS text has  "... pe ..." here and at the following section breaks. The BJT interprets this as meaning to insert <i>"Imā ko bhikkhave tisso paṭipadā ti. Tisso imā bhikkhave paṭipadā. Katamā tisso?"</i> which as it stands makes no sense. The CSCD has elipses only. Apparently the version of the Pali used by Bhikkhu Bodh breaks these up into separate suttas which would make what BJT has make better sense as at least an indication that the first two parts be repeated. Since all versions have at least the elipses that these were originally intended to be separate suttas is the likely correct organization. It is numbered here as one sutta, showing section breaks but without repeating the first part of each sutta for the sake of maintaining the PTS sutta numbering system intact.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>