<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 13. The Buddha compares worldly ambitions with those of the bhikkhus." />
<title>AN 3.013: Āsaṃsa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					II. Rathakāra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p13">Sutta 13</a></h4>

					<h1>Āsaṃsa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg107"><span class="f2 g"><b>[107]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.013.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.013.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.013.upal.mnl.htm#p1">upal</a>]</span> "Tayo'me, bhikkhave,||<br />
					puggalā santo saṃvijjamānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Nirāso,||<br />
					āsaṃso,||<br />
					vigatāso.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamo ca, bhikkhave,||<br />
					puggalo nirāso?|| ||</p>

					<p class="f4">Idha, bhikkhave,||<br />
					ekacco puggalo||<br />
					nīce kule paccājāto hoti,||<br />
					caṇḍāla-kule, vā||<br />
					nesāda-kule, vā||<br />
					veṇa-kule, vā||<br />
					ratha-kāra-kule, vā||<br />
					pukkusa-kule, vā||<br />
					dalidde,||<br />
					appanna-pāna-bhojane||<br />
					kasira-vuttike||<br />
					yattha kasirena ghāsa-c-chādo labbhati.|| ||</p>

					<p class="f4">So ca hoti,||<br />
					dubbaṇṇo,||<br />
					duddasiko,||<br />
					okoṭimako,||<br />
					bavhābādho;||<br />
					kāṇo vā,||<br />
					kuṇi vā,||<br />
					khañjo vā,||<br />
					pakkhahato vā;||<br />
					na lābhī annassa,||<br />
					pānassa,||<br />
					vattassa,||<br />
					yānassa;||<br />
					mālā-gandha-vile-panassa;||<br />
					seyyā-vasatha-padī-peyyassa.|| ||</p>

					<p class="f4">So suṇāti:|| ||</p>

					<p class="f4">'Itthannāmo kira||<br />
					khattiyo||<br />
					khattiyehi||<br />
					khattiyābhisekena abhisitto' ti.|| ||</p>

					<p class="f4">Tassa na evaṃ hoti:</p>

					<p class="f4">'Kudassu nāma mam pi||<br />
					khattiyā||<br />
					khattiyābhisekena||<br />
					abhisiñcissantī' ti?|| ||</p>

					<p class="f4">Ayaṃ vuccati, bhikkhave,||<br />
					puggalo nirāso.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamo ca, bhikkhave,||<br />
					puggalo āsaṃso?|| ||</p>

					<p class="f4"> <a id="pg108"><span class="f2 g"><b>[108]</b></span></a> Idha, bhikkhave,||<br />
					rañño khattiyassa muddhā-vasittassa||<br />
					jeṭṭho putto hoti,||<br />
					ābhiseko anabhisitto-m-acalapatto.|| ||</p>

					<p class="f4">So suṇāti:|| ||</p>

					<p class="f4">'Itthannāmo kira khattiyo khattiyehi khattiyābhisekena abhisitto' ti.|| ||</p>

					<p class="f4">Tassa evaṃ hoti:</p>

					<p class="f4">'Kudassu nāma mam pi khattiyā khattiyābhisekena abhisiñcissantī' ti.|| ||</p>

					<p class="f4">Ayaṃ vuccati puggalo āsaṃso.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamo ca, bhikkhave,||<br />
					puggalo vigatāso?|| ||</p>

					<p class="f4">Idha, bhikkhave,||<br />
					rājā hoti,||<br />
					khattiyo muddhā-vasitto.|| ||</p>

					<p class="f4">So suṇāti:|| ||</p>

					<p class="f4">'Ittannāmo kira khattiyo khattiyehi khattiyābhisekena abhisitto' ti.|| ||</p>

					<p class="f4">Tassa na evaṃ hoti:|| ||</p>

					<p class="f4">'Kudassu nāma mam pi khattiyā khattiyābhisekena abhisiñcisasantī' ti?|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa, bhikkhave,||<br />
					pubbe anabhisittassa abhisekāsā sā'ssa paṭi-p-passaddhā.|| ||</p>

					<p class="f4">Ayaṃ vuccati, bhikkhave,||<br />
					puggalo vigatāso.|| ||</p>

					<p class="f4">Ime kho, bhikkhave,||<br />
					tayo puggalā santo saṃvijjamānā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho, bhikkhave||<br />
					tayo puggalā santo saṃvijjamānā bhikkhūsu.|| ||</p>

					<p class="f4">Katame tayo?|| ||</p>

					<p class="f4">Nirāso,||<br />
					āsaṃso,||<br />
					vigatāso.|| ||</p>

					<p class="ctr c">&#9632;</p>

					<p class="f4">Katamo ca, bhikkhave,||<br />
					puggalo nirāso?|| ||</p>

					<p class="f4">Idha, bhikkhave,||<br />
					ekacco puggalo||<br />
					du-s-sīlo hoti,||<br />
					pāpa-dhammo,||<br />
					asucī-saṅkassara-samācāro,||<br />
					paṭi-c-channa-kammanto,||<br />
					assamaṇo,||<br />
					samaṇa-paṭiñño,||<br />
					abrahma-cārī brahma-cārīpaṭiñño,||<br />
					antopūtī,||<br />
					avassuto,||<br />
					kasambu-jāto.|| ||</p>

					<p class="f4">So suṇāti:|| ||</p>

					<p class="f4">'Itthannāmo kira bhikkhu||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ||<br />
					abhiññā sacchi-katvā||<br />
					upasampajja viharatī' ti.|| ||</p>

					<p class="f4">Tassa na evaṃ hoti:|| ||</p>

					<p class="f4">'Kudassu nāma aham pi āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharissāmī' ti.|| ||</p>

					<p class="f4">Ayaṃ vuccati, bhikkhave,||<br />
					puggalo nirāso.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamo ca, bhikkhave,||<br />
					puggalo āsaṃso?|| ||</p>

					<p class="f4">Idha, bhikkhave,||<br />
					bhikkhu sīlavā hoti,||<br />
					kalyāṇa-dhammo.|| ||</p>

					<p class="f4">So <a id="pg109"><span class="f2 g"><b>[109]</b></span></a> suṇāti:|| ||</p>

					<p class="f4">'Itthannāmo kira bhikkhu||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ||<br />
					abhiññā sacchi-katvā||<br />
					upasampajja viharatī' ti.|| ||</p>

					<p class="f4">Tassa evaṃ hoti:|| ||</p>

					<p class="f4">'Kudassu nāma aham pi āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharissāmī' ti.|| ||</p>

					<p class="f4">Ayaṃ vuccati, bhikkhave||<br />
					puggalo āsaṃso.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamo ca, bhikkhave,||<br />
					puggalo vigatāso?|| ||</p>

					<p class="f4">Idha, bhikkhave,||<br />
					bhikkhu arahaṃ hoti,||<br />
					khīṇ'āsavo.|| ||</p>

					<p class="f4">So suṇāti:|| ||</p>

					<p class="f4">'Itthannāmo kira bhikkhu||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ||<br />
					abhiññā sacchi-katvā||<br />
					upasampajja viharatī' ti.|| ||</p>

					<p class="f4">Tassa na evaṃ hoti:|| ||</p>

					<p class="f4">'Kudassu nāma aham pi āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharissāmī' ti.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa, bhikkhave||<br />
					pubbe avimuttassa vimuttāsā,||<br />
					sā'ssa paṭippassaddhā.|| ||</p>

					<p class="f4">Ayaṃ vuccati, bhikkhave,||<br />
					puggalo vigatāso.|| ||</p>

					<p class="f4">Ime kho, bhikkhave,||<br />
					tayo puggalā santo saṃvijjamānā bhikkhūsu" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>