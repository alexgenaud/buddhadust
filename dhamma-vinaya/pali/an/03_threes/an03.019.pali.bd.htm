<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 19. The Buddha compares the reasons for the success or failure of a shopkeeper to the reasons for the success or failure of a bhikkhu's attainment of serenity." />
<title>AN 3.019: Paṭhama Pāpaṇika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					II. Rathakāra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p19">Sutta 19</a></h4>

					<h1>Paṭhama Pāpaṇika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg115"><span class="f2 g"><b>[115]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.019.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.019.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.019.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍakassa ārāme.|| ||</p>

					<p class="f4">"Tīhi bhikkhave aṅgehi samannāgato pāpaṇiko abhabbo anadhigataṃ vā bhogaṃ adhigantuṃ,||<br />
					adhigataṃ vā bhogaṃ phātikatuṃ.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave pāpaṇiko||<br />
					pubbaṇha-samayaṃ na sakkaccaṃ kammantaṃ adhiṭṭhāti,||<br />
					majjhantikasamayaṃ na sakkaccaṃ kammantaṃ adhiṭṭhāti,||<br />
					sāyaṇha-samayaṃ na sakkaccaṃ kammantaṃ adhiṭṭhāti.|| ||</p>

					<p class="f4">Imehi kho bhikkhave tīhi aṅgehi samannāgato pāpaṇiko abhabbo anadhigataṃ vā bhogaṃ adhigantuṃ,||<br />
					adhigataṃ vā bhogaṃ phātikatuṃ.|| ||</p>

					<p class="ctr c">&#9632;</p>

					<p class="f4">Evam eva kho bhikkhave tīhi dhammehi samannāgato bhikkhu abhabbo anadhigataṃ vā kusalaṃ dhammaṃ adhigantuṃ,||<br />
					adhigataṃ vā kusalaṃ dhammaṃ phātikatuṃ.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave bhikkhu pubbaṇha-samayaṃ na sakkaccaṃ samādhinimittaṃ adhiṭṭhāti,||<br />
					majjhantikasamayaṃ na sakkaccaṃ samādhinimittaṃ adhiṭṭhāti,||<br />
					sāyaṇha-samayaṃ na sakkaccaṃ samādhinimittaṃ adhiṭṭhāti.|| ||</p>

					<p class="f4">Imehi kho bhikkhave tīhi dhammehi samannāgato bhikkhu abhabbo anadhigataṃ vā kusalaṃ dhamamaṃ adhigantuṃ,||<br />
					adhigataṃ vā kusalaṃ dhammaṃ phātikatun ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg116"><span class="f2 g"><b>[116]</b></span></a> Tīhi bhikkhave aṅgehi samannāgato pāpaṇiko bhabbo anadhigataṃ vā bhogaṃ adhigantuṃ,||<br />
					adhigataṃ vā bhogaṃ phātikatuṃ.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave pāpaṇiko pubbaṇha-samayaṃ sakkaccaṃ kammantaṃ adhiṭṭhāti,||<br />
					majjhantikasamayaṃ sakkaccaṃ kammantaṃ adhiṭṭhāti,||<br />
					sāyaṇha-samayaṃ sakkaccaṃ kammantaṃ adhiṭṭhāti.|| ||</p>

					<p class="f4">Imehi kho bhikkhave tīhi aṅgehi samannāgato pāpaṇiko bhabbo anadhigataṃ vā bhogaṃ adhigantuṃ,||<br />
					adhigataṃ vā bhogaṃ phātikatuṃ.|| ||</p>

					<p class="ctr c">&#9632;</p>

					<p class="f4">Evam eva kho bhikkhave tīhi dhammehi samannāgato bhikkhu bhabbo anadhigataṃ vā kusalaṃ dhammaṃ adhigantuṃ,||<br />
					adhigataṃ vā kusalaṃ dhammaṃ phātikatuṃ.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave bhikkhu pubbaṇha-samayaṃ sakkaccaṃ samādhinimittaṃ adhiṭṭhāti,||<br />
					majjhantikaṃ samayaṃ sakkaccaṃ samādhinimittaṃ adhiṭṭhāti||<br />
					sāyaṇha-samayaṃ sakkaccaṃ samādhinimittaṃ adhiṭṭhāti.|| ||</p>

					<p class="f4">Imehi kho bhikkhave tīhi dhammehi samannāgato bhikkhu bhabbo anadhigataṃ vā kusalaṃ dhamamaṃ adhigantuṃ,||<br />
					adhigataṃ vā kusalaṃ dhammaṃ phātikatuṃ" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>