<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 102. The Buddha states that it is only those who have understood the sweet taste of the world, the disadvantages of the world, and the escape from the world that are truly free, detached, released with an unconfined heart." />
<title>AN 3.102: Assāda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XI. Sambodhi Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p102">Sutta 102</a></h4>

					<h1>Assāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg260"><span class="f2 g"><b>[260]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.102.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"No ce taɱ bhikkhave loke assādo abhavissa,||<br />
					na-y-idaɱ sattā loke sārajjeya yuɱ.|| ||</p>

					<p class="f4">Yasmā ca kho bhikkhave atthi loke assādo,||<br />
					tasmā sattā loke sārajjanati.|| ||</p>

					<p class="f4">No ce taɱ bhikkhave loke ādīnavo abhavissa,||<br />
					na-y-idaɱ sattā loke nibbindeyyuɱ.|| ||</p>

					<p class="f4">Yasmā ca kho bhikkhave atthi loke ādīnavo,||<br />
					tasmā sattā loke nibbindanti.|| ||</p>

					<p class="f4">No ce taɱ bhikkhave loke nissaraṇaɱ abhavissa,||<br />
					na-y-idaɱ sattā loke nissareyyuɱ.|| ||</p>

					<p class="f4">Yasmā ca kho bhikkhave atthi loke nissaraṇaɱ,||<br />
					tasmā sattā lokambhā nissaranti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yāvakīvañ cā bhikkhave sattā lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ na abbhaññāsuɱ,||<br />
					n'eva tāva bhikkhave sattā sa-devake lokā sa-mārake sa-brahmake -||<br />
					sa-s-samaṇa-brāhmaṇiyā pajāya sadeva-manussāya nissaṭā visaŋyuttā vippamuttā vimariyādikatena cetasā vihariɱsu.|| ||</p>

					<p class="f4">Yato ca kho bhikkhave sattā lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ abbhaññāsuɱ,||<br />
					atha bhikkhave sattā sa-devake lokā sa-mārake sa-brahmake -||<br />
					sa-s-samaṇa-brāhmaṇiyā pajāya sadeva-manussāya nissaṭā visaŋyuttā vippamuttā vimariyādikatena cetasā viharantī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ye hi keci, bhikkhave,||<br />
					samaṇā vā brāhmaṇā vā lokassa assādañ ca assādato ādīnavañ ca ādanavato nissaraṇañ ca nissaraṇato yathā-bhūtaɱ na-p-pajānanti,||<br />
					na me te kho bhikkhave samaṇā vā brāhmaṇā vā samaṇesu vā samaṇasammatā,||<br />
					brāhmaṇesu vā brāhmaṇa-sammatā.|| ||</p>

					<p class="f4">Na ca pana te āyasmanto sāmaññ'atthaɱ vā brahmaññ'atthaɱ vā diṭṭhe'va dhamme sayaɱ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave samaṇā vā brāhmaṇā vā lokassa assādañ ca assādato ādīnavañ ca ādanavato nissaraṇañ ca nissaraṇato yathā-bhūtaɱ pajānanti,||<br />
					te kho bhikkhave samaṇā vā brāhmaṇā vā samaṇesu vā samaṇasammatā,||<br />
					brāhmaṇesu vā brāhmaṇa-sammatā.|| ||</p>

					<p class="f4">Te ca pan'āyasmanto sāmaññ'atthañ ca vā brahmaññ'atthañ ca diṭṭhe'va dhamme sayaɱ abhiññā sacchi-katvā upasampajja viharantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>