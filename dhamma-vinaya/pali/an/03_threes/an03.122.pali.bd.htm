<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 122. The Buddha describes how living in srife arises from sensual, deviant and violent thinking and that where the bhikkhus live in strife is unpleasant to even think about, let alone visit, but where the bhikkhus live in harmony, without sensual, deviant and violent thinking it is pleasant to visit, let alone think about." />
<title>AN 3.122: Bhaṇḍana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XIII. Kusināra Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p122">Sutta 122</a></h4>

					<h1>Bhaṇḍana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg275"><span class="f2 g"><b>[275]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.122.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yassaɱ bhikkhave disāyaɱ bhikkhū bhaṇḍana-jātā kalaha-jātā vivādāpannā añña-maññaɱ mukha-sattīhi vitu-dantā viharanti,||<br />
					mana-sikātum pi me esā bikkhave disā na phāsu hoti,||<br />
					pageva gantuɱ.|| ||</p>

					<p class="f4">Niṭṭhaɱ ettha gacchāmi:|| ||</p>

					<p class="f4">'Addhā te āyasmanto tayo dhamme pajahiɱsu,||<br />
					tayo dhamme bahulī-m-akaɱsu' ti.|| ||</p>

					<p class="ctr c">&#9632;</p>

					<p class="f4">Katame tayo dhamme pajahiɱsu?|| ||</p>

					<p class="f4">Nekkhamma-vitakkaɱ,||<br />
					avyāpāda-vitakkaɱ,||<br />
					avihiɱsā-vitakkaɱ.|| ||</p>

					<p class="f4">Ime tayo dhamme pajahiɱsu.|| ||</p>

					<p class="ctr c">&#9632;</p>

					<p class="f4">Katame tayo dhamme bahulī-m-akaɱsu?|| ||</p>

					<p class="f4">Kāma-vitakkaɱ,||<br />
					vyāpāda-vitakkaɱ,||<br />
					vihiɱsā-vitakkaɱ.|| ||</p>

					<p class="f4">Ime tayo dhamme bahulī-m-akaɱsu|| ||</p>

					<p class="ctr c">&#9632;</p>

					<p class="f4">Yassaɱ bhikkhave disāyaɱ bhikkhū bhaṇḍana-jātā kalaha-jātā vivādāpannā añña-maññaɱ mukhasattihi vitu-dantā viharanti,||<br />
					mana-sikātum pi me esā bhikkhave disā na phāsu hoti,||<br />
					pageva gantuɱ.|| ||</p>

					<p class="f4">Niṭṭham ettha gacchāmi:|| ||</p>

					<p class="f4">'Addhā te āyasmanto ime tayo dhamme pajahiɱsu' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ime tayo dhamme bahulī-m-akaɱsu.|| ||</p>

					<p class="f4">Yassaɱ bhikakhave disāyaɱ bhikkhū samaggā sammo-damānā aviva-damānā khīrodakī-bhūtā añña-maññaɱ piya-cakkhūhi sampassantā viharanti.|| ||</p>

					<p class="f4">Gantum pi me esā bikkhave disā phāsu hoti||<br />
					pageva mana-sikātuɱ.|| ||</p>

					<p class="f4">Niṭṭhamettha gacchāmi:|| ||</p>

					<p class="f4">'Addhā te āyasmanto ime tayo dhamme pajahiɱsu,||<br />
					ime tayo dhamme bahulī-m-akaɱsu' ti.|| ||</p>

					<p class="ctr c">&#9632;</p>

					<p class="f4">Katame tayo dhamme pajahiɱsu?|| ||</p>

					<p class="f4"><a id="pg276"><span class="f2 g"><b>[276]</b></span></a> Kāma-vitakkaɱ,||<br />
					vyāpāda-vitakkaɱ,||<br />
					vihiɱsā-vitakkaɱ.|| ||</p>

					<p class="f4">Ime tayo dhamme pajahiɱsu.|| ||</p>

					<p class="ctr c">&#9632;</p>

					<p class="f4">Katame tayo dhamme bahulī-m-akaɱsu?|| ||</p>

					<p class="f4">Nekkhamma-vitakkaɱ,||<br />
					avyāpāda-vitakkaɱ||<br />
					avihiɱsā-vitakkaɱ.|| ||</p>

					<p class="f4">Ime tayo dhamme bahulī-m-akaɱsu.|| ||</p>

					<p class="ctr c">&#9632;</p>

					<p class="f4">Yassa bhikkhave disāyaɱ bhikkhū samaggā sammoda-mānā avivada-mānā khīrodakī-bhūtā añña-maññaɱ piyacakkhūhi sampassantā viharanti,||<br />
					gantum pi me esā bhikkhave disā phāsu hoti||<br />
					pageva mana-sikātuɱ.|| ||</p>

					<p class="f4">Niṭṭhamettha gacchāmi:|| ||</p>

					<p class="f4">'Addhā te āyasmanto ime tayo dhamme pajahiɱsu,||<br />
					ime tayo dhamme bahulamakaɱsū'ti" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>