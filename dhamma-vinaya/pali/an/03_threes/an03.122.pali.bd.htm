<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 122. The Buddha describes how living in srife arises from sensual, deviant and violent thinking and that where the bhikkhus live in strife is unpleasant to even think about, let alone visit, but where the bhikkhus live in harmony, without sensual, deviant and violent thinking it is pleasant to visit, let alone think about." />
<title>AN 3.122: Bhaṇḍana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XIII. Kusināra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p122">Sutta 122</a></h4>

					<h1>Bhaṇḍana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg275"><span class="f2 g"><b>[275]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.122.wood.pts.htm#p1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yassaṃ bhikkhave disāyaṃ bhikkhū bhaṇḍana-jātā kalaha-jātā vivādāpannā añña-maññaṃ mukha-sattīhi vitu-dantā viharanti,||<br />
					mana-sikātum pi me esā bikkhave disā na phāsu hoti,||<br />
					pageva gantuṃ.|| ||</p>

					<p class="f4">Niṭṭhaṃ ettha gacchāmi:|| ||</p>

					<p class="f4">'Addhā te āyasmanto tayo dhamme pajahiṃsu,||<br />
					tayo dhamme bahulī-m-akaṃsu' ti.|| ||</p>

					<p class="ctr c">&#9632;</p>

					<p class="f4">Katame tayo dhamme pajahiṃsu?|| ||</p>

					<p class="f4">Nekkhamma-vitakkaṃ,||<br />
					avyāpāda-vitakkaṃ,||<br />
					avihiṃsā-vitakkaṃ.|| ||</p>

					<p class="f4">Ime tayo dhamme pajahiṃsu.|| ||</p>

					<p class="ctr c">&#9632;</p>

					<p class="f4">Katame tayo dhamme bahulī-m-akaṃsu?|| ||</p>

					<p class="f4">Kāma-vitakkaṃ,||<br />
					vyāpāda-vitakkaṃ,||<br />
					vihiṃsā-vitakkaṃ.|| ||</p>

					<p class="f4">Ime tayo dhamme bahulī-m-akaṃsu|| ||</p>

					<p class="ctr c">&#9632;</p>

					<p class="f4">Yassaṃ bhikkhave disāyaṃ bhikkhū bhaṇḍana-jātā kalaha-jātā vivādāpannā añña-maññaṃ mukhasattihi vitu-dantā viharanti,||<br />
					mana-sikātum pi me esā bhikkhave disā na phāsu hoti,||<br />
					pageva gantuṃ.|| ||</p>

					<p class="f4">Niṭṭham ettha gacchāmi:|| ||</p>

					<p class="f4">'Addhā te āyasmanto ime tayo dhamme pajahiṃsu' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ime tayo dhamme bahulī-m-akaṃsu.|| ||</p>

					<p class="f4">Yassaṃ bhikakhave disāyaṃ bhikkhū samaggā sammo-damānā aviva-damānā khīrodakī-bhūtā añña-maññaṃ piya-cakkhūhi sampassantā viharanti.|| ||</p>

					<p class="f4">Gantum pi me esā bikkhave disā phāsu hoti||<br />
					pageva mana-sikātuṃ.|| ||</p>

					<p class="f4">Niṭṭhamettha gacchāmi:|| ||</p>

					<p class="f4">'Addhā te āyasmanto ime tayo dhamme pajahiṃsu,||<br />
					ime tayo dhamme bahulī-m-akaṃsu' ti.|| ||</p>

					<p class="ctr c">&#9632;</p>

					<p class="f4">Katame tayo dhamme pajahiṃsu?|| ||</p>

					<p class="f4"><a id="pg276"><span class="f2 g"><b>[276]</b></span></a> Kāma-vitakkaṃ,||<br />
					vyāpāda-vitakkaṃ,||<br />
					vihiṃsā-vitakkaṃ.|| ||</p>

					<p class="f4">Ime tayo dhamme pajahiṃsu.|| ||</p>

					<p class="ctr c">&#9632;</p>

					<p class="f4">Katame tayo dhamme bahulī-m-akaṃsu?|| ||</p>

					<p class="f4">Nekkhamma-vitakkaṃ,||<br />
					avyāpāda-vitakkaṃ||<br />
					avihiṃsā-vitakkaṃ.|| ||</p>

					<p class="f4">Ime tayo dhamme bahulī-m-akaṃsu.|| ||</p>

					<p class="ctr c">&#9632;</p>

					<p class="f4">Yassa bhikkhave disāyaṃ bhikkhū samaggā sammoda-mānā avivada-mānā khīrodakī-bhūtā añña-maññaṃ piyacakkhūhi sampassantā viharanti,||<br />
					gantum pi me esā bhikkhave disā phāsu hoti||<br />
					pageva mana-sikātuṃ.|| ||</p>

					<p class="f4">Niṭṭhamettha gacchāmi:|| ||</p>

					<p class="f4">'Addhā te āyasmanto ime tayo dhamme pajahiṃsu,||<br />
					ime tayo dhamme bahulamakaṃsū'ti" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>