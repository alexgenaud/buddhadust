<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 83. A bhikkhu finds it too difficult to train in all the rules of the Patimokkha so the Buddha instructs him to train in three things: the higher ethical practices, training the heart, and training in wisdom." />
<title>AN 3.83: Vajji-Putta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					IX. Samaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p83">Sutta 83</a></h4>

					<h1>Vajji-Putta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg230"><span class="f2 g"><b>[230]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.083.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.083.than.ati.htm">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvano Kūmāgārasālāyaɱ.|| ||</p>

					<p class="f4">Atha kho aññataro Vajji-puttako bhikkhū yena Bhagavā ten'upasankami.|| ||</p>

					<p class="f4">Upasaŋkamitvā kho so Vajji-puttako bhikkhu saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so Vajji-puttako bhikkhu Bhagavantaɱ etad avoca:|| ||</p>

					<p class="f4">"Sādhikam idaɱ bhante diyaḍḍha-sikk-āpadasataɱ anvaddhamāsaɱ uddesaɱ āga-c-chati.|| ||</p>

					<p class="f4">Nāhaɱ bhante ettha Sakkomi sikkhitun" ti.|| ||</p>

					<p class="f4">"Sakkasi pana tvaɱ bhikkhū tīsu sikkhāsu sikkhituɱ:|| ||</p>

					<p class="f4">Adhisīla-sikkhāya||<br />
					adhicitta-sikkhāya||<br />
					adhipaññā-sikkhāyā" ti?|| ||</p>

					<p class="f4">"Sakkom'ahaɱ bhante tīsu sikkhāsu sikkhituɱ||<br />
					adhisīla-sikkhāya||<br />
					adhicitta-sikkhāya||<br />
					adipaññā-sikkhāyā" ti.|| ||</p>

					<p class="f4">2. "Tasmā ti ha tvaɱ bhikkhū tīsu sukkhāsu sikkhassu||<br />
					adhisīla-sikkāya||<br />
					adicitta-sikkhāya||<br />
					adhipaññā-sikkāya.|| ||</p>

					<p class="f4">Yato kho tvaɱ bhikkhu||<br />
					adhisīlam pi sikkhissasī,||<br />
					adhicittam pi sikkhissasi,||<br />
					adhipaññam pi sikkhissasi,||<br />
					tasmā tuyhaɱ bhikkhu||<br />
					adhisīlam pi sikkhato||<br />
					adhicittam pi sikkhato||<br />
					adhipaññam pi sikkhato||<br />
					rāgo pahiyyissati,||<br />
					doso pahiyyissati,||<br />
					moho pahiyyissati.|| ||</p>

					<p class="f4">Se tvaɱ||<br />
					rāgassa pahāṇā||<br />
					dosassa pahāṇā||<br />
					mohassa pahāṇā||<br />
					yaɱ akusalaɱ taɱ na karissasi||<br />
					yaɱ pāpaɱ tvaɱ na sevissasī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho so bhikkhu aparena samayena||<br />
					adhisīlam pi sikkhi,||<br />
					adhicittam pi sikkhi,||<br />
					adhipaññam pi sikkhi.|| ||</p>

					<p class="f4">Tassa <a id="pg231"><span class="f2 g"><b>[231]</b></span></a> adhisīlam pi sikkhato||<br />
					adhicittam pi sikkhato||<br />
					adhipaññam pi sikkhato,||<br />
					rāgo pahiyyi,||<br />
					Doso pahiyyi,||<br />
					Moho pahiyyi.|| ||</p>

					<p class="f4">So rāgassa pahāṇā||<br />
					dosassa pahānā||<br />
					mohassa pahāṇā||<br />
					yaɱ akusalaɱ taɱ nā kāsi||<br />
					yaɱ pāpaɱ taɱ na sevī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>