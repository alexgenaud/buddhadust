<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 78. The Buddha shows the bhikkhus Ānanda's wisdom by testing him with a question about the fruitfulness of various religious practices." />
<title>AN 3.78: Sīla-b-Bata Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p78">Sutta 78</a></h4>

					<h1>Sīla-b-Bata Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg225"><span class="f2 g"><b>[225]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.078.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.078.than.ati.htm#p1">than</a>][<a href="../../../../dhamma-vinaya/bd/an/03_threes/an03.078.olds.bd.htm#p1">olds</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Ānanda Vesāliyaṃ viharati||<br />
					Mahāvane Kūmāgārasālāyaṃ.|| ||</p>

					<p class="f4">Atha kho āyasmā Ānanda yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho||<br />
					āyasmantaṃ Ānandaṃ Bhagavā etad avoca:|| ||</p>

					<p class="f4">"Sabbaṃ nu kho Ānanda sīla-b-bataṃ||<br />
					jīvitaṃ||<br />
					Brahma-cariyaṃ||<br />
					upaṭṭhānasāraṃ||<br />
					sa-phalan" ti?|| ||</p>

					<p class="f4">"Na kho'ttha bhante ekaṃsenā" ti.|| ||</p>

					<p class="f4">"Tena h'Ānanda vibhajassū" ti.|| ||</p>

					<p class="f4">"Yaṃ hi'ssa bhante sīla-b-bataṃ||<br />
					jīvitaṃ||<br />
					Brahma-cariyaṃ||<br />
					upaṭṭhānasāraṃ sevato||<br />
					akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpaṃ sīla-b-bataṃ||<br />
					jīvitaṃ||<br />
					Brahma-cariyaṃ||<br />
					upaṭṭhānasāraṃ||<br />
					aphalaṃ.|| ||</p>

					<p class="f4">Yañ ca khvāssa bhante sīla-b-bataṃ||<br />
					jīvitaṃ||<br />
					Brahma-cariyaṃ||<br />
					upaṭṭhānasāraṃ sevato||<br />
					akusalā dhammā parihāyanti,||<br />
					kusalā dhammā abivaḍḍhanti,||<br />
					eva-rūpaṃ sīla-b-bataṃ||<br />
					jīvitaṃ||<br />
					Brahma-cariyaṃ||<br />
					upaṭṭhānasāraṃ||<br />
					sa-phalan" ti.|| ||</p>

					<p class="f4">Idam avoca āyasmā Ānanda||<br />
					samanuñño Satthā ahosi.|| ||</p>

					<p class="f4">Atha kho āyasmā Ānanda||<br />
					"Samanuñño me Satthā" ti||<br />
					uṭṭhāy āsanā||<br />
					Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho Bhagavā acira-pakkante āyasmante Ānande||<br />
					bhikkhū āmantesi:|| ||</p>

					<p class="f4">"Sekho bhikkhave Ānanda,||<br />
					na ca pan'assa sulabharūpo samasamo paññāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>