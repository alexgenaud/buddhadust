<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 138. The Buddha compares the qualities of speed, beauty and good proportions in a thoroughbred to the bhikkhu's having destroyed the five yokes to rebirth in the lower worlds, his ability to answer questions about the deep meaning of the Dhamma and Discipline, and his ease in getting the necessities of life." />
<title>AN 3.138: Assa-Sadassā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XIV. Yodh-ā-jīva Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p138">Sutta 138</a></h4>

					<h1>Assa-Sadassā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg289"><span class="f2 g"><b>[289]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.138.wood.pts.htm#p1">pts</a>]</span> Evaṃ me sutaṃ|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tayo ca bhikkhave assa-sadasse desissāmi tayo ca purisa-sadasse.|| ||</p>

					<p class="f4">Taṃ suṇātha, sādhukaṃ manasi-karotha, bhāsissāmī" ti.|| ||</p>

					<p class="f4">"Evaṃ bhante" ti kho bhikkhave bhikkhū Bhagavato paccassosuṃ.|| ||</p>

					<p class="f4">Bhagavā etad evoka:|| ||</p>

					<p class="f4">Katame ca bhakkhave tayo assa-sadassā?|| ||</p>

					<p class="f4">Idha, bhikkhave, ekacco assa-sadasso java-sampanno hoti,||<br />
					na vaṇṇa-sampanno||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave ekacco assa-sadasso java-sampanno ca hoti||<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p class="f4">Idha pana bhakkhave ekacco assa-sadasso java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo assa-sadassā.|| ||</p>

					<p class="ctr c">&#9632;</p>

					<p class="f4">Katame ca bhakkhave tayo purisa-sadassā?.|| ||</p>

					<p class="f4">2. Idha, bhikkhave, ekacco purisa-sadasso java-sampanno hoti,||<br />
					na vaṇṇa-sampanno||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave ekacco purisa-sadasso java-sampanno ca hoti||<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p class="f4">Idha pana bhakkhave ekacco purisa-sadasso java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo purisa-sadassā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg290"><span class="f2 g"><b>[290]</b></span></a> 3. Kathañ ca bhakkhave purisa-sadasso java-sampanno hoti,||<br />
					na vaṇṇa-sampanno||<br />
					na āroha-pariṇāha-sampanno?|| ||</p>

					<p class="f4">Idha, bhikkhave, bhikkhū pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā.|| ||</p>

					<p class="f4">Idam assa javasmiṃ vadāmi.|| ||</p>

					<p class="ctr c">&#9632;</p>

					<p class="f4">Abhidhamme ko pana ahivinaye pañhaṃ puṭṭho saṃsādeti no vissajjeti.|| ||</p>

					<p class="f4">Idam assa na vaṇṇasmiṃ vadāmi.|| ||</p>

					<p class="ctr c">&#9632;</p>

					<p class="f4">Na ko pana lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="ctr c">&#9632;</p>

					<p class="f4">Evaṃ kho bhikkhave purisa-sadasso java-sampanno hoti||<br />
					na vaṇṇa-sampanno||<br />
					na āroha-pariṇāha-sampanno.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Kathañ ca bhakkhave purisa-sadasso java-sampanno ca hoti,||<br />
					vaṇṇa-sampanno ca,||<br />
					na āroha-pariṇāha-sampanno?|| ||</p>

					<p class="f4">Idha, bhikkhave, bhikkhū pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā.|| ||</p>

					<p class="f4">Idam assa javasmiṃ vadāmi.|| ||</p>

					<p class="ctr c">&#9632;</p>

					<p class="f4">Abhidhamme kho pana abhivinaye pañhaṃ puṭṭho vissajjeti no saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="ctr c">&#9632;</p>

					<p class="f4">Na ko pana lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="ctr c">&#9632;</p>

					<p class="f4">Evaṃ kho bhikkhave purisa-sadasso java-sampanno hoti||<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Kathañ ca bhakkhave purisa-sadasso java-sampanno ca hoti,||<br />
					vaṇṇa-sampanno ca,||<br />
					āroha-pariṇāha-sampanno ca ?|| ||</p>

					<p class="f4">Idha, bhikkhave, bhikkhū pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā.|| ||</p>

					<p class="f4">Idam assa javasmiṃ vadāmi.|| ||</p>

					<p class="ctr c">&#9632;</p>

					<p class="f4">Abhidhamme kho pana abhivinaye pañhaṃ puṭṭho vissajjeti no saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="ctr c">&#9632;</p>

					<p class="f4">Lābhi kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa āroha-pariṇāhasmiṃ vadāmi.|| ||</p>

					<p class="ctr c">&#9632;</p>

					<p class="f4">Evaṃ kho bhikkhave purisa-sadasso java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo purisa-sadassā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>