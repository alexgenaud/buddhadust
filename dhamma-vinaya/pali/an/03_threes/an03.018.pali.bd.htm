<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 18. The bhikkhus find the idea of rebirth in heaven repugnant, but more repugnant than that is the idea of bad behavior of body, speech and mind." />
<title>AN 3.018: Devaloka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					II. Rathakāra Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p18">Sutta 18</a></h4>

					<h1>Devaloka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg115"><span class="f2 g"><b>[115]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-91.htm">wrrn</a>][<a href="../../../../dhamma-vinaya/pts/an/03_threes/an03.018.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.018.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.018.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍakassa ārāme.|| ||</p>

					<p class="f4">"Sace vo bhikkhave añña-titthiyā paribbājakā evaɱ puccheyyuɱ:|| ||</p>

					<p class="f4">'Devalok'ūpapattiyā āvuso Samaṇo Gotamo Brahma-cariyaɱ vussatī' ti?|| ||</p>

					<p class="f4">Na nu tumhe bhikkhave evaɱ puṭṭhā aṭṭīyeyyātha,||<br />
					harāyeyyātha,||<br />
					jiguccheyyāthā" ti?|| ||</p>

					<p class="f4">"Evaɱ bhante."|| ||</p>

					<p class="f4">"Iti kira tumhe bhikkhave dibbena āyunā aṭṭīyatha,||<br />
					harāyatha,||<br />
					jigucchatha.|| ||</p>

					<p class="f4">Dibbena vaṇṇena -||<br />
					dibbena sukhena -||<br />
					dibbena yasena -||<br />
					dibbena ādhipateyyena,||<br />
					aṭṭiyatha,||<br />
					harāyatha,||<br />
					jigucchatha||<br />
					— pag eva kho pana bhikkhave tumhehi||<br />
					kāya-du-c-caritena aṭṭīyitabbaɱ, harāyitabbaɱ, jigucchitabbaɱ||<br />
					vacī-du-c-caritena aṭṭīyitabbaɱ, harāyitabbaɱ, jigucchitabbaɱ||<br />
					manoducciritena aṭṭīyitabbaɱ, harāyitabbaɱ, jigucchitabbaɱ" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>