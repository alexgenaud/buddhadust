<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 65. The Kalamas, bewildred by contradictory claims as to whose Dhamma is the best, ask Gotama for his advice. He responds without praising his own doctrine or disparaging that of others by outlining criteria for judging for one's self whether or not some doctrine is beneficial or harmful." />
<title>AN 3.65: Kesa-Mutti (Kesa-Puttiya) Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VII. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p65">Sutta 65</a></h4>

					<h1>Kesa-Mutti (Kesa-Puttiya) Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg188"><span class="f2 g"><b>[188]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.065.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.065.than.ati.htm#p1">than</a>][<a href="../../../../dhamma-vinaya/ati/an/03_threes/an03.065.soma.ati.htm#p1">soma</a>][<a href="../../../../dhamma-vinaya/wp/an/03_threes/an03.065.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Kosalesu cārikaṃ caramāno mahatā bhikkhū-saṇghena saddhiṃ yena Kesaputtaṃ nāma Kālāmānaṃ nigamo tad avasari.|| ||</p>

					<p class="f4">Assosuṃ kho Kesaputtiyā Kālāmā samaṇo khalu bho Gotamo Sakya-putto Sakya-kulā pabba-jito Kesaputtaṃ anuppatto.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇo kitti-saddo abbhu-g-gato:|| ||</p>

					<p class="f4">"Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ paja sa-deva-manussaṃ sayaṃ abhiññā sacchi-katvā pavedeti,||<br />
					so dhammaṃ deseti ādi-kalyāṇaṃ majjhe-kalyāṇaṃ pariyesānakalyāṇaṃ sātthaṃ sabyañ canaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4">Atha kho Kesaputtiyā Kālāmā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā appekacce Bhagavantaṃ abhivādetvā eka-m-antaṃ nisīdiṃsu,||<br />
					appekacce Bhagavatā saddhiṃ sammodiṃsu,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu,||<br />
					appekacce yena Bhagavā ten'añjaliṃ paṇāmetvā eka-m-antaṃ nisīdiṃsu,||<br />
					appekacce nāmagottaṃ sāvetvā eka-m-antaṃ nisīdiṃsu,||<br />
					appekacce tuṇhī-bhūtā eka-m-antaṃ nisīdijasu.|| ||</p>

					<p class="f4">Eka-m-antaṃ nisinnā kho Kesaputtiyā Kālāmā Bhagavantaṃ etad avocuṃ:|| ||</p>

					<p class="f4">2. "Santi bhante eke samaṇa-brāhmaṇā Kesaputtaṃ āga-c-chanti.|| ||</p>

					<p class="f4">Te sakaṃ yeva vādaṃ dīpenti jotentī,||<br />
					paravādaṃ pana khuṃsenti vambhenti paribhavanti opapakkhiṃ karonti.|| ||</p>

					<p class="f4">Apare pi bhante eke samaṇa-brāhmaṇā Kesaputtaṃ <a id="pg189"><span class="f2 g"><b>[189]</b></span></a> āga-c-chanti.|| ||</p>

					<p class="f4">Te pi sakaṃ yeva vādaṃ dīpenti jotenti,||<br />
					paravādaṃ pana khuṃsenti vambenti paribhavanti,||<br />
					opapakkhiṃ karonti.|| ||</p>

					<p class="f4">Tesaṃ no bhante amhākaṃ hot'eva kaṇkhā,||<br />
					hoti vicikicchā — ko si nāma imesaṃ bhavantānaṃ samaṇanaṃ saccaṃ āha ko musā" ti?|| ||</p>

					<p class="f4">3. "Alaṃ hi vo Kālāmā kaṇkhituṃ alaṃ vici-kicchituṃ.|| ||</p>

					<p class="f4">Kaṇkhanīye va pana vo ṭhāne vicikicchā uppannā.|| ||</p>

					<p class="f4">Etha tumhe Kālāmā mā anusasavena,||<br />
					mā paramparāya,||<br />
					mā itikirāya,||<br />
					mā piṭakasampadānena,||<br />
					mā takkahetu,||<br />
					mā nayahetu,||<br />
					mā ākāraparivitakkena,||<br />
					mā diṭṭhi-nijjhāna-k-khantiyā,||<br />
					mā bhavyarūpatāya,||<br />
					mā samaṇo no garū ti||<br />
					yadā tumhe Kālāmā attanā va jāneyyātha:||<br />
					ime dhammā akusalā,||<br />
					ime dhammā sāvajjā,||<br />
					ime dhammā viññugarahitā,||<br />
					ime dhammā samattā samādinnā ahitāya dukkhāya saṃvaṭṭantī ti — atha tumhe Kālāmā pajaheyyātha.|| ||</p>

					<p class="f4">4. Taṃ kim maññatha Kālāmā?|| ||</p>

					<p class="f4">Lobho purisassa ajjhattaṃ uppajjamāno uppajjati hitāya vā ahitāya vā" ti?|| ||</p>

					<p class="f4">"Ahitāya bhante".|| ||</p>

					<p class="f4">"Luddho panāyaṃ Kālāmā purisa-puggalo lobhena abhibhūto pariyādinna-citto pāṇam pi hanti,||<br />
					adinnam pi ādiyati,||<br />
					paradāram pi gacchati,||<br />
					musā pi bhaṇati,||<br />
					param pi tathattāya sam-ā-dapeti,||<br />
					yaṃ'sa hoti dīgha-rattaṃ ahitāya dukkhāyā" ti.|| ||</p>

					<p class="f4">"Evaṃ bhante" ti.|| ||</p>

					<p class="f4">5. "Taṃ kim maññatha Kālāmā?|| ||</p>

					<p class="f4">Doso purisassa ajjhattaṃ uppajjamāno uppajjati hitāya vā ahitāya vā" ti?|| ||</p>

					<p class="f4">"Ahitāya bhante".|| ||</p>

					<p class="f4">"Duṭṭho panāyaṃ Kālāmā purisa-puggalo dosena abhibūto pariyādinna-citto pāṇam pi hanti,||<br />
					adinnam pi ādiyati,||<br />
					paradāram pi gacchati,||<br />
					musā pi bhaṇati,||<br />
					param pi tathattāya sam-ā-dapeti,||<br />
					yaṃ'sa hoti dūgha-rattaṃ ahitāya dukkhāyā" ti.|| ||</p>

					<p class="f4">"Evaṃ bhante" ti.|| ||</p>

					<p class="f4">6. "Taṃ kim maññatha Kālāmā?|| ||</p>

					<p class="f4">Moho purisassa ajjhattaṃ uppajjamāno uppajjati hitāya vā ahitāya vā" ti?|| ||</p>

					<p class="f4">"Ahitāya bhante".|| ||</p>

					<p class="f4"><a id="pg190"><span class="f2 g"><b>[190]</b></span></a> "Muḷho panāyaṃ Kālāmā purisa-puggalo mohena abhibūto pariyādinna-citto pāṇam pi hanti,||<br />
					adinnam pi ādiyati,||<br />
					paradāram pi gacchati,||<br />
					musā pi bhaṇati,||<br />
					param pi tathattāya sam-ā-dapeti,||<br />
					yaṃ'sa hoti dūgha-rattaṃ ahitāya dukkhāyā" ti.|| ||</p>

					<p class="f4">"Evaṃ bhante" ti.|| ||</p>

					<p class="f4">7. "Taṃ kim maññatha Kālāmā?|| ||</p>

					<p class="f4">Ime dhammā kusalā vā akusalā vā" ti?|| ||</p>

					<p class="f4">"Akusalā bhante".|| ||</p>

					<p class="f4">"Sāvajjā vā anavajjā vā" ti?|| ||</p>

					<p class="f4">"Sāvajjā bhante".|| ||</p>

					<p class="f4">"Viñgarahitā vā viñppaSatthā vā" ti?|| ||</p>

					<p class="f4">"Viññugarahitā bhante".|| ||</p>

					<p class="f4">"Samattā samādinnā ahitāya dukkhāya saṃvaṭṭanti,||<br />
					no vākathaṃ vā ettha hotī" ti?|| ||</p>

					<p class="f4">"Samattā bhante samādinnā ahitāya dukkhāya saṃvaṭṭanti,||<br />
					evam no ettha hotī" ti.|| ||</p>

					<p class="f4">8. "Iti kho Kālāmā yaṃ tam avocum:|| ||</p>

					<p class="f4">'Etha tumhe Kālāmā mā anussavena,||<br />
					mā paramparāya,||<br />
					mā paramparāya,||<br />
					mā itikirāya,||<br />
					mā piṭakasampadānena,||<br />
					mā takkahetu,||<br />
					mā nayahetu,||<br />
					mā ākāraparivitakkena,||<br />
					mā diṭṭhi-nijjhāna-k-khantiyā,||<br />
					mā bhavyarūpatāya,||<br />
					mā samaṇo no garū ti||<br />
					yadā tumhe Kālāmā attanā va jāneyyātha:||<br />
					ime dhammā akusalā,||<br />
					ime dhammā sāvajjā,||<br />
					ime dhammā viññugarahitā,||<br />
					ime dhammā samattā samādinnā ahitāya dukkhāya saṃvaṭṭantī' ti —||<br />
					atha tumhe Kālāmā pajaheyyātha.|| ||</p>

					<p class="f4">Iti yan taṃ vuttaṃ idam etaṃ paṭicca vuttaṃ.|| ||</p>

					<p class="f4">Etha tumhe Kālāmā mā anussavena,||<br />
					mā paramparāya,||<br />
					mā paramparāya,||<br />
					mā itikirāya,||<br />
					mā piṭakasampadānena,||<br />
					mā takkahetu,||<br />
					mā nayahetu,||<br />
					mā ākāraparivitakkena,||<br />
					mā diṭṭhi-nijjhāna-k-khantiyā,||<br />
					mā bhavyarūpatāya,||<br />
					mā samaṇo no garū ti,||<br />
					yadā tumehe Kālāmā attanā va jāneyyātha:||<br />
					ime dhammā kusalā,||<br />
					ime dhammā anavajjā,||<br />
					ime dhamamā viññuppasatthā,||<br />
					ime dhammā samattā samādinnā hitāya sukhāya saṃvaṭṭantī ti —||<br />
					atha tumhe Kālāmā upasampajja vihaheyyātha.|| ||</p>

					<p class="f4">10. Taṃ kim maññatha Kālāmā?|| ||</p>

					<p class="f4">Alobho purisassa ajjhattaṃ uppajjamāno uppajjati hitāya vā ahitāya vā" ti?|| ||</p>

					<p class="f4">"Hitāya bhante."|| ||</p>

					<p class="f4">"Aluddho panāyaṃ Kālāmā purisa-puggalo lobhena anabhibhūto apariyādinna-citto n'eva pāṇaṃ hanti,||<br />
					na adinnaṃ ādiyati,||<br />
					na paradāraṃ gacchati,||<br />
					na musā bhaṇati,||<br />
					param pi tathattāya <a id="pg191"><span class="f2 g"><b>[191]</b></span></a> sam-ā-dapeti,||<br />
					yaṃ sa hoti dīgha-rattaṃ hitāya sukhāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">11. "Taṃ kim maññatha Kālāmā?|| ||</p>

					<p class="f4">Adoso purisassa ajjhattaṃ uppajjamāno uppajjati hitāya vā ahitāya vā" ti?|| ||</p>

					<p class="f4">"Hitāya bhante".|| ||</p>

					<p class="f4">"Aduṭṭho panāyaṃ Kālāmā purisa-puggalo dosena anabhibhūto apariyādinna-citto n'eva pāṇaṃ hanti,||<br />
					na adinnaṃ ādiyati,||<br />
					na paradāraṃ gacchati,||<br />
					na musā bhaṇati,||<br />
					param pi tathattāya sam-ā-dapeti,||<br />
					yaṃ sa hoti dīgha-rattaṃ hitāya sukhāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">12. "Taṃ kim maññatha Kālāmā?|| ||</p>

					<p class="f4">Amoho purisassa ajjhattaṃ uppajjamāno uppajjati hitāya vā ahitāya vā" ti?|| ||</p>

					<p class="f4">"Hitāya bhante".|| ||</p>

					<p class="f4">"Amūḷho panāyaṃ Kālāmā purisa-puggalo mohena anabhibhūto apariyādinna-citto n'eva pāṇaṃ hanti,||<br />
					na adinnaṃ ādiyati,||<br />
					na paradāraṃ gacchati,||<br />
					na musā bhaṇati,||<br />
					param pi tathattāya sam-ā-dapeti,||<br />
					yaṃ sa hoti dīgha-rattaṃ hitāya sukhāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">13. "Taṃ kim maññatha Kālāmā?|| ||</p>

					<p class="f4">Ime dhammā kusalā vā akusalā vā" ti?|| ||</p>

					<p class="f4">"Kusalā bhante.|| ||</p>

					<p class="f4">"Sāvajjā vā anavajjā vā" tī?|| ||</p>

					<p class="f4">"Anavajjā bhante".|| ||</p>

					<p class="f4">"Viññugarahitā vā vuññuppaSatthā vā" ti?|| ||</p>

					<p class="f4">"ViññūppaSatthā bhante".|| ||</p>

					<p class="f4">"Samattā samādinnā sukhāya saṃvaṭṭanti,||<br />
					no vā kathaṃ vā ettha hotī" ti?|| ||</p>

					<p class="f4">"Samattā bhante samādinnā hitāya sukhāya saṃvaṭṭanti,||<br />
					evaṃ no ettha hotī" ti.|| ||</p>

					<p class="f4">Iti kho Kālāmā yan taṃ āvocumha:|| ||</p>

					<p class="f4">'Etha tumha Kālāmā mā anussavena,||<br />
					mā paramparāya,||<br />
					mā itikirāya,||<br />
					mā pimakasampadānena,||<br />
					mā takkahetu,||<br />
					mā nayahetu,||<br />
					mā ākāraparivitakkena,||<br />
					mā diṭṭhi-nijjhāna-k-khantiyā,||<br />
					mā bhabbarūpatāya,||<br />
					mā samaṇo no garū ti,||<br />
					yadā tumhe Kālāmā attanā va jāneyyātha:||<br />
					ime dhammā kusalā,||<br />
					ime dhammā anavaccā,||<br />
					ime dhammā viññūppasatthā,||<br />
					ime dhammā samattā samādinnā hitāya sukhāya saṃvaṭṭantī' ti —||<br />
					atha tumhe Kālāmā upasam- <a id="pg192"><span class="f2 g"><b>[192]</b></span></a> pajja vihareyyāthā —|| ||</p>

					<p class="f4">Iti yan taṃ vuttaṃ idam etaṃ paṭicca vuttaṃ.|| ||</p>

					<p class="f4">15. Sa kho so Kālāmā ariya-sāvako evaṃ vigat-ā-bhijjho vigata-vyāpādo asa-m-mūḷho sampajāno patissato||<br />
					mettā-saha-gatena cetasā||<br />
					ekaṃ dija eritvā viharati,||<br />
					tathā dutiyaja -||<br />
					tathā tatiyaṃ -||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vupilena mahaggatena appamāṇena averena avyāpajjhena eritvā viharati.|| ||</p>

					<p class="f4">Karāṇā-saha-gatena cetasā ekaṃ dija eritvā viharati,||<br />
					tathā dutiyaja -||<br />
					tathā tatiyaṃ -||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ karāṇā-saha-gatena cetasā vupilena mahaggatena appamāṇena averena avyāpajjhena eritvā viharati.|| ||</p>

					<p class="f4">Muditā-saha-gatena cetasā ekaṃ dija eritvā viharati,||<br />
					tathā dutiyaja -||<br />
					tathā tatiyaṃ -||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vupilena mahaggatena appamāṇena averena avyāpajjhena eritvā viharati.|| ||</p>

					<p class="f4">Upekkhā-saha-gatena cetasā ekaṃ dija eritvā viharati,||<br />
					tathā dutiyaja -||<br />
					tathā tatiyaṃ -||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vupilena mahaggatena appamāṇena averena avyāpajjhena eritvā viharati.|| ||</p>

					<p class="f4">Sa kho so Kālāmā ariya-sāvako evaṃ averacitto||<br />
					evaṃ avyāpajjha-citto||<br />
					evaṃ asaṇkiliṭṭha-citto||<br />
					evaṃ visuddhacitto,||<br />
					tassa diṭṭhe'va dhamme cattāro assāsā adhigatā honti.|| ||</p>

					<p class="f4">16. 'Sace kho pana atthi paro-loko,||<br />
					atthi sukaṭadukkaṭānaṃ kammānaṃ phalaṃ vipāko,||<br />
					ṭhānam ahaṃ kāyassa bhedā param maraṇā sugatiṃ saggaṃ lokaṃ uppajjissāmī' ti.|| ||</p>

					<p class="f4">Ayam assa paṭhamo assāso adhigato hoti.|| ||</p>

					<p class="f4">Idāhaṃ diṭṭhe'va dhamme averaṃ avyāpajjhaṃ anīghaṃ sukhaṃ attāṇaṃ pariharāmīti,||<br />
					ayam assa dutiyo assāso adhigato hoti.|| ||</p>

					<p class="f4">'Sace kho pana n'atthi paraloko n'atthi sukaṭadukkaṭānaṃ kammānaṃ phalaṃ vipāko idhāhaṃ diṭṭhe'va dhamme averaṃ avyāpajjhaṃ anīghaṃ sukhiṃ attāṇaṃ pariharāmī' ti.|| ||</p>

					<p class="f4">Ayam assa dutiyo assāso adhigato hoti.|| ||</p>

					<p class="f4">'Sace kho pana karoto karīyati pāpaṃ,||<br />
					na kho panāhaṃ kassaci pāpaṃ cetemi,||<br />
					akarontaṃ kho pana maṃ pāpaṃ kammaṃ kuto dukkhaṃ phūsissatī' ti.|| ||</p>

					<p class="f4">Ayam assa tatiyo asasāso adhigato hoti.|| ||</p>

					<p class="f4">'Sace kho pana karoto na karīyati pāpaṃ,||<br />
					idāhaṃ ubhayen'eva visuddhaṃ attāṇaṃ samanupassāmī' ti.|| ||</p>

					<p class="f4">Ayam assa catuttho assāso adhigato hoti.|| ||</p>

					<p class="f4">Sa kho so Kālāmā evaṃ avera-citto||<br />
					evaṃ avyāpajjha-citto||<br />
					evaṃ asaṇkiliṭṭha-citto,||<br />
					evaṃ vusuddha-citto||<br />
					tassa diṭṭhe'va dhamme ime cattāro assāsā dhigatā hontī" ti.|| ||</p>

					<p class="f4">17. "Evam etaṃ Bhagavā,||<br />
					evam etaṃ Sugata.|| ||</p>

					<p class="f4">Sa kho so bhante ariya-sāvako evaṃ avera-                                     citto||<br />
					evaṃ avyāpajjha-citto||<br />
					evaṃ asaṇkiliṭṭha-citto,||<br />
					evaṃ vusuddha-citto||<br />
					tassa diṭṭh'eva <a id="pg193"><span class="f2 g"><b>[193]</b></span></a> dhamme ime cattāro assāsā dhigatā hontī.|| ||</p>

					<p class="f4">'Sace kho pana atthi paro-loko,||<br />
					atthi sukaṭadukkaṭānaṃ kammānaṃ phalaṃ vipāko,||<br />
					ṭhānam ahaṃ kāyassa bhedā param maraṇā sugatiṃ saggaṃ lokaṃ uppajjissāmī' ti.|| ||</p>

					<p class="f4">Ayam assa paṭhamo assāso adhigato hoti.|| ||</p>

					<p class="f4">Idāhaṃ diṭṭhe'va dhamme averaṃ avyāpajjhaṃ anīghaṃ sukhaṃ attāṇaṃ pariharāmīti,||<br />
					ayam assa dutiyo assāso adhigato hoti.|| ||</p>

					<p class="f4">'Sace kho pana n'atthi paraloko n'atthi sukaṭadukkaṭānaṃ kammānaṃ phalaṃ vipāko idhāhaṃ diṭṭhe'va dhamme averaṃ avyāpajjhaṃ anīghaṃ sukhiṃ attāṇaṃ pariharāmī' ti.|| ||</p>

					<p class="f4">Ayam assa dutiyo assāso adhigato hoti.|| ||</p>

					<p class="f4">'Sace kho pana karoto karīyati pāpaṃ,||<br />
					na kho panāhaṃ kassaci pāpaṃ cetemi,||<br />
					akarontaṃ kho pana maṃ pāpaṃ kammaṃ kuto dukkhaṃ phūsissatī' ti.|| ||</p>

					<p class="f4">Ayam assa tatiyo asasāso adhigato hoti.|| ||</p>

					<p class="f4">'Sace kho pana karoto na karīyati pāpaṃ,||<br />
					idāhaṃ ubhayen'eva visuddhaṃ attāṇaṃ samanupassāmī' ti.|| ||</p>

					<p class="f4">Ayam assa catuttho assāso adhigato hoti.|| ||</p>

					<p class="f4">Sa kho so bhante ariya-sāvako evaṃ avera-citto||<br />
					evaṃ avyāpajjha-citto||<br />
					evaṃ asaṇkiliṭṭha-citto||<br />
					evaṃ visuddha-citto||<br />
					tassa diṭṭhe'va dhamme ime cattāro assāsā adhigatā hontī ti.|| ||</p>

					<p class="f4">Abhikkantaṃ bhante abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjiteṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassavā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evavevaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaṃ bhante bhavantaṃ Gotamaṃ saraṇaṃ gacchāma, Dhammañ ca bhikkhu-saṇghañ ca.|| ||</p>

					<p class="f4">Upāsake no bhavaṃ Gotamo dharetu ajja-t-agge pāṇupete saraṇaṃgatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>