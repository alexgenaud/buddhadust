<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 50. Three ways a great bandit and a corrupt bhikkhu are similar." />
<title>AN 3.50: Mahā Cora Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					V. Cūḷa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p50">Sutta 50</a></h4>

					<h1>Mahā Cora Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg153"><span class="f2 g"><b>[153]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.050.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.050.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Evaṃ me sutaṃ ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīhi bhikkhave aṇgehi samannāgato mahā-coro sandhim pi chindati,||<br />
					nillopam pi harati,||<br />
					ekāgārikam pi karoti,||<br />
					paripanthe pi tiṭṭhati.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave mahā-coro||<br />
					visama-nissito ca hoti,||<br />
					gahaṇa-nissito ca hoti,||<br />
					balava-nissito ca hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave mahā-coro visama-nissito hoti?|| ||</p>

					<p class="f4">Idha bhikkhave mahā-coro nadī-viduggaṃ vā nissito hoti,||<br />
					pabbata-visamaṃ vā.|| ||</p>

					<p class="f4">Evaṃ kho bhikkhave mahā-coro visama-nissito hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave mahā-coro gahaṇa-nissito hoti?|| ||</p>

					<p class="f4">Idha bhikkhave mahā-coro tiṇa-gahanaṃ vā nissito hoti||<br />
					<a id="pg154"><span class="f2 g"><b>[154]</b></span></a> rukkha-gahanaṃ vā||<br />
					gedhaṃ vā||<br />
					mahāvana-saṇḍaṃ vā.|| ||</p>

					<p class="f4">Evaṃ kho bhikkhave mahā-coro gahaṇa-nissito hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave mahā-coro balava-nissito hoti?|| ||</p>

					<p class="f4">Idha bhikkhave mahā-coro rājānaṃ vā rāja-mahāmattāṇaṃ vā nissito hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Sace maṃ koci kiñci vakkhati,||<br />
					ime me rājāno vā||<br />
					rāja-mahā-mattā vā||<br />
					pariyodhāya atthaṃ bhaṇissantī' ti.|| ||</p>

					<p class="f4">Sace naṃ koci kiñci āha,||<br />
					tyāssa rājāno vā||<br />
					rāja-mahā-mattā vā||<br />
					pariyodhāya atthaṃ bhaṇanti.|| ||</p>

					<p class="f4">Evaṃ kho bhikkhave mahā-coro balava-nissito hoti.|| ||</p>

					<p class="f4">Imehi kho bhikkhave tīhi aṇgehi samannāgato mahā-coro||<br />
					sandham pi chindati,||<br />
					nillopam pi harati,||<br />
					ekāgārikam pi karoti,||<br />
					paripanthe pi tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Evam eva kho bhikkhave tīhi dhammehi samannāgato pāpa-bhikkhu khataṃ upahataṃ attāṇaṃ pariharati,||<br />
					sāvajjo ca hoti sānuvajjo viññūnaṃ,||<br />
					bahuṃ ca apuññaṃ pasavati.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave pāpa-bhikkhu||<br />
					visama-nissito ca hoti,||<br />
					gahaṇa-nissito ca,||<br />
					balava-nissito ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave pāpa-bhikkhu visama-nissito hoti?|| ||</p>

					<p class="f4">Idha bhikkhave pāpa-bhikkhu||<br />
					visamena kāya-kammena samannāgato hoti,||<br />
					visamena vacī-kammena samannāgato hoti,||<br />
					visamena mano-kammena samannāgato hoti.|| ||</p>

					<p class="f4">Evaṃ kho bhikkhave pāpa-bhikkhu visama-nissito hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave pāpa-bhikkhu gahaṇa-nissito hoti?|| ||</p>

					<p class="f4">Idha bhikkhave pāpa-bhikkhu||<br />
					micchā-diṭṭhiko hoti,||<br />
					antaggāhi-kāya diṭṭhiyā samannāgato hoti.|| ||</p>

					<p class="f4">Evaṃ kho bhikkhave pāpa-bhikkhu gahaṇa-nissito hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave pāpa-bhikkhu balava-nissito hoti?|| ||</p>

					<p class="f4">Idha bhikkhave pāpa-bhikkhu||<br />
					rājānaṃ vā||<br />
					rāja-mahā-mattāṇaṃ vā nissito hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Sace maṃ koci kiñci vakkhati,||<br />
					ime me rājāno vā rāja-mahā-mattā vā pariyodhāya atthaṃ bhaṇissantī' ti.|| ||</p>

					<p class="f4">Sace naṃ koci kiñci āha,||<br />
					tyāssa rājāno vā rāja-mahā-mattā vā pariyodhāya atthaṃ bhaṇanti.|| ||</p>

					<p class="f4">Evaṃ kho bhikkhave pāpa-bhikkhu balava-nissito hoti.|| ||</p>

					<p class="f4">Imehi <a id="pg155"><span class="f2 g"><b>[155]</b></span></a> kho bhikkhave tīhi dhammehi samannāgato pāpa-bhikkhu khataṃ upahataṃ attāṇaṃ pariharati,||<br />
					sāvajjo ca hoti,||<br />
					sānuvajjo ca viññūnaṃ||<br />
					bahuṃ ca apuññaṃ pasavatī" ti.|| ||</p>

					<p>&nbsp;</p>

					<p class="ctr">Cūla Vagga Pañcama</p>

					<p class="ctr">Paṭhama Paṇṇāsaka Samatta</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>