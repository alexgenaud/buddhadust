<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 135. The Buddha compares the doctrine holding that there is no kamma to the discomfort of a hair blanket; states that it refutes the teachings of all who have become Awakened ones or Arahants; and compares it to setting a net at the mouth of a river to the destruction of all the fish caught therein." />
<title>AN 3.135: Kesa-Kambalo Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					XIV. Yodh-ā-jīva Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p135">Sutta 135</a></h4>

					<h1>Kesa-Kambalo Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg286"><span class="f2 g"><b>[286]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.135.wood.pts.htm#p1">pts</a>][<a href="../../../../dhamma-vinaya/bd/an/03_threes/an03.135.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi, bhikkhave, yāni kānici tantāvutānaṃ vatthānaṃ kesakambhalo tesaṃ paṭikiṭṭho akkhāyati.</p>

					<p class="f4">Kesa-kambalo bhikkhave||<br />
					sīte sīto||<br />
					uṇhe uṇho,||<br />
					dubbaṇṇo||<br />
					duggandho||<br />
					dukkha-sampasso||<br />
					evam eva kho, bhikkhave, yāni kānici puthu-samaṇappavādānaṃ Makkhalivādo tesaṃ paṭikiṭṭho akkhāyati.|| ||</p>

					<p class="ctr c">&#9632;</p>

					<p class="f4">Makkhalī bhikkhave mogha-puriso evaṃ-vādi evaṃ-diṭṭhi:|| ||</p>

					<p class="f4">'N'atthi kammaṃ,||<br />
					n'atthi kiriyaṃ,||<br />
					n'atthi viriyan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3"><a id="pg287"><span class="f2 g"><b>[287]</b></span></a> [<a id="p2">2</a>][<a href="../../../../dhamma-vinaya/pts/an/03_threes/an03.135.wood.pts.htm#p2">pts</a>][<a href="../../../../dhamma-vinaya/bd/an/03_threes/an03.135.olds.bd.htm#p2">olds</a>]</span> Ye pi te bhikkhave ahesuṃ atītam addhānaṃ Arahanto Sammā Sambuddhā,||<br />
					te pi Bhagavanto kamma-vādā c'eva ahesuṃ kiriya-vādā ca viriyavādā ca.|| ||</p>

					<p class="f4">Te pi bhikkhave Makkhalī mogha-puriso paṭibāhati:|| ||</p>

					<p class="f4">'N'atthi kammaṃ,||<br />
					n'atthi kiriyaṃ,||<br />
					n'atthi viriyan' ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/03_threes/an03.135.wood.pts.htm#p3">pts</a>][<a href="../../../../dhamma-vinaya/bd/an/03_threes/an03.135.olds.bd.htm#p3">olds</a>]</span> Ye pi te bhikkhave bhavissanti anāgataṃ addhānaṃ Arahanto Sammā Sambuddhā,||<br />
					te pi Bhagavanto kammāvādā c'eva bhavissanti kiriya-vādā ca viriyavādā ca.|| ||</p>

					<p class="f4">Te pi bhikkhave Makkhalī mogha-puriso paṭibāhati:|| ||</p>

					<p class="f4">'N'atthi kammaṃ,||<br />
					n'atthi kiriyaṃ,||<br />
					n'atthi viriyan' ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/03_threes/an03.135.wood.pts.htm#p4">pts</a>][<a href="../../../../dhamma-vinaya/bd/an/03_threes/an03.135.olds.bd.htm#p4">olds</a>]</span> Aham pi bhikkhave etarahi arahaṃ Sammā Sambuddho kammavādo ca kiriyavādo ca viriyavādo.|| ||</p>

					<p class="f4">Mam pi bhikkhave Makkhalī mogha-puriso paṭibāhati:|| ||</p>

					<p class="f4">'N'atthi kammaṃ,||<br />
					n'atthi kiriyaṃ,||<br />
					n'atthi viriyan' ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/03_threes/an03.135.wood.pts.htm#p5">pts</a>][<a href="../../../../dhamma-vinaya/bd/an/03_threes/an03.135.olds.bd.htm#p5">olds</a>]</span> Seyyathā pi, bhikkhave, nadī-mukhe khipaṃ uḍḍeyya bahunnaṃ macchānaṃ ahitāya dukkhāya anayāya vyāsanāya,||<br />
					evam eva kho, bhikkhave, Makkhalī mogha-puriso manussakhipaṃ maññe loke uppanno bahunnaṃ sattāṇaṃ ahitāya dukkhāya anayāya vyasanāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>