<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 68. Under the pretext of teaching the bhikkhus how to respond to questions of wanderers of other views, Gotama teaches them the distinguishing features, origin and the technique for preventing lust, hate and delusion from arising, or getting rid of them if they have already arisen." />
<title>AN 3.68: Añña-Titthiya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VII. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p68">Sutta 68</a></h4>

					<h1>Añña-Titthiya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg199"><span class="f2 g"><b>[199]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.068.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.068.than.ati.htm">than</a>]</span> "Sace bhikkhave añña-titthiyā paribbājakā evaṃ puccheyyuṃ:|| ||</p>

					<p class="f4">'Tayo'me āvuso dhmmā.|| ||</p>

					<p class="f4">Katame tayo?|| ||</p>

					<p class="f4">Rāgo||<br />
					doso||<br />
					moho.|| ||</p>

					<p class="f4">Ime ko āvuso tayo dhammā.|| ||</p>

					<p class="f4">Imesaṃ āvuso tiṇṇaṃ dhammānaṃ ko viseso,||<br />
					ko adhippāyāso,||<br />
					kiṃ nānā-karaṇan' ti?|| ||</p>

					<p class="f4">Evaṃ puṭṭhā tumhe bhikkhave tesaṃ aññatittiyānaṃ paribbājakānaṃ kinti vyākareyyāthā" ti?|| ||</p>

					<p class="f4">"Bhagavam-mūlakā no bhante dhammā Bhagavaṃ-nettikā Bhagavaṃ-paṭisaranā.|| ||</p>

					<p class="f4">Sādhu vata bhante Bhagavantaṃ yeva paṭibhātu etassa bhāsitassa attho,||<br />
					Bhagavato sutvā bikkhū dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaṃ manasi-karotha||<br />
					bhāsissāmī" ti.|| ||</p>

					<p class="f4">Bhagavā etad avoca:|| ||</p>

					<p class="f4">2. "Sace bhikkhave añña-titthiya peribbājakā evaṃ puccheyyuṃ:|| ||</p>

					<p class="f4">Tayo'me āvuso dhammā.|| ||</p>

					<p class="f4">Katame tayo?|| ||</p>

					<p class="f4">Rāgo||<br />
					doso||<br />
					moho.|| ||</p>

					<p class="f4">Ime kho āvuso tayo dhammā.|| ||</p>

					<p class="f4">Imesaṃ āvuso <a id="pg200"><span class="f2 g"><b>[200]</b></span></a> tiṇṇaṃ dhammānaṃ ko viseso,||<br />
					ko adhippāyāso,||<br />
					kiṃ nānā-karaṇan' ti?|| ||</p>

					<p class="f4">Evaṃ puṭṭhā tumhe bhikkhave tesaṃ añña-titthiyānaṃ paribbājakānaṃ evaṃ vyākareyyātha:|| ||</p>

					<p class="f4">'Rāgo kho āvuso appa-sāvajjo dandha-virāgī,||<br />
					doso mahā-sāvajjo khippa-virāgī,||<br />
					moho mahā-sāvajjo dandha-virāgī' ti.|| ||</p>

					<p class="ctr c">&#9632;</p>

					<p class="f4">3. 'Ko pan'āvuso hetu||<br />
					ko paccayo||<br />
					yena anuppanno vā rāgo uppajjati,||<br />
					uppanno vā rāgo bhiyyo-bhāvāya vepullāya saṃvaṭṭatī' ti?|| ||</p>

					<p class="f4">'Subha-nimittan' ti'ssa vacanīyaṃ.|| ||</p>

					<p class="f4">'Tassa subha-nimittaṃ a-yoniso mana-sikaroto||<br />
					anuppanno c'eva rāgo uppajjati,||<br />
					uppanno ca rāgo bhiyyo-bhāvāya vepullāya saṃvaṭṭati.|| ||</p>

					<p class="f4">Ayaṃ kho āvuso hetu,||<br />
					ayaṃ paccayo,||<br />
					yena anuppanno vā rāgo uppajjati,||<br />
					uppanno vā rāgo bhiyyo-bhāvāya vepullāya saṃvaṭṭatī' ti.|| ||</p>

					<p class="f4">4. 'Ko pan'āvuso hetu||<br />
					ko paccayo||<br />
					yena anuppanno vā doso uppajjati,||<br />
					uppanno vā doso bhiyyo-bhāvāya vepullāya saṃvaṭṭatī' ti?|| ||</p>

					<p class="f4">'Paṭigha-nimittan' ti'ssa vacanīyaṃ.|| ||</p>

					<p class="f4">'Tassa paṭigha-nimittaṃ a-yoniso mana-sikaroto||<br />
					anuppanno c'eva doso uppajjati,||<br />
					uppanno ca doso bhiyyo-bhāvāya vepullāya saṃvaṭṭati.|| ||</p>

					<p class="f4">Ayaṃ kho āvuso hetu,||<br />
					ayaṃ paccayo||<br />
					yena anuppanno vā doso uppajjati,||<br />
					uppanno vā dose bhiyyo-bhāvāya vepullāya saṃvaṭṭatī' ti.|| ||</p>

					<p class="f4">5. 'Ko pan'āvuso hetu,||<br />
					ko paccayo,||<br />
					yena anuppanno vā moho uppajjati,||<br />
					uppanno vā moho bhiyyo-bhāvāya vepullāya saṃvaṭṭatī' ti?|| ||</p>

					<p class="f4">'A-yoniso-mana-sikāro' ti'ssa vacanīyaṃ.|| ||</p>

					<p class="f4">'Tassa a-yoniso mana-sikaroto||<br />
					anuppanno c'eva moho uppajjati,||<br />
					uppanno ca moho bhiyyo-bhāvāya vepullāya saṃvaṭṭati.|| ||</p>

					<p class="f4">Ayaṃ kho āvuso hetu||<br />
					ayaṃ paccāyo||<br />
					yena anuppanno vā moho uppajjati,||<br />
					uppanno vā moho bhiyyo-bhāvāya vepullāya saṃvaṭṭatī' ti.|| ||</p>

					<p class="f4">6. 'Ko pan'āvuso hetu,||<br />
					ko paccayo||<br />
					yena anuppanno vā rāgo n'uppajjati,||<br />
					uppanno vā rāgo pahīyatī' ti?|| ||</p>

					<p class="f4">'Asubha-nimittan' ti'ssa vacanīyaṃ.|| ||</p>

					<p class="f4">'Tassa asubhanimttaṃ yoniso mana-sikaroto||<br />
					anupanno c'eva rāgo n'uppajjati,||<br />
					<a id="pg201"><span class="f2 g"><b>[201]</b></span></a> uppanenā ca rāgo pahīyatī.|| ||</p>

					<p class="f4">Ayaṃ ko āvuso hetu||<br />
					ayaṃ paccayo||<br />
					yena anuppanno vā rāgo n'uppajjati,||<br />
					uppanno vā rāgo pahīyatī' ti.|| ||</p>

					<p class="f4">7. 'Ko pan'āvuso hetu,||<br />
					ko paccayo,||<br />
					yena anuppanno vā doso n'uppajjati,||<br />
					uppanno vā doso pahīyatī' ti?|| ||</p>

					<p class="f4">'Mettā ceto-vimuttī' ti'ssa vacanīyaṃ.|| ||</p>

					<p class="f4">'Tassa mettaṃ ceto-vimuttiṃ yoniso mana-sikaroto||<br />
					anuppanno c'eva doso n'uppajjati,||<br />
					uppanno ca doso pahīyatī.|| ||</p>

					<p class="f4">Ayaṃ kho āvuso hetu||<br />
					ayaṃ paccayo||<br />
					yena anuppanno vā doso n'uppajjati,||<br />
					uppanno vā doso pahiyyatī' ti.|| ||</p>

					<p class="f4">8. 'Ko pan'āvuso hetu,||<br />
					ko paccayo,||<br />
					yena anuppanno vā moho n'uppajjati,||<br />
					uppanno vā moho pahīyatī' ti?|| ||</p>

					<p class="f4">'Yoniso mana-sikāro' ti'ssa vacanīyaṃ.|| ||</p>

					<p class="f4">Tassa yoniso mana-sikaroto||<br />
					anuppanno c'eva moho n'uppajjati,||<br />
					uppanno ca moho pahīyatī.|| ||</p>

					<p class="f4">Ayaṃ ko āvuso hetu,||<br />
					ayaṃ paccayo,||<br />
					yena anuppanno vā moho n'uppajjati,||<br />
					uppanno vā moho pahīyatī'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>