<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 75. Buddha to instill unwavering confidence in the Buddha, Dhamma and Saŋgha in those for whom he has fellow-feelings." />
<title>AN 3.75: Nivesaka Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p75">Sutta 75</a></h4>

					<h1>Nivesaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg222"><span class="f2 g"><b>[222]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.075.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Ānanda Vesāliyaɱ viharati Mahāvane Kūtāgārasālāyaɱ|| ||</p>

					<p class="f4">Atha ko āyasmā Ānanda yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱabhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">"Yam Ānanda anukampeyyātha<br />
					ye ca sotabbaɱ maññeyyuɱ<br />
					mittā vā<br />
					amaccā vā<br />
					ñātī vā<br />
					sālohitā vā<br />
					te vo Ānanda tīsu ṭhānesu sam-ā-dapetabbā,||<br />
					nivesetabbā,||<br />
					patiṭṭhāpetabbā.|| ||</p>

					<p class="f4">Katamesu tīsu?|| ||</p>

					<p class="f4">2. Buddhe aveccappasāde sam-ā-dapetabbā,||<br />
					nivesetabbā,<br />
					patiṭṭhāpetabbā:|| ||</p>

					<p class="f4">'Iti pi so Bhagavā||<br />
					arahaɱ||<br />
					sammāmBuddho||<br />
					vijjacaraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="ctr c">&#9632;</p>

					<p class="f4">Dhamme aveccappasāde sam-ā-dapetabbā,||<br />
					nivesetabbā,||<br />
					patiṭṭhāpetabbā:|| ||</p>

					<p class="f4">'Svākkhāto Bhagavatā Dhammo sandiṭṭhiko||<br />
					akāliko||<br />
					ehi passiko||<br />
					opanayiko paccattaɱ veditabbo viññūhī' ti.|| ||</p>

					<p class="ctr c">&#9632;</p>

					<p class="f4">Saŋghe aveccappasāde sam-ā-dapetabbā,||<br />
					nivesetabbā,||<br />
					patiṭṭhāpetabbā:|| ||</p>

					<p class="f4">'Su-paṭipanno Bhagavato sāvaka-saŋgho||<br />
					uju-paṭipanno Bhagavato sāvaka-saŋgho||<br />
					ñāya-paṭipanno Bhagavato sāvakasaŋkho||<br />
					sāmīci-paṭipanno Bhagavato sāvakasaŋkhā||<br />
					yad idaɱ cattāri purisa-yugāni||<br />
					aṭṭha purisa-puggalā||<br />
					esa Bhagavato sāvaka-saŋgho||<br />
					āhuneyyo pāhuṇeyyo dakkhiṇeyyo añjali-karaṇīyyo anuttaraɱ puñña-k-khettaɱ lokassā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Siyā Ānanda catunnaɱ mahā-bhūtānaɱ aññathattaɱ||<br />
					paṭhavi-dhātuyā||<br />
					āpo-dhātuyā||<br />
					tejo-dhātuyā||<br />
					vāyo-dhātuyā.|| ||</p>

					<p class="f4">Na tv'eva Buddhe avecca-p-pasādena samannāgatassa ariya-sāvakassa siyā aññathattaɱ.|| ||</p>

					<p class="f4">Tatr'idaɱ aññathattaɱ.|| ||</p>

					<p class="f4">So vat'Ānanda Buddhe avecca-p-pasādena samannāgato ariya-sāvako||<br />
					Nirayaɱ vā||<br />
					tiracchāna-yoniɱ vā||<br />
					petti-visayaɱ vā||<br />
					upapajjissatī ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4"><a id="pg223"><span class="f2 g"><b>[223]</b></span></a> 4. Siyā Ānanda catunnaɱ mahā-bhūtānaɱ aññathattaɱ||<br />
					paṭhavi-dhātuyā||<br />
					āpo-dhātuyā||<br />
					tejo-dhātuyā||<br />
					vāyo-dhātuyā.|| ||</p>

					<p class="f4">Na tv'eva Dhamme avecca-p-pasādena samannāgatassa ariya-sāvakassa siyā aññathattaɱ:|| ||</p>

					<p class="f4">Tatr'idaɱ aññathattaɱ.|| ||</p>

					<p class="f4">So vat'Ānanda dhammo avecca-p-pasādena samannāgato ariya-sāvako||<br />
					Nirayaɱ vā||<br />
					tiracchāna-yoniɱ vā||<br />
					petti-visayaɱ vā||<br />
					upapajjissatī ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">5. Siyā Ānanda catunnaɱ mahā-bhūtānaɱ aññathattaɱ||<br />
					paṭhavi-dhātuyā||<br />
					āpo-dhātuyā||<br />
					tejo-dhātuyā||<br />
					vāyo-dhātuyā.|| ||</p>

					<p class="f4">Na tv'eva saŋghe avecca-p-pasādena samannāgatassa ariya-sāvakassa siyā aññathattaɱ:|| ||</p>

					<p class="f4">Tatr'idaɱ aññathattaɱ.|| ||</p>

					<p class="f4">So vat'Ānanda saŋghe avecca-p-pasādena samannāgato ariya-sāvako||<br />
					Nirayaɱ vā||<br />
					tiracchāna-yoniɱ vā||<br />
					petti-visayaɱ vā||<br />
					upapajjissatī ti n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Yaɱ Ānanda, anukampeyyātha<br />
					ye ca sotabbaɱ maññeyyuɱ<br />
					mittā vā<br />
					amaccā vā<br />
					ñātī vā<br />
					sālohitā vā<br />
					te vo Ānanda tīsu ṭhānesu sam-ā-dapetabbā,||<br />
					nivesetabbā,||<br />
					patiṭṭhāpetabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>