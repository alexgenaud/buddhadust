<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 114. The Buddha describes the difference in fates and rebirth of the student of Buddhism versus the ordinary person. The length of life in various Deva realms is given." />
<title>AN 3.114: Āneñja Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XII. Āpāyika Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p114">Sutta 114</a></h4>

					<h1>Āneñja Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg267"><span class="f2 g"><b>[267]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.114.wood.pts.htm#p1">pts</a>][<a href="../../../../dhamma-vinaya/bd/an/03_threes/an03.114.olds.bd.htm#p1">olds</a>]</span>  Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tayo'me bhikkave puggalā santo saŋvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Idha, bhikkhave, ekacco puggalo sabbaso rūpa-saññānaɱ samati-k-kamā||<br />
					paṭigha-saññānaɱ atthaŋ-gamā,||<br />
					nānātta-saññānaɱ amanasi-kārā||<br />
					'ananto ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiɱ āpajjati.|| ||</p>

					<p class="f4">Tatra ṭhito tad adhimutto tabbahula-vihārī aparihino kālaɱ kurumāno Ākāsānañ-c'āyatan'ūpagānaɱ devānaɱ saha-vyataɱ uppajjati.|| ||</p>

					<p class="ctr c">&#9632;</p>


					<p class="f4">Ākāsānañ-c'āyatan'ūpagānaɱ bhikkhave devānaɱ vīsatiɱ kappa-sahassāni āyu-p-pamāṇaɱ.|| ||</p>

					<p class="f4">Tatra puthujjano yāvatāyukaɱ ṭhatvā yāvatakaɱ tesaɱ devānaɱ āyuppamānaɱ,||<br />
					taɱ sabbaɱ khepetvā Nirayam pi gacchati,||<br />
					tiracchāna-yonim pi gacchati,||<br />
					petti-visayam pi gacchati.|| ||</p>

					<p class="ctr c">&#9632;</p>

					<p class="f4">Bhagavato pana sāvako tattha yāvatāyukaɱ ṭhatvā yāvatakaɱ tesaɱ devānaɱ āyuppamānaɱ,||<br />
					taɱ sabbaɱ khepetvā tasmiɱ yeva bhave parinibbāyati.|| ||</p>

					<p class="ctr c">&#9632;</p>

					<p class="f4">Ayaɱ ko bhikkhave viseso,||<br />
					ayaɱ adhippāyoso,||<br />
					idaɱ nānā-karanaɱ sutavato ariya-sāvakassa a-s-sutavatā puthujjanena yad idaɱ gatiyā upapattiyā sati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/03_threes/an03.114.wood.pts.htm#p2">pts</a>][<a href="../../../../dhamma-vinaya/bd/an/03_threes/an03.114.olds.bd.htm#p2">olds</a>]</span> Puna ca paraɱ bhikkhave idh'ekacco puggalo sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiɱ āpajjati.|| ||</p>

					<p class="f4">Tatra ṭhito tad adhimutto tabbahula-vihārī aparihino kālaɱ kurumāno Viññāṇañ-c'āyatan'ūpagānaɱ devānaɱ saha-vyataɱ uppajjati.|| ||</p>

					<p class="ctr c">&#9632;</p>

					<p class="f4">Viññāṇañ-c'āyatan'ūpagānaɱ bhikkhave devānaɱ cattārīsaɱ kappa-sahassāni āyu-p-pamāṇaɱ.|| ||</p>

					<p class="f4">Tattha puthujjano yāvatāyukaɱ ṭhatvā yāvatakaɱ tesaɱ devānaɱ āyuppamānaɱ,||<br />
					taɱ sabbaɱ khepetvā Nirayam pi gacchati,||<br />
					tiracchāna-yonim pi gacchati,||<br />
					petti-visayam pi gacchati.|| ||</p>

					<p class="ctr c">&#9632;</p>

					<p class="f4">Bhagavato pana sāvako tattha yāvatāyukaɱ ṭhatvā yāvatakaɱ tesaɱ devānaɱ āyuppamānaɱ,||<br />
					taɱ sabbaɱ khepetvā tasmiɱ yeva bhave parinibbāyati.|| ||</p>

					<p class="ctr c">&#9632;</p>

					<p class="f4">Ayaɱ kho bhikkhave viseso,||<br />
					ayaɱ adhippāyo,||<br />
					idaɱ nānā-karaṇaɱ <a id="pg268"><span class="f2 g"><b>[268]</b></span></a> sutavato ariya-sāvakassa a-s-sutavatā puthujjanena yad idaɱ gatiyā upapattiyā sati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/03_threes/an03.114.wood.pts.htm#p3">pts</a>][<a href="../../../../dhamma-vinaya/bd/an/03_threes/an03.114.olds.bd.htm#p3">olds</a>]</span> Puna ca paraɱ bhikkhave idh'ekacco puggalo sabbaso Viññāṇañ-c'āyatanaɱ samati-k-kamma 'N'atthi kiñci' ti Ākiñcaññ'āyatanaɱ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiɱ āpajjati.|| ||</p>

					<p class="f4">Tatra ṭhito tad adhimutto tabbahula-vihārī aparihino kālaɱ kurumāno Ākiñcaññ'āyatan'ūpagānaɱ devānaɱ saha-vyataɱ uppajjati.|| ||</p>

					<p class="ctr c">&#9632;</p>

					<p class="f4">Ākiñcaññ'āyatan'ūpagānaɱ bhikkhave devānaɱ saṭṭhiɱ kappa-sahassāni āyu-p-pamāṇaɱ.|| ||</p>

					<p class="f4">Tattha puthujjano yāvatāyukaɱ ṭhatvā yāvatakaɱ tesaɱ devānaɱ āyuppamānaɱ,||<br />
					taɱ sabbaɱ khepetvā Nirayam pi gacchati,||<br />
					tiracchāna-yonim pi gacchati,||<br />
					petti-visayam pi gacchati.|| ||</p>

					<p class="ctr c">&#9632;</p>

					<p class="f4">Bhagavato pana sāvako tattha yāvatāyukaɱ ṭhatvā yāvatakaɱ tesaɱ devānaɱ āyuppamānaɱ,||<br />
					taɱ sabbaɱ khepetvā tasmiɱ yeva bhave parinibbāyati.|| ||</p>

					<p class="ctr c">&#9632;</p>

					<p class="f4">Ayaɱ ko bhikkhave viseso,||<br />
					ayaɱ adhippāyoso,||<br />
					idaɱ nānā-karanaɱ sutavato ariya-sāvakassa a-s-sutavatā puthujjanena yad idaɱ gatiyā upapattiyā sati.|| ||</p>

					<p class="f4">Ime ko bikkhave tayo puggalā santo saŋvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>