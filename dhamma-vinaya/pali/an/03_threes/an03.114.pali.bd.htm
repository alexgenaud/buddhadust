<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 114. The Buddha describes the difference in fates and rebirth of the student of Buddhism versus the ordinary person. The length of life in various Deva realms is given." />
<title>AN 3.114: Āneñja Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XII. Āpāyika Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p114">Sutta 114</a></h4>

					<h1>Āneñja Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg267"><span class="f2 g"><b>[267]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.114.wood.pts.htm#p1">pts</a>][<a href="../../../../dhamma-vinaya/bd/an/03_threes/an03.114.olds.bd.htm#p1">olds</a>][<a href="../../../../dhamma-vinaya/ati/an/03_threes/an03.114.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tayo'me bhikkave puggalā santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Idha, bhikkhave, ekacco puggalo sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā,||<br />
					nānātta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiṃ āpajjati.|| ||</p>

					<p class="f4">Tatra ṭhito tad adhimutto tabbahula-vihārī aparihino kālaṃ kurumāno Ākāsānañ-c'āyatan'ūpagānaṃ devānaṃ saha-vyataṃ uppajjati.|| ||</p>

					<p class="ctr c">&#9632;</p>


					<p class="f4">Ākāsānañ-c'āyatan'ūpagānaṃ bhikkhave devānaṃ vīsatiṃ kappa-sahassāni āyu-p-pamāṇaṃ.|| ||</p>

					<p class="f4">Tatra puthujjano yāvatāyukaṃ ṭhatvā yāvatakaṃ tesaṃ devānaṃ āyuppamānaṃ,||<br />
					taṃ sabbaṃ khepetvā Nirayam pi gacchati,||<br />
					tiracchāna-yonim pi gacchati,||<br />
					petti-visayam pi gacchati.|| ||</p>

					<p class="ctr c">&#9632;</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyuppamānaṃ,||<br />
					taṃ sabbaṃ khepetvā tasmiṃ yeva bhave parinibbāyati.|| ||</p>

					<p class="ctr c">&#9632;</p>

					<p class="f4">Ayaṃ ko bhikkhave viseso,||<br />
					ayaṃ adhippāyoso,||<br />
					idaṃ nānā-karanaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/03_threes/an03.114.wood.pts.htm#p2">pts</a>][<a href="../../../../dhamma-vinaya/bd/an/03_threes/an03.114.olds.bd.htm#p2">olds</a>]</span> Puna ca paraṃ bhikkhave idh'ekacco puggalo sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiṃ āpajjati.|| ||</p>

					<p class="f4">Tatra ṭhito tad adhimutto tabbahula-vihārī aparihino kālaṃ kurumāno Viññāṇañ-c'āyatan'ūpagānaṃ devānaṃ saha-vyataṃ uppajjati.|| ||</p>

					<p class="ctr c">&#9632;</p>

					<p class="f4">Viññāṇañ-c'āyatan'ūpagānaṃ bhikkhave devānaṃ cattārīsaṃ kappa-sahassāni āyu-p-pamāṇaṃ.|| ||</p>

					<p class="f4">Tattha puthujjano yāvatāyukaṃ ṭhatvā yāvatakaṃ tesaṃ devānaṃ āyuppamānaṃ,||<br />
					taṃ sabbaṃ khepetvā Nirayam pi gacchati,||<br />
					tiracchāna-yonim pi gacchati,||<br />
					petti-visayam pi gacchati.|| ||</p>

					<p class="ctr c">&#9632;</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyuppamānaṃ,||<br />
					taṃ sabbaṃ khepetvā tasmiṃ yeva bhave parinibbāyati.|| ||</p>

					<p class="ctr c">&#9632;</p>

					<p class="f4">Ayaṃ kho bhikkhave viseso,||<br />
					ayaṃ adhippāyo,||<br />
					idaṃ nānā-karaṇaṃ <a id="pg268"><span class="f2 g"><b>[268]</b></span></a> sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/03_threes/an03.114.wood.pts.htm#p3">pts</a>][<a href="../../../../dhamma-vinaya/bd/an/03_threes/an03.114.olds.bd.htm#p3">olds</a>]</span> Puna ca paraṃ bhikkhave idh'ekacco puggalo sabbaso Viññāṇañ-c'āyatanaṃ samatikkamma 'N'atthi kiñci' ti Ākiñcaññ'āyatanaṃ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiṃ āpajjati.|| ||</p>

					<p class="f4">Tatra ṭhito tad adhimutto tabbahula-vihārī aparihino kālaṃ kurumāno Ākiñ caññ'āyatan'ūpagānaṃ devānaṃ saha-vyataṃ uppajjati.|| ||</p>

					<p class="ctr c">&#9632;</p>

					<p class="f4">Ākiñ caññ'āyatan'ūpagānaṃ bhikkhave devānaṃ saṭṭhiṃ kappa-sahassāni āyu-p-pamāṇaṃ.|| ||</p>

					<p class="f4">Tattha puthujjano yāvatāyukaṃ ṭhatvā yāvatakaṃ tesaṃ devānaṃ āyuppamānaṃ,||<br />
					taṃ sabbaṃ khepetvā Nirayam pi gacchati,||<br />
					tiracchāna-yonim pi gacchati,||<br />
					petti-visayam pi gacchati.|| ||</p>

					<p class="ctr c">&#9632;</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyuppamānaṃ,||<br />
					taṃ sabbaṃ khepetvā tasmiṃ yeva bhave parinibbāyati.|| ||</p>

					<p class="ctr c">&#9632;</p>

					<p class="f4">Ayaṃ ko bhikkhave viseso,||<br />
					ayaṃ adhippāyoso,||<br />
					idaṃ nānā-karanaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="f4">Ime ko bikkhave tayo puggalā santo saṃvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>