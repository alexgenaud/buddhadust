<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 69. Lust, hatred and stupidity are shown to be at the root of all deeds producing unprofitable outcomes both here and hereafter while letting go of lust, hatred and stupidity are shown to be the roots of all deeds producing profitable outcomes both here and hereafter." />
<title>AN 3.69: Akusala-Mūla Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VII. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p69">Sutta 69</a></h4>

					<h1>Akusala-Mūla Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg201"><span class="f2 g"><b>[201]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.069.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.069.than.ati.htm">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Tīṇ'imāni bhikkhave akusala-mūlāni.|| ||</p>

					<p class="f4">Katamāni tīṇi?|| ||</p>

					<p class="f4">Lobho akusala-mūlaɱ,||<br />
					doso akusala-mūlaɱ,||<br />
					moho akusala-mūlaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Yad api bhikkhave lobho,||<br />
					tad api akusalaɱ.|| ||</p>

					<p class="f4">Yad api luddho abhisankharoti,||<br />
					kāyena vācā manasā,||<br />
					tada pi akusalaɱ.|| ||</p>

					<p class="f4">Yad api luddho lobhena abhibhūto pariyādinna-citto parassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jātiyā vā||<br />
					garahāya vā||<br />
					pabbājanāya vā||<br />
					'balav'amhi balattho'||<br />
					iti pi tad api akusalaɱ.|| ||</p>

					<p class="f4">Iti'ssa'me lobhajā||<br />
					lobhanidānā||<br />
					lobha-samudayā||<br />
					lobhapaccayā||<br />
					aneke pāpakā akusalā dhammā sambhavanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Yad api bhikkhave doso,||<br />
					tad api akusalaɱ.|| ||</p>

					<p class="f4">Yad api duṭṭho abisaŋkaroti,||<br />
					kāyena vācā manasā,||<br />
					tada pi akusalaɱ.|| ||</p>

					<p class="f4">Yad api duṭṭho dosena abhibhūto pariyādinna-citto parassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jātiyā vā||<br />
					garahāya vā||<br />
					pabbājanāya vā||<br />
					'balav'amhi <a id="pg202"><span class="f2 g"><b>[202]</b></span></a> balattho'||<br />
					iti pi tad api akusalaɱ.|| ||</p>

					<p class="f4">Iti'ssa'me dosajā||<br />
					dosanidānā||<br />
					dosa-samudayā||<br />
					dosapaccayā||<br />
					aneke pāpakā akusalaɱ dhammā sambhavanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Yad api bhikkhave moho,||<br />
					tad api akusalaɱ.|| ||</p>

					<p class="f4">Yad api mūḷho abhisankhāroti||<br />
					kāyena vācā manasā||<br />
					tad api akusalaɱ.|| ||</p>

					<p class="f4">Yad api mūḷho mohena abhibhūto pariyādinna-citto parassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jātiyā vā||<br />
					garahāya vā||<br />
					pabbājanāya vā||<br />
					'balav'amhi balattho'||<br />
					iti pi tad api akusalaɱ.|| ||</p>

					<p class="f4">Iti'ssa'me mohajā||<br />
					mohanidānā||<br />
					mohasamudāya||<br />
					mohapaccāya||<br />
					aneke pāpakā akusalā dhammā sambhavanti.|| ||</p>

					<p class="f4">6. Eva-rūpo cāyaɱ bikkhave puggalo vuccati:||<br />
					'akāla-vādī' ti pi||<br />
					'abhūtavādi' ti pi||<br />
					'anattha-vādī' ti pi||<br />
					'aDhamma-vādi' ti pi||<br />
					'avinayavādi' ti pī.|| ||</p>

					<p class="f4">Kasmā cāyaɱ bhikkhave eva-rūpo puggalo vuccati:||<br />
					'akālavādi' ti pi||<br />
					'abhūta-vādī' ti pi||<br />
					'anatthavadī' ti pi||<br />
					'aeDhamma-vādi' ti pi||<br />
					'avinaya-vādī' ti pī?|| ||</p>

					<p class="f4">Tathā h'ayaɱ bhikkhave puggalo parassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jānāyā vā||<br />
					garahāya vā||<br />
					pabbājanāya vā||<br />
					'balavamhi balattho.'|| ||</p>

					<p class="f4">Iti pi bhutena kho pana vuccamāno avajānāti no paṭijānāti,||<br />
					abhūtena vuccamāno na ātappaɱ karoti,||<br />
					tassa nibbeṭhanāya:||<br />
					iti p'etaɱ atacchaɱ||<br />
					iti p'etaɱ abhūtanti.|| ||</p>

					<p class="f4">Tasmā eva-rūpo puggalo vuccati||<br />
					'akāla-vādi' ti pi abhūta-vādī ti pi||<br />
					'anattha-vādī' ti pi||<br />
					'adhamma-vādī' ti pi||<br />
					'avinaya-vādī' ti pi.|| ||</p>

					<p class="f4">8. Eva-rūpo bhikkhave puggalo lobhajehi pāpakehi akusalehi dhammehi abhibhūto pariyādinna-citto diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa ca bhedā param maraṇā duggati pāṭikaŋkhā.|| ||</p>

					<p class="f4">Eva-rūpo bhikkhave puggalo dosajeha pāpakehi akusalehi dhammehi abhibhūto pariyādinna-citto diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa ca bhedā param maraṇā duggati pāṭikaŋkhā.|| ||</p>

					<p class="f4">Eva-rūpo bhikkhave puggalo moha-jehi pāpakehi akusalehi dhammehi abhibhūto pariyādinna-citto diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa ca bhedā param maraṇā duggati pāṭikaŋkhā.|| ||</p>

					<p class="f4">9. Seyyathā pi, bhikkhave,||<br />
					sālo vā||<br />
					dhavo vā phandano vā||<br />
					tīhi māluvālatāhi uddhasto pariyonaddho anayaɱ āpajjati,||<br />
					vyāsanaɱ āpajjati,||<br />
					anaya-vyasanaɱ āpajjati.|| ||</p>

					<p class="f4">10. Evam eva kho bhikkhave puggalo lobhajehi pāpakehi akusalehi <a id="pg203"><span class="f2 g"><b>[203]</b></span></a> dhammehi abhibhūto pariyādinna-citto diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa ca bhedā param maraṇā duggati pāṭikaŋkhā.|| ||</p>

					<p class="f4">Eva-rūpo bhikkhave puggalo dosajeha pāpakehi akusalehi dhammehi abhibhūto pariyādinna-citto diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa ca bhedā param maraṇā duggati pāṭikaŋkhā.|| ||</p>

					<p class="f4">Eva-rūpo bhikkhave puggalo moha-jehi pāpakehi akusalehi dhammehi abhibhūto pariyādinna-citto diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa ca bhedā param maraṇā duggati pāṭikaŋkhā.|| ||</p>

					<p class="f4">Imāni kho, bhikkhave tīṇi akusala-mūlānī.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">11. Tin'imāni, bhikkhave kusala-mūlāni.|| ||</p>

					<p class="f4">Katamāni tīṇi?|| ||</p>

					<p class="f4">Alobho kusala-mūlaɱ,||<br />
					adoso kusala-mūlaɱ,||<br />
					amoho kusala-mūlaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Yad api bhikkhave alobho,||<br />
					tad api kusalaɱ.|| ||</p>

					<p class="f4">Yad api aluddho abhisankharoti||<br />
					kāyena, vācā, manajā,||<br />
					tad api kusaɱ.|| ||</p>

					<p class="f4">Yad api aluddho lobhena anabhibhūto apariyādinna-citto||<br />
					na parassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jāniyā vā||<br />
					garahāya vā||<br />
					pabbājanāya vā||<br />
					"balav'amhi balattho"||<br />
					iti pi tad api kusalaɱ.|| ||</p>

					<p class="f4">Iti'ssa'me alobhajā||<br />
					alobhanidānā||<br />
					alobha-samudayā||<br />
					alobhapaccayā||<br />
					aneke kusalā dhammā sambhavanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Yad api bhikkhave adoso,||<br />
					tad api kusalaɱ.|| ||</p>

					<p class="f4">Yad api aduṭdho abhisankharoti||<br />
					kāyena, vācā, manajā,||<br />
					tad api kusaɱ.|| ||</p>

					<p class="f4">Yad api aduṭṭho dosena anabhibhūto apariyādinna-citto||<br />
					na parassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jāniyā vā||<br />
					garahāya vā||<br />
					pabbājanāya vā||<br />
					"balav'amhi balattho"||<br />
					iti pi tad api kusalaɱ.|| ||</p>

					<p class="f4">Iti'ssa'me adosajā||<br />
					adosanidānā||<br />
					adosa-samudayā||<br />
					adosapaccayā||<br />
					aneke kusalā dhammā sambhavanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">14. Yad api bhikkhave amoho,||<br />
					tad api kusalaɱ.|| ||</p>

					<p class="f4">Yad api aduṭdho abhisankharoti||<br />
					kāyena, vācā, manajā,||<br />
					tad api kusaɱ.|| ||</p>

					<p class="f4">Yad api amūḷho mohena anabhibhūto apariyādinna-citto||<br />
					na parassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jāniyā vā||<br />
					garahāya vā||<br />
					pabbājanāya vā||<br />
					"balav'amhi balattho"||<br />
					iti pi tad api kusalaɱ.|| ||</p>

					<p class="f4">Iti'ssa'me amohajā||<br />
					<a id="pg204"><span class="f2 g"><b>[204]</b></span></a> amohanidānā||<br />
					amoha-samudayā||<br />
					amohapaccayā||<br />
					aneke kusalā dhammā sambhavanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">15. Eva-rūpo cāyaɱ bhikkhave pugagalo vuccati,||<br />
					'kāla-vādī' ti pi||<br />
					'bhūta-vādī' ti pi||<br />
					'attha-vādī' ti pi||<br />
					'dhamma-vādī' ti pi||<br />
					'vunaya-vādī' ti pi.|| ||</p>

					<p class="f4">Kasmā cāyaɱ bhikkhave eva-rūpo puggalo vuccati,||<br />
					'kāla-vādi' ti pi||<br />
					'bhūta-vādī' ti pi||<br />
					'attha-vādi' ti pi||<br />
					'Dhamma-vādi' ti pi||<br />
					'vinaya-vādī' ti pi?|| ||</p>

					<p class="f4">Yathā h'ayaɱ bhikkhave puggalo na pahassa asatā dukkhaɱ upadahati,||<br />
					vadhena vā||<br />
					bandhanena vā||<br />
					jāniyā vā||<br />
					garahāya vā||<br />
					pabbājanāya vā||<br />
					'balav'amhī balattho.'|| ||</p>

					<p class="f4">Iti pi bhutena kho na vuccamāno paṭijānāti no avajānāti||<br />
					abhūtena vuccamāno ātappaɱ karoti tassa nibbeṭhanāya:|| ||</p>

					<p class="f4">'Iti p'etaɱ tacchaɱ||<br />
					iti p'etaɱ bhūtan' ti.|| ||</p>

					<p class="f4">Tasmā eva-rūpo puggālo vuccati||<br />
					'kāla-vādi' ti pi||<br />
					'bhūta-vādi' ti pi||<br />
					'attha-vādi' ti pi||<br />
					'dhamma-vādi' ti pi||<br />
					'vunaya-vādi' ti pi.|| ||</p>

					<p class="f4">16. Eva-rūpassa bhikkhave puggalassa lobhajā pāpakā akusalā dhammā pahīnā ucchinna-mūlā tālavatthu-katā anabhāva-katā āyatiɱ anuppāda-dhammā diṭṭhe'va dhamme sukhaɱ viharati,||<br />
					avighātaɱ anupāyāsaɱ apariḷāhaɱ.|| ||</p>

					<p class="f4">Diṭṭh'eva dhamme parinibkhāyati.|| ||</p>

					<p class="f4">Eva-rūpassa bhikkhave puggalassa dosajā pāpakā akusalā dhammā pahīnā ucchinna-mūlā tālavatthu-katā anabhāva-katā āyatiɱ anuppāda-dhammā diṭṭhe'va dhamme sukhaɱ viharati,||<br />
					avighātaɱ anupāyāsaɱ apariḷāhaɱ.|| ||</p>

					<p class="f4">Diṭṭh'eva dhamme parinibkhāyati.|| ||</p>

					<p class="f4">Eva-rūpassa bhikkhave puggalassa mohajā pāpakā pāpakā akusalā dhammā pahīnā ucchinna-mūlā tālavatthu-katā anabhāva-katā āyatiɱ anuppāda-dhammā diṭṭhe'va dhamme sukhaɱ viharati,||<br />
					avighātaɱ anupāyāsaɱ apariḷāhaɱ.|| ||</p>

					<p class="f4">Diṭṭh'eva dhamme parinibkhāyati.|| ||</p>

					<p class="f4">17. Seyyathā pi bhikkhave sālo vā||<br />
					dhavo vā||<br />
					phandano vā,||<br />
					tīhi māluvālatāhi uddhasto pariyonaddho.|| ||</p>

					<p class="f4">Atha puriso āgaccheyya kuddālapiṭakaɱ ādāya.|| ||</p>

					<p class="f4">So taɱ māluvālataɱ mūle||<br />
					chāndeyya mūle||<br />
					chetvā paḷikhaṇeyya.|| ||</p>

					<p class="f4">Paḷikhaṇitvā mulāni uddhareyya antamaso usīranālamattāni pi.|| ||</p>

					<p class="f4">So taɱ māluvālataɱ khaṇḍākhaṇḍikaɱ chindeyya,||<br />
					khaṇḍākhaṇḍikaɱ chetvā phāloyya,||<br />
					phāletvā sakalikaɱ sakalikaɱ kareyya,||<br />
					sakalikaɱ sakalikaɱ karitvā vāt'ātape visoseyya,||<br />
					vāt'ātape visosetvā agginā daheyya,||<br />
					agginā dahitvā <a id="pg205"><span class="f2 g"><b>[205]</b></span></a> masiɱ kareyya,||<br />
					masiɱ karitvā mahāvāte vā opuṇeyya,||<br />
					nadiyā vā sīgha-sotāya pavāheyya.|| ||</p>

					<p class="f4">Evam assa tā bhikkhave māluvālatā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">18. Evam eva kho bhikkhave eva-rūpassa bhikkhave puggalassa lobhajā pāpakā akusalā dhammā pahīnā ucchinna-mūlā tālavatthu-katā anabhāva-katā āyatiɱ anuppāda-dhammā diṭṭhe'va dhamme sukhaɱ viharati,||<br />
					avighātaɱ anupāyāsaɱ apariḷāhaɱ.|| ||</p>

					<p class="f4">Diṭṭh'eva dhamme parinibkhāyati.|| ||</p>

					<p class="f4">Eva-rūpassa bhikkhave puggalassa dosajā pāpakā akusalā dhammā pahīnā ucchinna-mūlā tālavatthu-katā anabhāva-katā āyatiɱ anuppāda-dhammā diṭṭhe'va dhamme sukhaɱ viharati,||<br />
					avighātaɱ anupāyāsaɱ apariḷāhaɱ.|| ||</p>

					<p class="f4">Diṭṭh'eva dhamme parinibkhāyati.|| ||</p>

					<p class="f4">Eva-rūpassa bhikkhave puggalassa mohajā pāpakā pāpakā akusalā dhammā pahīnā ucchinna-mūlā tālavatthu-katā anabhāva-katā āyatiɱ anuppāda-dhammā diṭṭhe'va dhamme sukhaɱ viharati,||<br />
					avighātaɱ anupāyāsaɱ apariḷāhaɱ.|| ||</p>

					<p class="f4">Diṭṭh'eva dhamme parinibkhāyati.|| ||</p>

					<p class="f4">Imāni kho bhikkhave tīṇi kusala-mūlānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>