<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 127. Anuruddha has visions of women being cast into hell and he asks the Buddha to explain the reasons women are subject to such a fate." />
<title>AN 3.127: Paṭhama Anuruddha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XIII. Kusināra Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p127">Sutta 127</a></h4>

					<h1>Paṭhama Anuruddha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.127.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho āyasmā Anuruddho yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmā Anuruddho Bhagavantaɱ etad avoca:|| ||</p>

					<p class="f4">"Idāhaɱ bhante dibbena cakkhunā visuddhena atikkanta-mānusakena yebhuyyena passāmi mātu-gāmaɱ kāyassa bhedā param maranā apāyaɱ duggataɱ vinipātaɱ Nirayaɱ upapajjamānaɱ.|| ||</p>

					<p class="f4">Katihi nu ko bhante dhammehi samannāgato mātu-gāmo kāyassa bhedā param maranā apāyaɱ duggatiɱ vinipātaɱ Nirayaɱ uppajjatī" ti?|| ||</p>

					<p class="ctr c">&#9632;</p>

					<p class="f4">2. "Tīhi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi tī hi?|| ||</p>

					<p class="f4">Idha Anurāddha mātu-gāmo pubbaṇha-samayaɱ macchera-mala-pariyuṭṭhitena cetasā agāraɱ ajjhāvasati.|| ||</p>

					<p class="ctr c">&#9632;</p>

					<p class="f4">Majjhantikaɱ samayaɱ issā-pariyuṭṭhitena cetasā agāraɱ ajjhāvasati.|| ||</p>

					<p class="ctr c">&#9632;</p>

					<p class="f4">Sāyanha-samayaɱ kāma-rāga-pariyuṭṭhitena cetasā agāraɱ ajjhāvasati.|| ||</p>

					<p class="f4">Imehi kho Anuruddha tīhi dhammehi samannāgato mātu-gāmo kāyassa bhedā param maranā apāyaɱ duggatiɱ vinipātaɱ Nirayaɱ upapajjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>