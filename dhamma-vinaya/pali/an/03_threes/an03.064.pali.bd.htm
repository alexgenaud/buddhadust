<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 64. Sarabha has quit the Saṅgha believing he understands the Dhamm. He goes around boasting that it is because he understands the Dhamma that he rejects it. The bhikkhus ask the Buddha to set him straight, out of compassion, and he does so. After repeatedly giving Sarabha an opportunity to explain himself which he is unable to do, not even being able to respond at all, the Buddha departs through the air. Sarabha's friends have a great time at his expense as a result." />
<title>AN 3.64: Sarabha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					VII. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p64">Sutta 64</a></h4>

					<h1>Sarabha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg185"><span class="f2 g"><b>[185]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.064.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.064.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakume pabbate tena kho pana samayena sarabho nāma paribbājako acira-pakkanto hoti imasmā Dhamma-Vinayā.|| ||</p>

					<p class="f4">So Rājagahe parisatiṃ evaṃ vācaṃ bhāsati:|| ||</p>

					<p class="f4">"Aññāto mayā samaṇānaṃ Sakya-puttiyānaṃ dhammo.|| ||</p>

					<p class="f4">Aññāya ca panāhaṃ samaṇānaṃ saka-puttiyānaṃ dhammaṃ evāhaṃ tasmā Dhamma-Vinayā apakkanto" ti.|| ||</p>

					<p class="f4">Atha kho sambahulā bhikkhū pubbaṇha-samayaṃ nivāsetvā patta-cīvaraṃ ādāya rāhagahaṃ piṇḍāya pavisuṃsu.|| ||</p>

					<p class="f4">Assosuṃ ko te bhikkhu sarabhassa paribbājakassa Rājagahe parisatiṃ evaṃ vācaṃ bhāsa-mānassa:|| ||</p>

					<p class="f4">"Aññāto mayā samaṇanaṃ Sakya-puttiyānaṃ dhammo.|| ||</p>

					<p class="f4">Aññāya ca panāhaṃ samaṇānaṃ Sakya-puttiyānaṃ dhammaṃ evāhaṃ tasmā Dhamma-Vinayā apakkanto" ti.|| ||</p>

					<p class="f4">Atha kho te bhikkhū Rājagahe piṇḍāya caritvā pacchā-bhattaṃ piṇḍa-pāta-paṭikkantā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhu Bhagavantaṃ etad avocuṃ:|| ||</p>

					<p class="f4">Sahabho nāma bhante paribbājako acira-pakkanto imasmā Dhamma-Vinayā.|| ||</p>

					<p class="f4">So Rājagahe parisatiṃ evaṃ vācaṃ bhāsati.|| ||</p>

					<p class="f4">"Aññāto mayā samaṇānaṃ Sakya-puttiyānaṃ dhammo.|| ||</p>

					<p class="f4">Aññāya ca panāhaṃ samaṇānaṃ Sakya-puttiyānaṃ dhammaṃ evāhaṃ tasmā Dhamma-Vinayā apakkantoti.|| ||</p>

					<p class="f4">Sādhu bhante Bhagavā yena sappīnikātīraṃ yena paribbājakārāmo,||<br />
					yena sarabho paribbājako, ten'upasaṅkamatu anukampaṃ upādāyāti.|| ||</p>

					<p class="f4">Adhivāsesi Bhagavā tuṇhi-bhāvena.|| ||</p>

					<p class="f4">Atha kho Bhagavā sāyaṇha-samayaṃ patisallānā vuṭṭhito yena sappinikātīraja yena paribbājakārāmo yena sarabo paribbājako ten'upasaṅkami,||<br />
					upasaṅkamitvā paññātte āsane <a id="pg186"><span class="f2 g"><b>[186]</b></span></a> nisīdi.|| ||</p>

					<p class="f4">Nisajja kho Bhagavā Sahabhaṃ paribbājakaṃ etad avoca:|| ||</p>

					<p class="f4">"Saccaṃ kira tvaṃ sarabha evaṃ vadesi:|| ||</p>

					<p class="f4">"Aññato mayā samaṇānaṃ Sakya-puttiyānaṃ dhammo.|| ||</p>

					<p class="f4">Aññāya ca panāhaṃ samaṇānaṃ Sakya-puttiyānaṃ dhammaṃ evāhaṃ tasmā Dhamma-Vinayā apakkanto" ti?|| ||</p>

					<p class="f4">Evaṃ vutteSahabho paribbājako tuṇhī ahosi.|| ||</p>

					<p class="f4">Dutiyam pi kho Bhagavā Sahabhaṃ paribbājakaṃ etad avoca:|| ||</p>

					<p class="f4">"Vadehi Sahabha!|| ||</p>

					<p class="f4">Kinti te aññato samaṇānaṃ Sakya-puttiyānaṃ dhammo;||<br />
					Sace te aparipūraṃ bhavissati,||<br />
					ahaṃ paripūressāmi,||<br />
					sace pana te paripūraṃ bhavissati.|| ||</p>

					<p class="f4">Ahaṃ anumodissāmī" ti.|| ||</p>

					<p class="f4">Dutiyam pi kho Sahabho paribbājako tuṇhī ahosi.|| ||</p>

					<p class="f4">Tatiyam pi kho Bhagavā Sahabhaṃ paribbājakaṃ etad avoca:|| ||</p>

					<p class="f4">"Vadehi Sahabha!|| ||</p>

					<p class="f4">Kinti te aññato samaṇānaṃ Sakya-puttiyānaṃ dhammo;||<br />
					Sace te aparipūraṃ bhavissati,||<br />
					ahaṃ paripūressāmi,||<br />
					sace pana te paripūraṃ bhavissati.|| ||</p>

					<p class="f4">Ahaṃ anumodissāmī" ti.|| ||</p>

					<p class="f4">Tatiyam pi kho Sahabho paribbājako tuṇhī ahosi.|| ||</p>

					<p class="f4">Atha kho te paribbājakā sarabhaṃ paribbājakaṃ etad avocuṃ:|| ||</p>

					<p class="f4">"Yad eva kho tvaṃ āvuso Sahabha,||<br />
					samaṇaṃ Gotamaṃ yāveyyāsi.|| ||</p>

					<p class="f4">Tad eva te Samaṇo Gotamo pavāreti.|| ||</p>

					<p class="f4">Vadeh'āvuso Sahabha,||<br />
					kinti te aññāto samaṇānaṃ Sakya-puttiyānaṃ dhammo,||<br />
					sace te aparipūraṃ bhavissati.|| ||</p>

					<p class="f4">Samaṇo Gotamo paripūressatī.|| ||</p>

					<p class="f4">Sace pana te paripūraṃ bhavissati.|| ||</p>

					<p class="f4">Samaṇo Gotamo paripūressati.|| ||</p>

					<p class="f4">Sace pana te paripūraṃ bhavissati.|| ||</p>

					<p class="f4">Samaṇo Gotamo anumodissatī" ti.|| ||</p>

					<p class="f4">Evaṃ vutte Sahabho paribbājako tuṇhī-bhūto maṅku-bhūto patta-k-khandho adho-mukho pajjhāyanto appaṭibhāno nisīdu.|| ||</p>

					<p class="f4">Atha kho Bhagavā Sahabhaṃ paribbājakaṃ tuṇhī-bhūtaṃ maṅku-bhūtaṃ patta-k-khandhaṃ adho-mukhaṃ pajjhāyan taṃ appaṭibhānaṃ viditvā te paribbājake etad avoca:|| ||</p>

					<p class="f4">"Yo kho maṃ paribbājakā evaṃ vadeyya.|| ||</p>

					<p class="f4">Sammā Sambuddhassa te paṭijānato ime dhammā anabhi-sambuddhāti,||<br />
					tam ahaṃ tattha sādhukaṃ samanuyuñjeyyaṃ,||<br />
					samanugāheyyaṃ,||<br />
					samanubhāseyyaṃ.|| ||</p>

					<p class="f4"><a id="pg187"><span class="f2 g"><b>[187]</b></span></a> So vata mayā sādhukaṃ samanuyuñjiyemāno samanugāhiyamāno||<br />
					samanubhāsiyamāno||<br />
					aṭṭhāname taṃ anavakāso,||<br />
					yaṃ so tuṇṇaṃ ṭhānānaṃ nāññataraṃ ṭhānaṃ niga-c-cheyya aññena vā aññaṃ paṭicarissati,||<br />
					bahiddhā kathaṃ apanāmessati,||<br />
					kopañ ca||<br />
					dosañ ca||<br />
					a-p-paccayañ ca pātu-karissati.|| ||</p>

					<p class="f4">Tuṇahībhūto vā maṅku-bhūto patta-k-khandho adho-mukho pajjhāyanto appaṭibhāno nisīdissatī.|| ||</p>

					<p class="f4">Seyyathā pi Sahabho paribbājako.|| ||</p>

					<p class="f4">Yo kho maṃ paribbājakā evaṃ vadeyya:|| ||</p>

					<p class="f4">Khīṇ'āsavassa te paṭijānato ime āsavā apari-k-khīṇāti,||<br />
					tam ahaṃ tattha sādhukaṃ samanuyuñjeyyaṃ||<br />
					samanugāheyyaṃ||<br />
					samanubhāseyyaṃ.|| ||</p>

					<p class="f4">So vata mayā sādhukaṃ samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					aṭṭhāname taṃ anavakāso yaṃ so tiṇṇaṃ ṭhānānaṃ nāññataraṃ ṭhānaṃ niga-c-cheyya, aññena vā aññaṃ paṭivarissati,||<br />
					bahiddhā kathaṃ apanāmessati,||<br />
					kopañ ca||<br />
					dosañ ca||<br />
					a-p-paccayañ ca pātu-karissati.|| ||</p>

					<p class="f4">Tuṇhībhūto vā maṅku-bhūto patta-k-khandho adho-mukho pajjhāyanto appaṭibhāno nisīdissati,||<br />
					seyyathā pi Sahabho paribbājako.|| ||</p>

					<p class="f4">Yo kho maṃ paribbājakā evaṃ vadeyya:|| ||</p>

					<p class="f4">Yassa kho pana te atthāya dhammo desito,||<br />
					so na niyyāti takkarassa sammā dukkha-k-khayāyā ti.|| ||</p>

					<p class="f4">Taṃ ahaṃ tattha sādhukaṃ samuyuṅkyyeṃ,||<br />
					samanugāheyyaṃ,||<br />
					samanubhāseyyaṃ.|| ||</p>

					<p class="f4">So vata mayā sādhukaṃ samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					aṭṭhāname taṃ anavakāso yaṃ so tiṇṇaṃ ṭhānānaṃ nāññataraṃ ṭhānaṃ niga-c-cheyya,||<br />
					aññena vā aññaṃ paṭivarissati,||<br />
					bahiddhā kathaṃ apanāmessati,||<br />
					kopañ ca||<br />
					dosañ ca||<br />
					a-p-paccayañ ca pātu-karissati.|| ||</p>

					<p class="f4">Tuṇhībhūto vā maṅku-bhūto patta-k-khandho adho-mukho pajjhāyanto appaṭibhāno nisīdissati,||<br />
					seyyathā pi Sahabho paribbājako.|| ||</p>

					<p class="f4">Atha kho Bhagavā sappinikātīre paribbājakārāme ti-k-khattuṃ sīha-nādaṃ nadītvā vehāsaṃ pakkāmi.|| ||</p>

					<p class="f4">Atha kho te paribbājakā acira-pakkantassa Bhagavato Sahabhaṃ paribbājakaṃ samantato vācāsattitodakena sañjambhariṃ akaṃsu:|| ||</p>

					<p class="f4">Seyyathā pi āvuso Sahabha brahāraññe jarasigālo sīha-nādaṃ nadissāmī ti segālakaṃ yeva nadati,||<br />
					bheraṇḍakaṃ yeva nadati.|| ||</p>

					<p class="f4">Evam eva kho tvaṃ āvuso Sahabha aññatr'eva samaṇena Gotamena sīha-nādaṃ <a id="pg188"><span class="f2 g"><b>[188]</b></span></a> nadissāmī ti segālakaṃ yeva nadasi,||<br />
					bheranḍakaṃ yeva nadasi.|| ||</p>

					<p class="f4">Seyyathā pi āvuso Sahabha ambakamaddarī phussakaravitaṃ ravissāmī ti ambakamaddariravitaṃ yeva ravati.|| ||</p>

					<p class="f4">Evam eva kho tvaṃ āvuso Sahabha aññatr'eva samaṇena Gotamena phussakaravitaṃ ravissāmī ti ambakamaddariravitaṃ yeva ravasi.|| ||</p>

					<p class="f4">Seyyathā pi āvuso Sahabha usabho suññāya gosālāya gambhīraṃ naditabbaṃ maññati.|| ||</p>

					<p class="f4">Evam eva kho tvaṃ āvuso Sahabha aññatr'eva samaṇena Gotamena gambhīraṃ naditabbaṃ maññasī ti.|| ||</p>

					<p class="f4">Atha kho te paribbājakā Sahabhaṃ paribbājakaṃ samantato vācāsattitodakenasañjamhariṃ akaṃsū" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>