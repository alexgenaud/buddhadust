<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 64. Sarabha has quit the Sangha believing he understands the Dhamm. He goes around boasting that it is because he understands the Dhamma that he rejects it. The bhikkhus ask the Buddha to set him straight, out of compassion, and he does so. After repeatedly giving Sarabha an opportunity to explain himself which he is unable to do, not even being able to respond at all, the Buddha departs through the air. Sarabha's friends have a great time at his expense as a result." />
<title>AN 3.64: Sarabha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VII. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p64">Sutta 64</a></h4>

					<h1>Sarabha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg185"><span class="f2 g"><b>[185]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.064.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.064.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakume pabbate tena kho pana samayena sarabho nāma paribbājako acira-pakkanto hoti imasmā Dhamma-Vinayā.|| ||</p>

					<p class="f4">So Rājagahe parisatiɱ evaɱ vācaɱ bhāsati:|| ||</p>

					<p class="f4">"Aññāto mayā samaṇānaɱ Sakya-puttiyānaɱ dhammo.|| ||</p>

					<p class="f4">Aññāya ca pan'āhaɱ samaṇānaɱ saka-puttiyānaɱ dhammaɱ evāhaɱ tasmā Dhamma-Vinayā apakkanto" ti.|| ||</p>

					<p class="f4">Atha kho sambahulā bhikkhū pubbaṇha-samayaɱ nivāsetvā patta-cīvaraɱ ādāya rāhagahaɱ piṇḍāya pavisuɱsu.|| ||</p>

					<p class="f4">Assosuɱ ko te bhikkhu sarabhassa paribbājakassa Rājagahe parisatiɱ evaɱ vācaɱ bhāsa-mānassa:|| ||</p>

					<p class="f4">"Aññāto mayā samaṇanaɱ Sakya-puttiyānaɱ dhammo.|| ||</p>

					<p class="f4">Aññāya ca pan'āhaɱ samaṇānaɱ Sakya-puttiyānaɱ dhammaɱ evāhaɱ tasmā Dhamma-Vinayā apakkanto" ti.|| ||</p>

					<p class="f4">Atha kho te bhikkhū Rājagahe piṇḍāya caritvā pacchā-bhattaɱ piṇḍa-pāta-paṭikkantā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhu Bhagavantaɱ etad avocuɱ:|| ||</p>

					<p class="f4">Sahabho nāma bhante paribbājako acira-pakkanto imasmā Dhamma-Vinayā.|| ||</p>

					<p class="f4">So Rājagahe parisatiɱ evaɱ vācaɱ bhāsati.|| ||</p>

					<p class="f4">"Aññāto mayā samaṇānaɱ Sakya-puttiyānaɱ dhammo.|| ||</p>

					<p class="f4">Aññāya ca pan'āhaɱ samaṇānaɱ Sakya-puttiyānaɱ dhammaɱ evāhaɱ tasmā Dhamma-Vinayā apakkantoti.|| ||</p>

					<p class="f4">Sādhu bhante Bhagavā yena sappīnikātīraɱ yena paribbājakārāmo,||<br />
					yena sarabho paribbājako, ten'upasankamatu anukampaɱ upādāyāti.|| ||</p>

					<p class="f4">Adhivāsesi Bhagavā tuṇhi-bhāvena.|| ||</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito yena sappinikātīraja yena paribbājakārāmo yena sarabo paribbājako ten'upasankami,||<br />
					upasankamitvā paññātte āsane <a id="pg186"><span class="f2 g"><b>[186]</b></span></a> nisīdi.|| ||</p>

					<p class="f4">Nisajja kho Bhagavā Sahabhaɱ paribbājakaɱ etad avoca:|| ||</p>

					<p class="f4">"Saccaɱ kira tvaɱ sarabha evaɱ vadesi:|| ||</p>

					<p class="f4">"Aññato mayā samaṇānaɱ Sakya-puttiyānaɱ dhammo.|| ||</p>

					<p class="f4">Aññāya ca pan'āhaɱ samaṇānaɱ Sakya-puttiyānaɱ dhammaɱ evāhaɱ tasmā Dhamma-Vinayā apakkanto" ti?|| ||</p>

					<p class="f4">Evaɱ vutteSahabho paribbājako tuṇhī ahosi.|| ||</p>

					<p class="f4">Dutiyam pi kho Bhagavā Sahabhaɱ paribbājakaɱ etad avoca:|| ||</p>

					<p class="f4">"Vadehi Sahabha!|| ||</p>

					<p class="f4">Kinti te aññato samaṇānaɱ Sakya-puttiyānaɱ dhammo;||<br />
					Sace te aparipūraɱ bhavissati,||<br />
					ahaɱ paripūressāmi,||<br />
					sace pana te paripūraɱ bhavissati.|| ||</p>

					<p class="f4">Ahaɱ anumodissāmī" ti.|| ||</p>

					<p class="f4">Dutiyam pi kho Sahabho paribbājako tuṇhī ahosi.|| ||</p>

					<p class="f4">Tatiyam pi kho Bhagavā Sahabhaɱ paribbājakaɱ etad avoca:|| ||</p>

					<p class="f4">"Vadehi Sahabha!|| ||</p>

					<p class="f4">Kinti te aññato samaṇānaɱ Sakya-puttiyānaɱ dhammo;||<br />
					Sace te aparipūraɱ bhavissati,||<br />
					ahaɱ paripūressāmi,||<br />
					sace pana te paripūraɱ bhavissati.|| ||</p>

					<p class="f4">Ahaɱ anumodissāmī" ti.|| ||</p>

					<p class="f4">Tatiyam pi kho Sahabho paribbājako tuṇhī ahosi.|| ||</p>

					<p class="f4">Atha kho te paribbājakā sarabhaɱ paribbājakaɱ etad avocuɱ:|| ||</p>

					<p class="f4">"Yad eva kho tvaɱ āvuso Sahabha,||<br />
					samaṇaɱ Gotamaɱ yāveyyāsi.|| ||</p>

					<p class="f4">Tad eva te Samaṇo Gotamo pavāreti.|| ||</p>

					<p class="f4">Vadehāvuso Sahabha,||<br />
					kinti te aññāto samaṇānaɱ Sakya-puttiyānaɱ dhammo,||<br />
					sace te aparipūraɱ bhavissati.|| ||</p>

					<p class="f4">Samaṇo Gotamo paripūressatī.|| ||</p>

					<p class="f4">Sace pana te paripūraɱ bhavissati.|| ||</p>

					<p class="f4">Samaṇo Gotamo paripūressati.|| ||</p>

					<p class="f4">Sace pana te paripūraɱ bhavissati.|| ||</p>

					<p class="f4">Samaṇo Gotamo anumodissatī" ti.|| ||</p>

					<p class="f4">Evaɱ vutte Sahabho paribbājako tuṇhī-bhūto maŋku-bhūto patta-k-khandho adho-mukho pajjhāyanto appaṭibhāno nisīdu.|| ||</p>

					<p class="f4">Atha kho Bhagavā Sahabhaɱ paribbājakaɱ tuṇhī-bhūtaɱ maŋku-bhūtaɱ patta-k-khandhaɱ adho-mukhaɱ pajjhāyan taɱ appaṭibhānaɱ viditvā te paribbājake etad avoca:|| ||</p>

					<p class="f4">"Yo kho maɱ paribbājakā evaɱ vadeyya.|| ||</p>

					<p class="f4">Sammā-Sam-Buddhassa te paṭijānato ime dhammā anabhi-sambuddhāti,||<br />
					tam ahaɱ tattha sādhukaɱ sam'anuyuñjeyyaɱ,||<br />
					samanugāheyyaɱ,||<br />
					sam'anubhāseyyaɱ.|| ||</p>

					<p class="f4"><a id="pg187"><span class="f2 g"><b>[187]</b></span></a> So vata mayā sādhukaɱ sam'anuyuñjiyemāno samanugāhiyamāno||<br />
					sam'anubhāsiyamāno||<br />
					aṭṭhāname taɱ anavakāso,||<br />
					yaɱ so tuṇṇaɱ ṭhānānaɱ nāññataraɱ ṭhānaɱ niga-c-cheyya aññena vā aññaɱ paṭicarissati,||<br />
					bahiddhā kathaɱ apanāmessati,||<br />
					kopañ ca||<br />
					dosañ ca||<br />
					a-p-paccayañ ca pātu-karissati.|| ||</p>

					<p class="f4">Tuṇahībhūto vā maŋku-bhūto patta-k-khandho adho-mukho pajjhāyanto appaṭibhāno nisīdissatī.|| ||</p>

					<p class="f4">Seyyathā pi Sahabho paribbājako.|| ||</p>

					<p class="f4">Yo kho maɱ paribbājakā evaɱ vadeyya:|| ||</p>

					<p class="f4">Khīṇ'āsavassa te paṭijānato ime āsavā aparikkhīṇāti,||<br />
					tam ahaɱ tattha sādhukaɱ sam'anuyuñjeyyaɱ||<br />
					samanugāheyyaɱ||<br />
					sam'anubhāseyyaɱ.|| ||</p>

					<p class="f4">So vata mayā sādhukaɱ sam'anuyuñjiyamāno||<br />
					samanugāhiyamāno||<br />
					sam'anubhāsiyamāno||<br />
					aṭṭhāname taɱ anavakāso yaɱ so tiṇṇaɱ ṭhānānaɱ nāññataraɱ ṭhānaɱ niga-c-cheyya, aññena vā aññaɱ paṭivarissati,||<br />
					bahiddhā kathaɱ apanāmessati,||<br />
					kopañ ca||<br />
					dosañ ca||<br />
					a-p-paccayañ ca pātu-karissati.|| ||</p>

					<p class="f4">Tuṇhībhūto vā maŋku-bhūto patta-k-khandho adho-mukho pajjhāyanto appaṭibhāno nisīdissati,||<br />
					seyyathā pi Sahabho paribbājako.|| ||</p>

					<p class="f4">Yo kho maɱ paribbājakā evaɱ vadeyya:|| ||</p>

					<p class="f4">Yassa kho pana te atthāya dhammo desito,||<br />
					so na niyyāti takkarassa sammā dukkha-k-khayāyā ti.|| ||</p>

					<p class="f4">Taɱ ahaɱ tattha sādhukaɱ samuyuñkyyeɱ,||<br />
					samanugāheyyaɱ,||<br />
					sam'anubhāseyyaɱ.|| ||</p>

					<p class="f4">So vata mayā sādhukaɱ sam'anuyuñjiyamāno||<br />
					samanugāhiyamāno||<br />
					sam'anubhāsiyamāno||<br />
					aṭṭhāname taɱ anavakāso yaɱ so tiṇṇaɱ ṭhānānaɱ nāññataraɱ ṭhānaɱ niga-c-cheyya,||<br />
					aññena vā aññaɱ paṭivarissati,||<br />
					bahiddhā kathaɱ apanāmessati,||<br />
					kopañ ca||<br />
					dosañ ca||<br />
					a-p-paccayañ ca pātu-karissati.|| ||</p>

					<p class="f4">Tuṇhībhūto vā maŋku-bhūto patta-k-khandho adho-mukho pajjhāyanto appaṭibhāno nisīdissati,||<br />
					seyyathā pi Sahabho paribbājako.|| ||</p>

					<p class="f4">Atha kho Bhagavā sappinikātīre paribbājakārāme ti-k-khattuɱ sīha-nādaɱ nadītvā vehāsaɱ pakkāmi.|| ||</p>

					<p class="f4">Atha kho te paribbājakā acira-pakkantassa Bhagavato Sahabhaɱ paribbājakaɱ samantato vācāsattitodakena sañjambhariɱ akaɱsu:|| ||</p>

					<p class="f4">Seyyathā pi āvuso Sahabha brahāraññe jarasigālo sīha-nādaɱ nadissāmī ti segālakaɱ yeva nadati,||<br />
					bheraṇḍakaɱ yeva nadati.|| ||</p>

					<p class="f4">Evam eva kho tvaɱ āvuso Sahabha aññatr'eva samaṇena Gotamena sīha-nādaɱ <a id="pg188"><span class="f2 g"><b>[188]</b></span></a> nadissāmī ti segālakaɱ yeva nadasi,||<br />
					bheranḍakaɱ yeva nadasi.|| ||</p>

					<p class="f4">Seyyathā pi āvuso Sahabha ambakamaddarī phussakaravitaɱ ravissāmī ti ambakamaddariravitaɱ yeva ravati.|| ||</p>

					<p class="f4">Evam eva kho tvaɱ āvuso Sahabha aññatr'eva samaṇena Gotamena phussakaravitaɱ ravissāmī ti ambakamaddariravitaɱ yeva ravasi.|| ||</p>

					<p class="f4">Seyyathā pi āvuso Sahabha usabho suññāya gosālāya gambhīraɱ naditabbaɱ maññati.|| ||</p>

					<p class="f4">Evam eva kho tvaɱ āvuso Sahabha aññatr'eva samaṇena Gotamena gambhīraɱ naditabbaɱ maññasī ti.|| ||</p>

					<p class="f4">Atha kho te paribbājakā Sahabhaɱ paribbājakaɱ samantato vācāsattitodakenasañjamhariɱ akaɱsū" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>