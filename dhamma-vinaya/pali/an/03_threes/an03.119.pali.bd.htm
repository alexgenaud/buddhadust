<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 119. The Buddha describes purity of body, speech and mind." />
<title>AN 3.119: Dutiya Soceyya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XII. Āpāyika Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p119">Sutta 119</a></h4>

					<h1>Dutiya Soceyya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg272"><span class="f2 g"><b>[272]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.119.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.119.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīn'imāni bhikkhave soceyyāni.|| ||</p>

					<p class="f4">Katamāni tīṇi?|| ||</p>

					<p class="f4">Kāya-soceyyaṃ,||<br />
					vacī-soceyyaṃ.||<br />
					mano-soceyyaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamañ ca bhikkhave kāya-soceyyaṃ?|| ||</p>

					<p class="f4">Idha, bhikkhave, bhikkhu pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti.|| ||</p>

					<p class="f4">Ida vuccati bhikkhave kāya-soceyyaṃ.|| ||</p>

					<p class="ctr c">&#9632;</p>

					<p class="f4">3. Katamañ ca bhikkhave vaca-soceyyaṃ?|| ||</p>

					<p class="f4">Idha, bhikkhave, bhikkhū musā-vādā paṭivirato hoti,||<br />
					pisuṇāvācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭvirato hoti.|| ||</p>

					<p class="f4">Idaṃ vuccati bhikkhave vaci-soceyyaṃ.|| ||</p>

					<p class="ctr c">&#9632;</p>

					<p class="f4">4. Katamañ ca bhikkhave mano-soceyyaṃ?|| ||</p>

					<p class="f4">Idha bhikkhave bhikkhū santaṃ vā ajjhattaṃ kāma-c-chandaṃ:|| ||</p>

					<p class="f4">'Atthi me ajjhattaṃ kāma-c-chando' ti pajānāti.|| ||</p>

					<p class="f4">Asantaṃ vā ajjhattaṃ kāma-c-chandaṃ:|| ||</p>

					<p class="f4">'N'atthi me ajjhattaṃ kāma-c-chando' ti pajānāti.|| ||</p>

					<p class="f4">Yathā ca anuppannassa kāma-c-chandassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa kāma-c-chandassa pahāṇaṃ hoti||<br />
					tañ ca pajānāti.|| ||</p>

					<p class="f4">Yathā ca pahīṇassa kāma-c-chandassa āyatiṃ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">5. Santaṃ vā ajjhattaṃ vyāpādaṃ:|| ||</p>

					<p class="f4">'Atthi me ajjhattaṃ vyāpādo' ti pajānāti.|| ||</p>

					<p class="f4">Asantaṃvā ajjhattaṃ vyāpādaṃ:|| ||</p>

					<p class="f4">'N'atthi me ajjhattaṃ vyāpādo' ti pajānāti.|| ||</p>

					<p class="f4">Yathā ca anuppannassa vyāpādassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa vyāpādassa pahāṇaṃ hoti,||<br />
					tañ ca pajānāti.|| ||</p>

					<p class="f4">Yathā ca pahīṇassa vyāpādassa āyatiṃ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">6. Santaṃ vā ajjhattaṃ thīna-muddhaṃ:|| ||</p>

					<p class="f4">'Atthi me ajjhattaṃ thīna-middhan' ti pajānāti.|| ||</p>

					<p class="f4">Asantaṃ vāajjhattaṃ thīna-middhaṃ:|| ||</p>

					<p class="f4">'N'atthi me ajjhattaṃ thīna-middhan' ti pajānāti.|| ||</p>

					<p class="f4">Yathā ca anuppannassa thīna-middhassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa thīna-middhassa pahāṇaṃ hoti,||<br />
					tañ ca pajānāti.|| ||</p>

					<p class="f4">Yathā ca pahīṇassa thīna-middhassa āyatiṃ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">7. Santaṃ vā ajjhattaṃ uddhacca-kukkuccaṃ:|| ||</p>

					<p class="f4">'Atthi me ajjhattaṃ uddhacca-kukkuccan' ti pajānāti.|| ||</p>

					<p class="f4">Asantaṃ vā <a id="pg273"><span class="f2 g"><b>[273]</b></span></a> ajjhattaṃ uddhacca-kukkuccaṃ:|| ||</p>

					<p class="f4">'N'atthi me ajjhattaṃ uddhacca-kukkuccan' ti pajānāti.|| ||</p>

					<p class="f4">Yathā ca anuppannassa uddhacca-kukkuccassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa uddhacca-kukkuccassa pahāṇaṃ hoti,||<br />
					tañ ca pajānāti.|| ||</p>

					<p class="f4">Yathā ca pahīṇassa uddhacca-kukkuccassa āyatiṃ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">8. Santaṃ vā ajjhattaṃ vici-kicchaṃ:|| ||</p>

					<p class="f4">'Atthi me ajjhattaṃ vicikicchā' ti pajānāti.|| ||</p>

					<p class="f4">Asantaṃ vāajjhattaṃ vici-kicchaṃ:|| ||</p>

					<p class="f4">'N'atthi me ajjhattaṃ vicikicchā' ti pajānāti.|| ||</p>

					<p class="f4">Yathā ca anuppannāya-vicikicchāya uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannāya vicikicchāya pahāṇaṃ hoti,||<br />
					tañ ca pajānāti.|| ||</p>

					<p class="f4">Yathā ca pahīṇāya vicikicchāya āyatiṃ anuppādo hoti,||<br />
					tañ ca pajānāti.|| ||</p>

					<p class="f4">Idaṃ vuccati bhikkhave mano-soceyyaṃ.|| ||</p>

					<p class="f4">Imāni ko bikkhave tīṇi soceyyānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Kāya-suciṃ ceto-suciṃ anāsavaṃ||<br />
							Suciṃ soceyya-sampannaṃ āhu ninhātapāpakan|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>