<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 119. The Buddha describes purity of body, speech and mind." />
<title>AN 3.119: Dutiya Soceyya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XII. Āpāyika Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p119">Sutta 119</a></h4>

					<h1>Dutiya Soceyya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg272"><span class="f2 g"><b>[272]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.119.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīn'imāni bhikkhave soceyyāni.|| ||</p>

					<p class="f4">Katamāni tīṇi?|| ||</p>

					<p class="f4">Kāya-soceyyaɱ,||<br />
					vacī-soceyyaɱ.||<br />
					mano-soceyyaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamañ ca bhikkhave kāya-soceyyaɱ?|| ||</p>

					<p class="f4">Idha, bhikkhave, bhikkhu pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti.|| ||</p>

					<p class="f4">Ida vuccati bhikkhave kāya-soceyyaɱ.|| ||</p>

					<p class="ctr c">&#9632;</p>

					<p class="f4">3. Katamañ ca bhikkhave vaca-soceyyaɱ?|| ||</p>

					<p class="f4">Idha, bhikkhave, bhikkhū musā-vādā paṭivirato hoti,||<br />
					pisuṇā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭvirato hoti.|| ||</p>

					<p class="f4">Idaɱ vuccati bhikkhave vaci-soceyyaɱ.|| ||</p>

					<p class="ctr c">&#9632;</p>

					<p class="f4">4. Katamañ ca bhikkhave mano-soceyyaɱ?|| ||</p>

					<p class="f4">Idha bhikkhave bhikkhū santaɱ vā ajjhattaɱ kāma-c-chandaɱ:|| ||</p>

					<p class="f4">'Atthi me ajjhattaɱ kāma-c-chando' ti pajānāti.|| ||</p>

					<p class="f4">Asantaɱ vā ajjhattaɱ kāma-c-chandaɱ:|| ||</p>

					<p class="f4">'N'atthi me ajjhattaɱ kāma-c-chando' ti pajānāti.|| ||</p>

					<p class="f4">Yathā ca anuppannassa kāma-c-chandassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa kāma-c-chandassa pahāṇaɱ hoti||<br />
					tañ ca pajānāti.|| ||</p>

					<p class="f4">Yathā ca pahīṇassa kāma-c-chandassa āyatiɱ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">5. Santaɱ vā ajjhattaɱ vyāpādaɱ:|| ||</p>

					<p class="f4">'Atthi me ajjhattaɱ vyāpādo' ti pajānāti.|| ||</p>

					<p class="f4">Asantaɱvā ajjhattaɱ vyāpādaɱ:|| ||</p>

					<p class="f4">'N'atthi me ajjhattaɱ vyāpādo' ti pajānāti.|| ||</p>

					<p class="f4">Yathā ca anuppannassa vyāpādassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa vyāpādassa pahāṇaɱ hoti,||<br />
					tañ ca pajānāti.|| ||</p>

					<p class="f4">Yathā ca pahīṇassa vyāpādassa āyatiɱ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">6. Santaɱ vā ajjhattaɱ thīna-muddhaɱ:|| ||</p>

					<p class="f4">'Atthi me ajjhattaɱ thīna-middhan' ti pajānāti.|| ||</p>

					<p class="f4">Asantaɱ vāajjhattaɱ thīna-middhaɱ:|| ||</p>

					<p class="f4">'N'atthi me ajjhattaɱ thīna-middhan' ti pajānāti.|| ||</p>

					<p class="f4">Yathā ca anuppannassa thīna-middhassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa thīna-middhassa pahāṇaɱ hoti,||<br />
					tañ ca pajānāti.|| ||</p>

					<p class="f4">Yathā ca pahīṇassa thīna-middhassa āyatiɱ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">7. Santaɱ vā ajjhattaɱ uddhacca-kukkuccaɱ:|| ||</p>

					<p class="f4">'Atthi me ajjhattaɱ uddhacca-kukkuccan' ti pajānāti.|| ||</p>

					<p class="f4">Asantaɱ vā <a id="pg273"><span class="f2 g"><b>[273]</b></span></a> ajjhattaɱ uddhacca-kukkuccaɱ:|| ||</p>

					<p class="f4">'N'atthi me ajjhattaɱ uddhacca-kukkuccan' ti pajānāti.|| ||</p>

					<p class="f4">Yathā ca anuppannassa uddhacca-kukkuccassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa uddhacca-kukkuccassa pahāṇaɱ hoti,||<br />
					tañ ca pajānāti.|| ||</p>

					<p class="f4">Yathā ca pahīṇassa uddhacca-kukkuccassa āyatiɱ anuppādo hoti,||<br />
					tañ ca pajānāti.|| ||</p>

					<p class="ctr c">-&#9702;-</p>

					<p class="f4">8. Santaɱ vā ajjhattaɱ vici-kicchaɱ:|| ||</p>

					<p class="f4">'Atthi me ajjhattaɱ vicikicchā' ti pajānāti.|| ||</p>

					<p class="f4">Asantaɱ vāajjhattaɱ vici-kicchaɱ:|| ||</p>

					<p class="f4">'N'atthi me ajjhattaɱ vicikicchā' ti pajānāti.|| ||</p>

					<p class="f4">Yathā ca anuppannāya-vicikicchāya uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannāya vicikicchāya pahāṇaɱ hoti,||<br />
					tañ ca pajānāti.|| ||</p>

					<p class="f4">Yathā ca pahīṇāya vicikicchāya āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Idaɱ vuccati bhikkhave mano-soceyyaɱ.|| ||</p>

					<p class="f4">Imāni ko bikkhave tīṇi soceyyānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Kāya-suciɱ ceto-suciɱ anāsavaɱ||<br />
							Suciɱ soceyya-sampannaɱ āhu ninhātapāpakan|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>