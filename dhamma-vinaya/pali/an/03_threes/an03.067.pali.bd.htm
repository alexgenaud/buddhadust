<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 67. A discourse on the propper subjects of and manner of conducting discourse." />
<title>AN 3.67: Kathā-Vatthu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					VII. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p67">Sutta 67</a></h4>

					<h1>Kathā-Vatthu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg197"><span class="f2 g"><b>[197]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.067.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.067.than.ati.htm#p1">than</a>][<a href="../../../../dhamma-vinaya/bd/an/03_threes/an03.067.olds.bd.htm#p1">olds</a>]</span> "Tīṇ'īmāni bhikkhave kathā-vatthuni.</p>

					<p class="f4">Katamāni tīni?|| ||</p>

					<p class="f4">Atītaɱ vā bhikkhave addhānaɱ āhabbha kathaɱ katheyya||<br />
					— 'evaɱ ahosi atītam addhānan' ti,||<br />
					anāgataɱ vā bikkhave addhānaɱ ārabbha kathaɱ katheyya||<br />
					— 'evaɱ bhavissati anāgatam addhānan' ti,||<br />
					etarahi vā bhikkhave pacc'uppannaɱ ārabbha kathaɱ katheyya||<br />
					— 'evaɱ etarahi pacc'uppannan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/03_threes/an03.067.wood.pts.htm#p2">pts</a>][<a href="../../../../dhamma-vinaya/ati/an/03_threes/an03.067.than.ati.htm#p2">than</a>][<a href="../../../../dhamma-vinaya/bd/an/03_threes/an03.067.olds.bd.htm#p2">olds</a>]</span> Kathā-sampayogena bhikkhave puggalo veditabbo,||<br />
					yadi vā kaccho yadi vā akacchoti.|| ||</p>

					<p class="f4">Sac'āyaɱ bhikkhave puggalo pañhaɱ puṭṭho samāno<br />
					ekaɱsa-vyākaraṇīyaɱ pañhaɱ na ekaɱ-sena-vyākaroti,<br />
					vibhajja-vyākaraṇīyaɱ pañhaɱ na vibhajja-vyākaroti,<br />
					paṭipucchā-vyākaraṇīyaɱ pañhaɱ na paṭipucchā-vyākaroti,<br />
					ṭhapanīyaɱ pañhaɱ na ṭhapeti,<br />
					evaɱ santāyaɱ bhikkhave puggalo akacco hoti.|| ||</p>

					<p class="f4">Sace panāyaɱ bhikkhave puggalo pañhaɱ puṭṭho samāno<br />
					ekaɱsa-vyākaraṇīyaɱ pañhaɱ ekaɱ-sena vyākaroti,<br />
					vibhajja-vyākaraṇīyaɱ pañhaɱ vibhajja-vyākaroti,<br />
					paṭipucchā-vyākaraṇīyaɱ pañhaɱ paṭipucchā-vyākaroti,<br />
					ṭhapanīyaɱ pañhaɱ ṭhapeti,<br />
					evaɱ santāyaɱ bhikkhave puggalo kaccho hoti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/ati/an/03_threes/an03.067.than.ati.htm#p3">than</a>][<a href="../../../../dhamma-vinaya/pts/an/03_threes/an03.067.wood.pts.htm#p3">pts</a>][<a href="../../../../dhamma-vinaya/bd/an/03_threes/an03.067.olds.bd.htm#p3">olds</a>]</span> Kathā-sampayogena bhikkhave puggalo veditabbe yadi vā kaccho, yadi vā akacchoti.|| ||</p>

					<p class="f4">Sac'āyaɱ bhikkhave puggalo pañhaɱ puṭṭho samāno ṭhānāṭhāne na saṇṭhāti,<br />
					parikappe na saṇṭhāti,<br />
					aññavāde na <a id="pg198"><span class="f2 g"><b>[198]</b></span></a> saṇṭhāti,<br />
					paṭipadāya na saṇṭhāti,<br />
					evaɱ santāyaɱ bikkhave puggalo akaccho hoti.|| ||</p>

					<p class="f4">Sace panāyaɱ bikkhave puggalo pañhaɱ puṭṭho samāno ṭhānāṭhāne saṇṭhāti,<br />
					parikappe naṭhṭhāti,<br />
					aññavāde saṇṭhāti,<br />
					paṭipadāya saṇṭhāti<br />
					evaɱ santāyaɱ bhikkhave puggalo kaccho hoti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/03_threes/an03.067.wood.pts.htm#p4">pts</a>][<a href="../../../../dhamma-vinaya/ati/an/03_threes/an03.067.than.ati.htm#p4">than</a>][<a href="../../../../dhamma-vinaya/bd/an/03_threes/an03.067.olds.bd.htm#p4">olds</a>]</span> Kathā-sampayogena bhikkhave puggalo veditabbo yadi vā kaccho yadi vā akacchoti.|| ||</p>

					<p class="f4">Sac'āyaɱ bhikkhave puggalo pañhaɱ puṭṭho samāno aññenaññaɱ paṭicarati,<br />
					bahiddhā kathaɱ apanāmeti,<br />
					kopañ ca dosañ ca a-p-paccayañ ca pātu-karoti,<br />
					evaɱ santāyaɱ bhikkhave puggalo akaccho hoti.|| ||</p>

					<p class="f4">Sace panāyaɱ bhikkhave puggalo pañhaɱ puṭṭho samāno nāññenāññaɱ paṭicarati.<br />
					Na bahiddhā kathaɱ apanāmeti,<br />
					na kopañ ca dosañ ca a-p-paccayañ ca pātu-karoti,<br />
					evaɱ santāyaɱ bhikkhave puggalo kaccho hoti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/03_threes/an03.067.wood.pts.htm#p5">pts</a>][<a href="../../../../dhamma-vinaya/ati/an/03_threes/an03.067.than.ati.htm#p5">than</a>][<a href="../../../../dhamma-vinaya/bd/an/03_threes/an03.067.olds.bd.htm#p5">olds</a>]</span> Kathā-sampayogena bikkhave puggalo veditabbo yadi vā kaccho,||<br />
					yadi vā akacchoti.|| ||</p>

					<p class="f4">Sac'āyaɱ bhikkhave puggalo pañhaɱ puṭṭho samāno||<br />
					abhiharati,||<br />
					abhimaddati,||<br />
					anupajagghati,||<br />
					khalitaɱ gaṇhāti,||<br />
					evaɱ santāyaɱ bhikkhave puggalo akacco hoti.|| ||</p>

					<p class="f4">Sace panāyaɱ bhikkhave puggalo pañhaɱ puṭṭho samāno||<br />
					na abhiharati,||<br />
					na abhimaddati,||<br />
					na anupajagghati,||<br />
					na khalitaɱ gaṇhāti||<br />
					evaɱ santāyaɱ bhikkhave puggalo kaccho hoti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/03_threes/an03.067.wood.pts.htm#p6">pts</a>][<a href="../../../../dhamma-vinaya/ati/an/03_threes/an03.067.than.ati.htm#p6">than</a>][<a href="../../../../dhamma-vinaya/bd/an/03_threes/an03.067.olds.bd.htm#p6">olds</a>]</span> Kathāsampayegena bhikkhave puggalo veditabbo yadi vā sa-upaniso yadipavā anupanisoti.|| ||</p>

					<p class="f4">Anohita-soto bhikkhave anupaniso hoti;||<br />
					Ahitasoto sa-upaniso hoti.|| ||</p>

					<p class="f4">So sa-upaniso samāno abhijānāti ekaɱ dhammaɱ,||<br />
					parijānāti ekaɱ dhammaɱ,||<br />
					pajahati ekaɱ dhammaɱ,||<br />
					sacchi-karoti ekaɱ dhammaɱ.|| ||</p>

					<p class="f4">So abhijānanto ekaɱ dhammaɱ,||<br />
					parijānanto ekaɱ dhammaɱ,||<br />
					pajahanto ekaɱ dhammaɱ,||<br />
					sacchi-karonto ekaɱ dhammaɱ,||<br />
					sammā-vimuttiɱ phusati.|| ||</p>

					<p class="f4">Etad atthā bikkhave kathā,<br />
					etad attā mantanā,<br />
					etad atthā upanisā,<br />
					etad atthaɱ sotāvadhānaɱ<br />
					yad idaɱ anupādā cittassa vimokkho" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2"><a id="pg199"><span class="f2 g"><b>[199]</b></span></a> <span class="f3">[<a id="p7">7</a>][<a href="../../../../dhamma-vinaya/pts/an/03_threes/an03.067.wood.pts.htm#p7">pts</a>][<a href="../../../../dhamma-vinaya/ati/an/03_threes/an03.067.than.ati.htm#p7">than</a>][<a href="../../../../dhamma-vinaya/bd/an/03_threes/an03.067.olds.bd.htm#p7">olds</a>]</span> Ye viruddhā sallapanti viniviṭṭhā samussitā,||<br />
							Anariyaguṇam āsajja añña-mañña viraresino.||<br />
							Dubbhāsitaɱ vikkhalitaɱ sampamohaɱ parājayaɱ,||<br />
							Aññamaññassābhinandanti tadariyo kathanācare.||<br />
							Sace c'assa kathākāmo kālam aññāya paṇḍto,||<br />
							Dhammaṭṭhapaṭisaɱyuttā yā ariyā caritā kathā.||<br />
							Taɱ kathaɱ kathaye dhīro avirāddho anussito,||<br />
							Anupādinnena manasā apaḷāso asāhaso.||<br />
							Anusuyyāyamāno so samma-d-aññāya bhāsati,||<br />
							Subhāsitaɱ anumodeyya dubbhaṭṭhe nāvasādaye.||<br />
							Upārambhaɱ na sikkheyya khalitañ ca na gāhaye,||<br />
							Nābhihare nābhimadde na vācaɱ payutaɱ bhaṇe.||<br />
							Aññātatthaɱ pasādatthaɱ sataɱ ve hoti mantanā,||<br />
							Evaɱ kho ariyā mantenti esā ariyāna mantanā,||<br />
							Etad aññāya medhāvī na samusseyya mantaye.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>