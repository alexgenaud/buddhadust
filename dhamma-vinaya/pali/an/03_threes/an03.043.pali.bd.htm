<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 43. On the factors to be considered by one who would give a dissertation on Dhamma." />
<title>AN 3.43: Attha-Vasa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					V. Cūḷa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p43">Sutta 43</a></h4>

					<h1>Attha-Vasa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg151"><span class="f2 g"><b>[151]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.043.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.043.bodh.wp.htm#p1">bodh</a>][<a href="../../../../dhamma-vinaya/bd/an/03_threes/an03.043.olds.bd.htm#p1">olds</a>]</span> Evaṃ me sutaṃ.|| ||</p>

					<p class="f4">Evaṃ me sutaṃ ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tayo'me bhikkhave attha-vase sampassamānena alam eva paresaṃ dhammaṃ desetuṃ.|| ||</p>

					<p class="f4">Katame tayo?|| ||</p>

					<p class="f4">Yo Dhammaṃ deseti,||<br />
					so attha-paṭisaṃvedī ca hoti Dhamma-paṭisaṃvedī ca.|| ||</p>

					<p class="f4">Yo Dhammaṃ suṇāti,||<br />
					so attha-paṭisaṃvedī ca hoti Dhamma-paṭisaṃvedī ca.|| ||</p>

					<p class="f4">Yo c'eva Dhammaṃ deseti,||<br />
					yo ca Dhammaṃ suṇāti,||<br />
					ubho attha-paṭisaṃvedino ca honti Dhamma-paṭisaṃvedino ca.|| ||</p>

					<p class="f4">Ime kho bhikkhave tayo attha-vase sampassamānena alam eva paresaṃ dhammaṃ desetun" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>