<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 125. Hatthaka the deva revisits Gotama, describes life in the Aviha Realm, and tells of his strong devotion to the Buddha, Dhamma and Saṅgha." />
<title>AN 3.125: Hatthaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					XIII. Kusināra Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p125">Sutta 125</a></h4>

					<h1>Hatthaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg278"><span class="f2 g"><b>[278]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.125.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha ko Hatthako deva-putto abhikkantā rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasaṅkami.|| ||</p>

					<p class="f4">Upasaṅkamitvā "Bhagavato purato ṭhassāmī" ti osīdati c'eva saɱsidati c'eva,||<br />
					na Sakkoti saṇṭhātuɱ.|| ||</p>

					<p class="f4">Seyyathā pi nāma sappi vā telaɱ mā vālikāya āsittaɱ osīdati saɱsīdati na saṇṭhāti||<br />
					evam eva Hatthako deva-putto "Bhagavato purato ṭhassāmī" ti osīdati c'eva saṅasīdati c'eva,||<br />
					na Sakkoti saṇṭhātuɱ.|| ||</p>

					<p class="f4"> <a id="pg279"><span class="f2 g"><b>[279]</b></span></a> 2. Atha ko Bhagavā Hatthakaɱ deva-puttaɱ etad avoca:|| ||</p>

					<p class="f4">"Oḷārikaɱ Hatthaka, atta-bhavaɱ abhinimmināhī" ti.|| ||</p>

					<p class="f4">"Evaɱ bhante" ti ko Hatthako deva-putto Bhagavato paṭi-s-sutvā oḷārikaɱ atta-bhāvaɱ abhinimminitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitaɱ kho Hatthakaɱ deva-puttaɱ Bhagavā etad avoca:|| ||</p>

					<p class="f4">"Ye te Hatthakaɱ dhammā pubbe manussabhūtassa pavattino ahesuɱ,||<br />
					api nu te te dhammā etarahi pavattino" ti?|| ||</p>

					<p class="f4">"Ye ca me bhante dhammā pubbe manussabhūtassa pavattino ahesuɱ,||<br />
					te ca me dhammā etarahi pavattino,||<br />
					ye ca me bhante dhammā pubbe manussabhūtassa nappavattino ahesuɱ,||<br />
					te ca me dhammā etarahi pavattino.|| ||</p>

					<p class="f4">Seyyathā pi bhante Bhagavā etarahi ākiṇṇo viharati bhikkhūhi bhikkhūnīhi upāsakehi upāsikāhi rāññāhi rāja-mahā-mattehi titthiyehi titthiyasāvakehi,||<br />
					evam eva ko ahaɱ bhante ākiṇṇo viharāmi deva-puttehi.|| ||</p>

					<p class="f4">Durato pi bhante deva-puttā āga-c-chanti Hatthakassa deva-puttassa santike dhammaɱ sossāmā ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tiṇṇāhaɱ bhante dhammānaɱ atitto appaṭivāno kāla-kato.|| ||</p>

					<p class="f4">Katamesaɱ tiṇṇaɱ?|| ||</p>

					<p class="f4">Bhagavato ahaɱ bhante dassanāya atitto appaṭivāno kāla-kato,||<br />
					sad'Dhamma-savaṇassāhaɱ bhante atitto appaṭivāno kāla-kato,||<br />
					Saṅghassāɱ haɱ bhante upaṭṭhānassa atitto appaṭivāno kāla-kato.|| ||</p>

					<p class="f4">Imesaɱ kho ahaɱ bhante tinṇaɱ dhammānaɱ atitto appaṭivāno kāla-kato" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Nāhaɱ Bhagavato dassanassa tittiɱ ajjhagā kudācanaɱ,||<br />
					Saṅghassa upaṭṭhānassa sad'Dhamma-savanassa ca.||<br />
					Adhisīle sikkhamāno sad'Dhamma-savaṇe rato||<br />
					Tinṇaɱ dhammānaɱ atitto Hatthako Avihaɱ gato" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>