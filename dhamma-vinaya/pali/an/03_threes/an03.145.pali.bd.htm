<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 145. Three types of action which amount to having uprooted and spoiled one's self, being surrounded by impurity, subject to reproach by the wise, and which result in much bad kamma; and three types of action which do not uproot, do not spoil the self, and which surround one with purity, bring praise by the wise, and which result in much good kamma." />
<title>AN 3.145: Paṭhama Khata Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XV. Maṇgala Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p145">Sutta 145</a></h4>

					<h1>Paṭhama Khata Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg293"><span class="f2 g"><b>[293]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.145.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīhi bhikkhave dhammehi samannāgato bālo avyatto a-sappuriso khataṃ upahataṃ attāṇaṃ pariharati||<br />
					sāvajjo ca hoti||<br />
					sānuvajjo vuññūtaṃ||<br />
					bahuñ ca apuññaṃ pasavati.|| ||</p>

					<p class="f4">Katamehi tīhi?|| ||</p>

					<p class="f4">Akusalena kāya-kammena,||<br />
					akusalena vacī-kammena,||<br />
					akusalena mano-kammena.|| ||</p>

					<p class="f4">Imehi ko bhikkhave tīhi dhammehi samannāgato bālo avyatto a-sappurise khataṃ upahataṃ attāṇaṃ pariharati,||<br />
					sāvajjo ca hoti,||<br />
					sānuvajjo viññūtaṃ,||<br />
					pahuñ ca apuññaṃ pasavati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tīhi bhikkhave dhammehi samannāgato paṇḍito viyatto sappuriso akkhataṃ anupahataṃ attāṇaṃ pariharati,||<br />
					anavajjo ca hoti,||<br />
					ananuvajjo viññūtaṃ,||<br />
					pahuñ ca puññaṃ pasavati.|| ||</p>

					<p class="f4">Katamehi tīhi?|| ||</p>

					<p class="f4">Kusalena kāya-kammena,||<br />
					kusalena vacī-kammena,||<br />
					kusalena mano kammena.|| ||</p>

					<p class="f4">Imehi ko bhikkhave tīhi dhammehi samannāgato bālo avyatto a-sappuriso khataṃ upahataṃ attāṇaṃ pariharati,||<br />
					sāvajjo ca hoti,||<br />
					sānuvajjo viññūnaṃ,||<br />
					pahuñ ca apuññaṃ pasavatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>