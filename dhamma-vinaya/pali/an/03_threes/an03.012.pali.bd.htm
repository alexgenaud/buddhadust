<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 12. Three places which should be remembered by a Warlord and in a similar way the three places which should be remembered by a bhikkhu." />
<title>AN 3.012: Saraniya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					II. Rathakāra Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p12">Sutta 12</a></h4>

					<h1>Sāraṇīya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg106"><span class="f2 g"><b>[106]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.012.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.012.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.012.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ Bhagavā Sāvatthiyaṃ viharati Jetavane Anāthapiṇḍakassa ārāme.|| ||</p>

					<p class="f4">"Tīṇ'imāni bhikkhave rañño khattiyassa muddhā-vasittassa yāva-jīvaṃ sārāṇiyāni bhavanti.|| ||</p>

					<p class="f4">Katamāni tīṇi?|| ||</p>

					<p class="f4">Yasmiṃ bhikkhave padese rājā khattiyo muddhā-vasitto jāto hoti.|| ||</p>

					<p class="f4">Idaṃ, bhikkhave, paṭhamaṃ rañño khattiyassa muddhā-vasittassa yāva-jīvaṃ sārāṇīyaṃ hoti.|| ||</p>

					<p class="f4">Puna ca paraṃ bhikkhave yasmiṃ padese rājā khattiyo muddhā-vasitto hoti.|| ||</p>

					<p class="f4">Idaṃ, bhikkhave, dutiyaṃ rañño khattiyassa muddhā-vasittassa yāva-jīvaṃ sārāṇīyaṃ hoti.|| ||</p>

					<p class="f4">Puna ca paraṃ bhikkhave yasmiṃ padese rājā khattiyo muddhā-vasitto saṅgāmaṃ abhivijinitvā vijita-saṅgāmo tam eva saṅgāmasīsaṃ ajjhā-vasati.|| ||</p>

					<p class="f4">Idaṃ bhikkhava tatiyaṃ rañño khattiyassa muddhā-vasittassa yāva-jīvaṃ sārāṇīyaṃ hoti.|| ||</p>

					<p class="f4">Imāni kho bhikkhave tīṇi rañño khattiyassa muddhā-vasittassa yāva-jīvaṃ sārāṇiyāni bhavanti.|| ||</p>

					<p class="f4"><a id="pg107"><span class="f2 g"><b>[107]</b></span></a> Evam eva kho bhikkhave tiṇ'imāni bhikkhussa yāva-jīvaṃ sārāṇiyāni bhavanti.|| ||</p>

					<p class="ctr c">&#9632;</p>

					<p class="f4">Katamāni tīṇi?|| ||</p>

					<p class="f4">Yasmiṃ bhikkhave padese bhikkhu kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jito hoti.|| ||</p>

					<p class="f4">Idaṃ, bhikkhave, paṭhamaṃ bhikkhussa yāva-jīvaṃ sārāṇiyaṃ hoti.|| ||</p>

					<p class="f4">Puna ca paraṃ bhikkhave yasmiṃ padese bhikkhu||<br />
					'Idaṃ dukkhan' ti yathā-bhūtaṃ pajānāti,||<br />
					'Ayaṃ dukkha-samudayo' ti yathā-bhūtaṃ pajanāti,||<br />
					'Ayaṃ dukkha-nirodho' ti yathā-bhūtaṃ pajānāti,||<br />
					'Ayaṃ dukkha-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Idaṃ bhikkhave dutiyaṃ bhikkhussa yāva-jīvaṃ sārāṇiyaṃ hoti.|| ||</p>

					<p class="f4">Puna ca paraṃ bhikkhave yasmiṃ padese bhikkhu āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Idaṃ, bhikkhave, tatiyaṃ bhikkhussa yāva-jīvaṃ sārāṇiyaṃ hoti.|| ||</p>

					<p class="f4">Imāni kho bhikkhave tīṇi bhikkhussa yāva-jīvaṃ sārāṇiyāni bhavantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>