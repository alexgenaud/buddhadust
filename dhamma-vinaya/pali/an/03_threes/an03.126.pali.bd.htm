<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 126.  A grim simile for the state of the corrupt individual." />
<title>AN 3.126: Kaṭuviya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XIII. Kusināra Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p126">Sutta 126</a></h4>

					<h1>Kaṭuviya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg279"><span class="f2 g"><b>[279]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.126.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.126.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Bārāṇasiyaɱ viharati Isipatane Migadāye.|| ||</p>

					<p class="f4">Atha kho Bhagavā pubbanaha-samayaɱ nivāsetvā patta-cīvaram ādāya Bārāṇasiɱ piṇaḍāya pāvisi.|| ||</p>

					<p class="f4"><a id="pg280"><span class="f2 g"><b>[280]</b></span></a> Addasā kho Bhagavā Goyogapilakkhasmiɱ piṇḍāya cara-māno aññataraɱ bhikkhuɱ rittāssādaɱ bāhirāssādaɱ sammuṭṭha-s-satiɱ asampajānaɱ asamāhitaɱ vibbhanta-cittaɱ pākat'indriyaɱ.|| ||</p>

					<p class="f4">Disvā taɱ bhakkhuɱ etad avoca:|| ||</p>

					<p class="f4">"Bhikkhu bhikkhu mā kho tvaɱ attānaɱ kaṭuviyam akāsi.|| ||</p>

					<p class="f4">Taɱ vata bhikkhū kaṭuviyakataɱ attānaɱ āmagandhe ava-s-sutaɱ makkhikā nānupatissanti nanvāssavissantī n'etaɱ ṭhānaɱ vijjatī" ti.|| ||</p>

					<p class="f4">2. Atha kho so bhikkhu Bhagavatā iminā ovādena ovadito saɱvegam āpādi.|| ||</p>

					<p class="f4">Atha ko Bhagavā Bārāṇasiyaɱ pinḍāya caritvā pacchā-bhattaɱ pinḍapāta-paṭikkanto bhikkhū āmantesi:|| ||</p>

					<p class="f4">"Idāhaɱ bhikkhave pubnhasamaya nivāsetvā patta-cīvaram ādāya Bārāṇasiɱ piṇḍāya pāvisiɱ.|| ||</p>

					<p class="f4">Addasaɱ ko ahaɱ bhikkhave Goyogapilakkhasmiɱ piṇḍāya cara-māno aññataraɱ bhikkhuɱ rittāssādaɱ bāhirāssādaɱ sammuṭṭha-s-satiɱ asampajānaɱ asamāhitaɱ vibbhanta-cittaɱ pākat'indriyaɱ.|| ||</p>

					<p class="f4">Disvā taɱ bhikkhuɱ etad avoca:|| ||</p>

					<p class="f4">'Bhikkhu bhikkhu mā kho tvaɱ attānaɱ kaṭuviyam akāsi.|| ||</p>

					<p class="f4">'Taɱ vata bhikkhū kaṭuviyakataɱ attānaɱ āmagandhe ava-s-sutaɱ makkhikā nānupatissanti nānvāssavissantī,'||<br />
					ti n'etaɱ ṭhānaɱ vijjatī' ti.|| ||</p>

					<p class="f4">Atha kho bhikkhave so bhikkhu mayā imānā ovādena ovadito saɱvegam āpādī" ti.|| ||</p>

					<p class="f4">3. Evaɱ vutte aññataro bhikkhū Bhagavantaɱ etad avoca:|| ||</p>

					<p class="f4">"Kin nu ko bhante kaṭuviyaɱ ko āmagandho kā makkhikā" ti?|| ||</p>

					<p class="f4">"Abhājjhā ko bikkhū kaṭuviya,||<br />
					vyāpādo āmagandho,||<br />
					pāpakā akusalā vitakkā makkhikā.|| ||</p>

					<p class="f4">Taɱ vata bhikkhū kaṭuviya kataɱ attānaɱ āmagandhe ava-s-sutaɱ makkhikā nānupatissanti nānvassavissantī n'etaɱ ṭhānaɱ vijjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2"><a id="pg281"><span class="f2 g"><b>[281]</b></span></a> "Aguttaɱ cakkhusotasmiɱ indriyesu asaɱvutaɱ,||<br />
							Makkhikā'nupatissanti saɱkappā rāganissitā||<br />
							Kaṭuviyakato bhikkhu āmagandhe avassuto,||<br />
							Ārakā hoti nibbāṇā vighātass'eva Bhagavā||<br />
							Gāme vā yadi vā'raññe aladdhā samam attano,||<br />
							Pareti bālo dummedho makkhikāhi purakkhato||<br />
							Ye ca sīlena sampannā paññāyupasame ratā||<br />
							Upasantā sukhaɱ senti nāsayitvāna makkhikā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>