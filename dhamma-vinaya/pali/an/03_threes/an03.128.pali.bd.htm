<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 128. Venerable Anuruddha is instructed by Sāriputta to get rid of his conceit about his great powers of clairvoyance, his arrogance about his strenuous energy and his worry about attaining his heart's release from corruption." />
<title>AN 3.128: Dutiya Anuruddha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XIII. Kusināra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p128">Sutta 128</a></h4>

					<h1>Dutiya Anuruddha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.128.wood.pts.htm#p1">pts</a>][<a href="../../../../dhamma-vinaya/bd/an/03_threes/an03.128.olds.bd.htm#p1">olds</a>][<a href="../../../../dhamma-vinaya/ati/an/03_threes/an03.128.than.ati.htm#p1">than</a>]</span>Ekaṃ samayaṃ Bhagavā Bārāṇasiyaṃ viharati Isipatane Migadāye.|| ||</p>

					<p class="f4">Atha ko āyasmā Anuruddho yen'āyasmā Sāriputto ten'upasaṇkami.|| ||</p>

					<p class="f4">Upasaṇkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇiyaṃ vītisā- <a id="pg282"><span class="f2 g"><b>[282]</b></span></a> retvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Anuruddho āyasmantaṃ Sāriputtaṃ etad avoca:|| ||</p>

					<p class="f4">"Idāhaṃ āvuso Sāriputta,||<br />
					dibbena cakkhunā visuddhena atikkanta-mānusakena sahassaṃ lokaṃ olokemi.|| ||</p>

					<p class="f4">Āraddhaṃ kho pana me viriyaṃ asallīnaṃ upaṭṭhitā sati asammuṭṭhā.|| ||</p>

					<p class="f4">Passaddho kāyo asāraddho samāhitaṃ cittaṃ ek'aggaṃ.|| ||</p>

					<p class="f4">Atha ca pana me na anupādāya āsavehi cittaṃ vumuccatī" ti.|| ||</p>

					<p class="f4">[Sāriputto:]|| ||</p>

					<p class="f4">2. "Yaṃ kho te āvuso Anuruddha evaṃ hoti:|| ||</p>

					<p class="f4">'Āhaṃ dibbena cakkhunā visuddhena atikkanta-mānusakena sahassaṃ lokaṃ olokemī' ti|| ||</p>

					<p class="f4">Idan te mānasmiṃ.|| ||</p>

					<p class="f4">Yam pi te āvuso Anuruddha evaṃ hoti:|| ||</p>

					<p class="f4">'Āraddhaṃ kho pana me viriyaṃ asallīnaṃ upaṭṭhitā sati apammuṭṭhā passaddho kāyo asāraddho samāhitaṃ cittaṃ ek'aggan' ti|| ||</p>

					<p class="f4">Idan te uddhaccasmiṃ.|| ||</p>

					<p class="f4">Yam pi te āvuso Anuruddha evaṃ hoti:|| ||</p>

					<p class="f4">'Atha ca pana me na anupādāya asāvehi cittaṃ vimuccatī' ti|| ||</p>

					<p class="f4">Idan te kukkuccasmiṃ.|| ||</p>

					<p class="f4">Sādhu vat'āyasmā Anuruddho ime tayo dhamme pahāya ime tayo dhamme a-mana-sikaritvā amatāya dhātuyā cittaṃ upasaṃharatū" ti.|| ||</p>

					<p class="ctr c">&#9632;</p>

					<p class="f4">3. Atha kho āyasmā Anuruddho aparena samayena ime tayo dhamme pahāya ime tayo dhamme a-mana-sikaritvā amatāya dhātuyā cittaṃ upasaṇhasi.|| ||</p>

					<p class="f4">Atha kho āyasmā Anuruddho eko vūpakaṭṭho appamatto ātāpi pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti tad anuttaraṃ brahmaciraya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīnā jāti,||<br />
					vūsitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Anuruddho arahataṃ ahosī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>