<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 128. Venerable Anuruddha is instructed by Sāriputta to get rid of his conceit about his great powers of clairvoyance, his arrogance about his strenuous energy and his worry about attaining his heart's release from corruption." />
<title>AN 3.128: Dutiya Anuruddha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XIII. Kusināra Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p128">Sutta 128</a></h4>

					<h1>Dutiya Anuruddha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.128.wood.pts.htm#p1">pts</a>][<a href="../../../../dhamma-vinaya/bd/an/03_threes/an03.128.olds.bd.htm#p1">olds</a>]</span>Ekaɱ samayaɱ Bhagavā Bārāṇasiyaɱ viharati Isipatane Migadāye.|| ||</p>

					<p class="f4">Atha ko āyasmā Anuruddho yen'āyasmā Sāriputto ten'upasankami.|| ||</p>

					<p class="f4">Upasaŋkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇiyaɱ vītisā- <a id="pg282"><span class="f2 g"><b>[282]</b></span></a> retvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Anuruddho āyasmantaɱ Sāriputtaɱ etad avoca:|| ||</p>

					<p class="f4">"Idāhaɱ āvuso Sāriputta,||<br />
					dibbena cakkhunā visuddhena atikkanta-mānusa-kena sahassaɱ lokaɱ olokemi.|| ||</p>

					<p class="f4">Āraddhaɱ kho pana me viriyaɱ asallīnaɱ upaṭṭhitā sati asammuṭṭhā.|| ||</p>

					<p class="f4">Passaddho kāyo asāraddho samāhitaɱ cittaɱ ek'aggaɱ.|| ||</p>

					<p class="f4">Atha ca pana me na anupādāya āsavehi cittaɱ vumuccatī" ti.|| ||</p>

					<p class="f4">[Sāriputto:]|| ||</p>

					<p class="f4">2. "Yaɱ kho te āvuso Anuruddha evaɱ hoti:|| ||</p>

					<p class="f4">'Āhaɱ dibbena cakkhunā visuddhena atikkanta-mānusa-kena sahassaɱ lokaɱ olokemī' ti|| ||</p>

					<p class="f4">Idan te mānasmiɱ.|| ||</p>

					<p class="f4">Yam pi te āvuso Anuruddha evaɱ hoti:|| ||</p>

					<p class="f4">'Āraddhaɱ kho pana me viriyaɱ asallīnaɱ upaṭṭhitā sati apammuṭṭhā passaddho kāyo asāraddho samāhitaɱ cittaɱ ek'aggan' ti|| ||</p>

					<p class="f4">Idan te uddhaccasmiɱ.|| ||</p>

					<p class="f4">Yam pi te āvuso Anuruddha evaɱ hoti:|| ||</p>

					<p class="f4">'Atha ca pana me na anupādāya asāvehi cittaɱ vimuccatī' ti|| ||</p>

					<p class="f4">Idan te kukkuccasmiɱ.|| ||</p>

					<p class="f4">Sādhu vat'āyasmā Anuruddho ime tayo dhamme pahāya ime tayo dhamme a-mana-sikaritvā amatāya dhātuyā cittaɱ upasaŋharatū" ti.|| ||</p>

					<p class="ctr c">&#9632;</p>

					<p class="f4">3. Atha kho āyasmā Anuruddho aparena samayena ime tayo dhamme pahāya ime tayo dhamme a-mana-sikaritvā amatāya dhātuyā cittaɱ upasaŋhasi.|| ||</p>

					<p class="f4">Atha kho āyasmā Anuruddho eko vūpakaṭṭho appamatto ātāpi pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti tad anuttaraɱ brahmaciraya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">"Khīnā jāti,||<br />
					vūsitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Anuruddho arahataɱ ahosī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>