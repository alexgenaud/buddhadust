<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 57. The Buddha sets straight a rumor that he teaches that it is only to him and his followers that gifts should be given; that it is only gifts to him and his followers that are of great fruit." />
<title>AN 3.57: Vaccha-Gotta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					VI. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p57">Sutta 57</a></h4>

					<h1>Vaccha-Gotta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg160"><span class="f2 g"><b>[160]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.057.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.057.than.ati.htm">than</a>][<a href="../../../../dhamma-vinaya/wp/an/03_threes/an03.057.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Evaṃ me sutaṃ ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Vacchagotto paribbājako yena Bhagavā ten'upasaṅkami upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanī kathaṃ sārāṇīyaṃ vīti-sāretvā.|| ||</p>

					<p class="f4">Eka-m-antaṃ nisinno kho Vacchagotto paribbājako Bhagavantaṃ etad avoca:|| ||</p>

					<p class="f4">"Sutaṃ me taṃ bho Gotama Samaṇo Gotamo evam āha:|| ||</p>

					<p class="f4">'Mayham eva dānaṃ <a id="pg161"><span class="f2 g"><b>[161]</b></span></a> dātabbaṃ,||<br />
					na aññesaṃ dānaṃ dātabbaṃ,||<br />
					mayham eva sāvakānaṃ dānaṃ dātabbaṃ,||<br />
					na aññesaṃ sāvakānaṃ dānaṃ dātabbaṃ,||<br />
					mayham eva dinnaṃ maha-p-phalaṃ,||<br />
					na aññesaṃ dinnaṃ maha-p-phalaṃ,||<br />
					mahham eva sāvakānaṃ dinnaṃ maha-p-phalaṃ,||<br />
					na aññesaṃ sāvakānaṃ dinnaṃ maha-p-phalan' ti.|| ||</p>

					<p class="f4">Ye te bho Gotama evam āhaṃsu:||<br />
					Samaṇo Gotamo evam āha:|| ||</p>

					<p class="f4">'Mayham eva dānaṃ dātabbaṃ,||<br />
					na aññesaṃ dānaṃ dātabbaṃ,||<br />
					mayham eva sāvakānaṃ dānaṃ dātabbaṃ,||<br />
					na aññesaṃ sāvakānaṃ dānaṃ dātabbaṃ,||<br />
					mayham eva dinnaṃ maha-p-phalaṃ,||<br />
					na aññesaṃ dinnaṃ maha-p-phalaṃ,||<br />
					mahham eva sāvakānaṃ dinnaṃ maha-p-phalaṃ,||<br />
					na aññesaṃ sāvakānaṃ dunnaṃ maha-p-phalan' ti.|| ||</p>

					<p class="f4">Kacci te bhoto Gotamassa vutta-vādino?|| ||</p>

					<p class="f4">Na ca bhavantaṃ Gotamaṃ abhutena abbh'ācikkhanti?|| ||</p>

					<p class="f4">Dhammassa c'ānudhammaṃ vyākaronti?|| ||</p>

					<p class="f4">Na ca koci saha-dhammiko vād-ā-nupāto gārayhaṃ ṭhānaṃ āgacchati?|| ||</p>

					<p class="f4">Anabbhakkhātukāmā hi mayaṃ bhavantaṃ Gotaman" ti.|| ||</p>

					<p class="ctr c">&#9632;</p>

					<p class="f4">Ye te Vaccha evam āhaṃsu samaṇo Gotamo evam āha:|| ||</p>

					<p class="f4">'Mayham eva dānaṃ dātabbaṃ,||<br />
					na aññesaṃ dānaṃ dātabbaṃ,||<br />
					mayham eva sāvakānaṃ dānaṃ dātabbaṃ,||<br />
					na aññesaṃ sāvakānaṃ dānaṃ dātabbaṃ,||<br />
					mayham eva dinnaṃ maha-p-phalaṃ,||<br />
					na aññesaṃ dinnaṃ maha-p-phalaṃ,||<br />
					mahham eva sāvakānaṃ dinnaṃ maha-p-phalaṃ,||<br />
					na aññesaṃ sāvakānaṃ dunnaṃ maha-p-phalan' ti.|| ||</p>

					<p class="f4">Na me te vuttādino,||<br />
					abbh'ācikkhanti ca pana maṃ te asatā abhutena.|| ||</p>

					<p class="ctr c">&#9632;</p>

					<p class="f4">Yo kho Vaccha paraṃ dānaṃ dadantaṃ vāreti,||<br />
					so tiṇṇaṃ antarāya-karo hoti,||<br />
					tiṇṇaṃ pāripanathiko.|| ||</p>

					<p class="f4">Katamesaṃ tiṇṇaṃ?|| ||</p>

					<p class="f4">Dāyakassa puññantarāya-karo hoti,||<br />
					paṭiggāhakānaṃ lābhantarāya-karo hoti,||<br />
					pubb'eva kho pan'assa attā khato ca hoti upahato ca.|| ||</p>

					<p class="f4">Yo kho Vaccha paraṃ dānaṃ dadantaṃ vāreti,||<br />
					so imesaṃ tiṇṇaṃ antarāya-karo hoti,||<br />
					tiṇṇaṃ pāripanthiko.|| ||</p>

					<p class="ctr c">&#9632;</p>

					<p class="f4">Ahaṃ kho pana Vaccha evaṃ vadāmi:|| ||</p>

					<p class="f4">'Ye pi te candanikāya vā oligalle vā pāṇā,||<br />
					tatra pi yo thālidhovanaṃ vā sarāvadhopanaṃ vā chaḍḍeti.|| ||</p>

					<p class="f4">Ye tattha pāṇā,||<br />
					te yena yāpentū' ti.|| ||</p>

					<p class="ctr c">&#9632;</p>

					<p class="f4">Tato nidānam pahaṃ Vaccha puññassa āgamaṃ vadāmi.|| ||</p>

					<p class="f4">Ko pana vādo manussa-bhūte.|| ||</p>

					<p class="f4">Api c'āhaṃ Vaccha sīla-vato dinnaṃ maha-p-phalaṃ vadāmi,||<br />
					no tathā du-s-sīle.|| ||</p>

					<p class="f4">So ca hoti,||<br />
					pañc'aṅga-vi-p-pahīno pañc'aṅga-samannāgato.|| ||</p>

					<p class="ctr c">&#9632;</p>

					<p class="f4">Katamāni pañcaṅgāni pahīṇāni honti?|| ||</p>

					<p class="f4">Kāma-c-chando pahīṇo hoti,||<br />
					vyāpādo pahīṇo hoti,||<br />
					thīna- <a id="pg162"><span class="f2 g"><b>[162]</b></span></a> middhaṃ pahīnaṃ hoti.|| ||</p>

					<p class="f4">Uddhacca-kukkuccaṃ pahīnaṃ hoti,||<br />
					vicikicchā pahīṇā hoti.|| ||</p>

					<p class="f4">Imāni pañcaṅgāni pahīṇāni honti.|| ||</p>

					<p class="ctr c">&#9632;</p>

					<p class="f4">Katamehi pañcahaṅgehi samannāgato hoti?|| ||</p>

					<p class="f4">Asekkhena sīla-k-khandhena samannāgato hoti,||<br />
					asekkhena samādhi-k-khandhena samannāgato hoti,||<br />
					asekkhena paññā-k-khandhena samannāgato hoti,||<br />
					asekkhena vimutti-k-khandhena samannāgato hoti.|| ||</p>

					<p class="f4">Asekkhena vumuttiñāṇa-dassana-k-khandhena samannāgato hoti.|| ||</p>

					<p class="f4">Imehi pañcaṅgehi samannāgato hoti.|| ||</p>

					<p class="f4">Iti pañc'aṅga-vippahīṇe pañc'aṅga-samannāgate dinnaṃ maha-p-phalaṃ vadāmī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Iti kaṇhāsu setāsu rohiṇīsu harīsu vā,||<br />
							Kammāsāsu sarūpāsu gosu pārevatāsu vā.||<br />
							Yāsu kāsu ca etāsu danto jāyati puṅgavo,||<br />
							Dhorayho bala-sampanno kalyāṇa-javanikkamo.||<br />
							Tam eva bhāre yuñjanti nāssa vaṇṇaṃ parikkhare,||<br />
							Evam eva manussesu yasmiṃ kasmiñ ca jātiyaṃ.||<br />
							Khattiye brāhmaṇe vesse sudde caṇḍāla-pukkuse,||<br />
							Yāsu kāsu ca etāsu danto jāyati subbato.||<br />
							Dhammaṭṭho sīla-sampanno sacca-vādi hirī-mano,||<br />
							Pahīṇajātimaraṇo Brahma-cariyassa kevalī.||<br />
							Pannabhāro visaṃyutto katakicco anāsavo,||<br />
							Pāragū sabba-dhammānaṃ anupādāya nibbuto.||<br />
							Tasmiñ yeva viraje khette vipulā hoti dakkhiṇā,||<br />
							Bālā ca avijānantā dummedhā assutāvino.||<br />
							Bahiddhā dadanti dānā na hi sante upāsare,||<br />
							Yo ca sante upāsanti sappaññe dhīra-sammate.||<br />
							Saddhā ca tesaṃ sugate mūlajātā pati-ṭ-ṭhitā,||<br />
							Devalokañ ca te yanti kule vā idha jāyare.||<br />
							Anupubbena nibbāṇaṃ adhigacchanti paṇḍitā.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>