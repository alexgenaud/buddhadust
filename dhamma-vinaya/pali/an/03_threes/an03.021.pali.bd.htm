<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 21. Three elders differ on the best of three forms of Stream-entry and submit the question to the Buddha." />
<title>AN 3.021: Kāya-Sakkhī Suttaɱ aka Savittha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					III. Puggala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p21">Sutta 21</a></h4>

					<h1>Kāya-Sakkhī Suttaɱ aka Saviṭṭha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.021.wood.pts.htm">pts</a>][<a href="../../../../dhamma-vinaya/bd/an/03_threes/an03.021.olds.bd.htm">olds</a>][<a href="../../../../dhamma-vinaya/wp/an/03_threes/an03.021.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.021.upal.mnl.htm">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā ca Saviṭṭho āyasmā ca Mahā Koṭṭhito yen'āyasmā Sāriputto ten'upasaṅkamiɱsu.|| ||</p>

					<p class="f4">Upasaṅkamitvā āyasmatā Sāriputtena saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnaɱ kho āyasmantaɱ Saviṭṭhaɱ ayasmā Sāriputto etad avoca:|| ||</p>

					<p class="f4">"Tayo'me āvuso Saviṭṭha,||<br />
					puggalā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhī,||<br />
					diṭṭha-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā santo saṅvijj'amānā lokasmiɱ.|| ||</p>

					<p class="f4">Imesaɱ āvuso tiṇṇaɱ puggalānaɱ katamo te puggalo khamati abhikkantataro ca paṇītataro cā" ti?|| ||</p>

					<p class="f4">"Tayo'me āvuso Sāriputta,||<br />
					puggalā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhi,||<br />
					diṭṭha-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā santo saṅvijj'amānā lokasmiɱ.|| ||</p>

					<p class="f4">Imesaɱ āvuso tiṇṇaɱ puggalānaɱ yvāyaɱ puggalo saddhā-vimutto,||<br />
					ayaɱ me puggalo khamati,||<br />
					imesaɱ tinṇaɱ puggalānaɱ abhikkantataro ca,||<br />
					paṇītataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imass āvuso puggalassa saddhindurayaɱ adhimattan" ti.|| ||</p>

					<p class="f4">Atha kho āyasmā Sāriputto āyasmantaɱ Mahā Koṭṭhitaɱ etad avoca:|| ||</p>

					<p class="f4">"Tayo me āvuso Koṭṭhita,||<br />
					puggalā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhi,||<br />
					diṭṭha-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā santo saṅvijj'amānā lokasmiɱ.|| ||</p>

					<p class="f4"><a id="pg119"><span class="f2 g"><b>[119]</b></span></a> Imesaɱ āvuso tiṇṇaɱ puggalānaɱ katamo te puggalo khamati,||<br />
					abhikkantataro ca paṇītataro cā" ti?|| ||</p>

					<p class="f4">"Tayo'me āvuso Sāriputta,||<br />
					puggalā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhi,||<br />
					diṭṭha-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā santo saṅvijj'amānā lokasmiɱ.|| ||</p>

					<p class="f4">Imesaɱ āvuso tiṇṇaɱ puggalānaɱ yvāyaɱ puggalo kāya-sakkhi,||<br />
					ayaɱ me puggalo khamati,||<br />
					imesaɱ tiṇṇaɱ puggalānaɱ abhikkantataro ca paṇītataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imass āvuso puggalassa samādh'indriyaɱ adhimattan" ti.|| ||</p>

					<p class="f4">Atha kho āyasmā Mahā Koṭṭhito āyasmantaɱ Sāriputtaɱ etad avoca:|| ||</p>

					<p class="f4">"Tayo'me āvuso Sāriputta,||<br />
					puggalā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhi,||<br />
					diṭṭha-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā santo saṅvijj'amānā lokasmiɱ.|| ||</p>

					<p class="f4">Imesaɱ āvuso tiṇṇaɱ puggalānaɱ katamo te puggalo khamati,||<br />
					abhikkantataro ca paṇītataro cā" ti?|| ||</p>

					<p class="f4">"Tayo'me āvuso Koṭṭhita,||<br />
					puggalā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhi,||<br />
					diṭṭha-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā santo saṅvijj'amānā lokasmiɱ.|| ||</p>

					<p class="f4">Imesaɱ āvuso tiṇṇaɱ puggalānaɱ yvāyaɱ puggalo diṭṭha-p-patto,||<br />
					ayaɱ me puggalo khamati,||<br />
					imesaɱ tiṇṇaɱ puggalānaɱ abhikkantataro ca paṇītataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imass āvuso puggalassa pañndriyaɱ adhimattan" ti.|| ||</p>

					<p class="f4">Atha kho āyasmā Sāriputto āyasmantañ ca Saviṭṭhaɱ āyasmantañ ca Mahā Koṭṭhitaɱ etad avoca:|| ||</p>

					<p class="f4">"Vyākataɱ kho āvuso amhehi sabbeh'eva yathā sakaɱ paṭibhānaɱ.|| ||</p>

					<p class="f4">Āyām āvuso yena Bhagavā ten'upasaṅkamissāma.|| ||</p>

					<p class="f4">Upasaṅkamitvā Bhagavato etam atthaɱ ārocessāma.|| ||</p>

					<p class="f4">Yathā no Bhagavā vyākarissati,||<br />
					tathā naɱ dhāressāmā" ti.|| ||</p>

					<p class="f4">"Evam āvuso" ti kho āyasmā ca Saviṭṭho ayāsmā ca Mahā Koṭṭhito āyasmato Sāriputtassa paccassosuɱ.|| ||</p>

					<p class="f4">Atha kho āyasmā ca Sāriputto āyasmā ca Saviṭṭho āyasmā ca Mahā Koṭṭhito yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Ekaman- <a id="pg120"><span class="f2 g"><b>[120]</b></span></a> taɱ nisinno kho āyasmā Sāriputto yāvatako ahosi āyasmatā ca Saviṭṭhena āyasmatā ca Mahā Koṭṭhitena saddhiɱ kathā-sallāpo,||<br />
					taɱ sabbaɱ Bhagavato ārocesi.|| ||</p>

					<p class="f4">"Na khv'ettha Sāriputta sukaraɱ ekaɱ-sena vyākātuɱ,||<br />
					ayaɱ imesaɱ tinṇaɱ puggalānaɱ abhikkantataro ca paṇitataro cā.|| ||</p>

					<p class="f4">Ṭhānaɱ h'etaɱ Sāriputta vijjati yvāyaɱ puggalo saddhā-vimutto svāyaɱ arahattāya paṭipanno.|| ||</p>

					<p class="f4">Yvāyaɱ puggalo kāya-sakkhi svāyaɱ Sakad'āgāmī vā Anāgāmī vā.|| ||</p>

					<p class="f4">Yo c'āyaɱ puggalo diṭṭha-p-patto so p'assa Sakad'āgāmī vā Anāgāmī vā.|| ||</p>

					<p class="f4">Na khv'ettha Sāriputta sukaraɱ ekaɱ-sena vyākātuɱ ayaɱ imesaɱ tiṇṇaɱ puggalānaɱ abhikkantataro ca paṇitataro cā ti.|| ||</p>

					<p class="f4">Ṭhānaɱ h'etaɱ Sāriputta vijjati yvāyaɱ puggalo kāya-sakkhi svāyaɱ arahattāya paṭipanno.|| ||</p>

					<p class="f4">Yvāyaɱ puggalo saddhā-vimutto svāyaɱ Sakad'āgāmī vā Anāgāmī vā.|| ||</p>

					<p class="f4">Yo c'āyaɱ puggalo diṭṭha-p-patto so'passa Sakad-āgāmi vā Anāgāmī vā.|| ||</p>

					<p class="f4">Na khv'ettha Sāriputta sukaraɱ ekaɱ-sena vyākātuɱ ayaɱ imesaɱ tinṇaɱ puggalānaɱ abhikkantataro ca paṇītataro cā ti.|| ||</p>

					<p class="f4">Ṭhānaɱ h'etaɱ Sāriputta vijjati yvāyaɱ puggalo diṭṭha-p-patto svāyaɱ arahattāya paṭipanno.|| ||</p>

					<p class="f4">Yvāyaɱ puggalo saddhā-vimutto svāyaɱ Sakad'āgāmī vā Anāgāmī vā.|| ||</p>

					<p class="f4">Yo c'āyaɱ puggalo kāya-sakkhi so p'assa Sakad'āgāmī vā Anāgāmī vā.|| ||</p>

					<p class="f4">Na khv'ettha Sāriputta sukaraɱ ekaɱ-sena vyākātuɱ ayaɱ imesaɱ tinṇaɱ puggalānaɱ abhikkantataro ca paṇītataro cā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>