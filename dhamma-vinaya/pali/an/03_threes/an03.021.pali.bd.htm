<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 21. Three elders differ on the best of three forms of Stream-entry and submit the question to the Buddha." />
<title>AN 3.021: Kāya-Sakkhī Suttaṃ aka Savittha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					III. Puggala Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p21">Sutta 21</a></h4>

					<h1>Kāya-Sakkhī Suttaṃ aka Saviṭṭha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.021.wood.pts.htm">pts</a>][<a href="../../../../dhamma-vinaya/bd/an/03_threes/an03.021.olds.bd.htm">olds</a>][<a href="../../../../dhamma-vinaya/wp/an/03_threes/an03.021.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.021.upal.mnl.htm">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā ca Saviṭṭho||<br />
					āyasmā ca Mahā-Koṭṭhito||<br />
					yen'āyasmā Sāriputto||<br />
					ten'upasaṇkamiṃsu.|| ||</p>

					<p class="f4">Upasaṇkamitvā||<br />
					āyasmatā Sāriputtena||<br />
					saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā||<br />
					eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnaṃ kho||<br />
					āyasmantaṃ Saviṭṭhaṃ||<br />
					ayasmā Sāriputto||<br />
					etad avoca:|| ||</p>

					<p class="f4">"Tayo'me āvuso Saviṭṭha,||<br />
					puggalā santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhī,||<br />
					diṭṭhi-p-patto,||<br />
					saddhā-vimutto.|| ||</p>

					<p class="f4">Ime kho āvuso||<br />
					tayo puggalā santo saṃvijj'amānā lokasmiṃ.|| ||</p>

					<p class="f4">Imesaṃ āvuso tiṇṇaṃ puggalānaṃ||<br />
					katamo te puggalo khamati||<br />
					abhikkantataro ca||<br />
					paṇītataro cā" ti?|| ||</p>

					<p class="f4">"Tayo'me āvuso Sāriputta,||<br />
					puggalā santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhī,||<br />
					diṭṭhi-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā||<br />
					santo saṃvijj'amānā lokasmiṃ.|| ||</p>

					<p class="f4">Imesaṃ āvuso tiṇṇaṃ puggalānaṃ||<br />
					yvāyaṃ puggalo saddhā-vimutto,||<br />
					ayaṃ me puggalo khamati,||<br />
					imesaṃ tinṇaṃ puggalānaṃ||<br />
					abhikkantataro ca,||<br />
					paṇītataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imassa āvuso puggalassa||<br />
					saddh'indriyaṃ adhimattan" ti.|| ||</p>

					<p class="f4">Atha kho āyasmā Sāriputto||<br />
					āyasmantaṃ Mahā Koṭṭhitaṃ||<br />
					etad avoca:|| ||</p>

					<p class="f4">"Tayo me āvuso Koṭṭhita, puggalā||<br />
					santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhī,||<br />
					diṭṭhi-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā||<br />
					santo saṃvijj'amānā lokasmiṃ.|| ||</p>

					<p class="f4"><a id="pg119"><span class="f2 g"><b>[119]</b></span></a> Imesaṃ āvuso tiṇṇaṃ puggalānaṃ||<br />
					katamo te puggalo khamati,||<br />
					abhikkantataro ca||<br />
					paṇītataro cā" ti?|| ||</p>

					<p class="f4">"Tayo'me āvuso Sāriputta, puggalā||<br />
					santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhī,||<br />
					diṭṭhi-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā||<br />
					santo saṃvijj'amānā lokasmiṃ.|| ||</p>

					<p class="f4">Imesaṃ āvuso tiṇṇaṃ puggalānaṃ||<br />
					yvāyaṃ puggalo kāya-sakkhi,||<br />
					ayaṃ me puggalo khamati,||<br />
					imesaṃ tiṇṇaṃ puggalānaṃ||<br />
					abhikkantataro ca||<br />
					paṇītataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imassa āvuso puggalassa||<br />
					samādh'indriyaṃ adhimattan" ti.|| ||</p>

					<p class="f4">Atha kho āyasmā Mahā Koṭṭhito||<br />
					āyasmantaṃ Sāriputtaṃ||<br />
					etad avoca:|| ||</p>

					<p class="f4">"Tayo'me āvuso Sāriputta, puggalā||<br />
					santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhī,||<br />
					diṭṭhi-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā||<br />
					santo saṃvijj'amānā lokasmiṃ.|| ||</p>

					<p class="f4">Imesaṃ āvuso tiṇṇaṃ puggalānaṃ||<br />
					katamo te puggalo khamati,||<br />
					abhikkantataro ca||<br />
					paṇītataro cā" ti?|| ||</p>

					<p class="f4">"Tayo'me āvuso Koṭṭhita, puggalā||<br />
					santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Kāya-sakkhī,||<br />
					diṭṭhi-p-patto,||<br />
					saddhā-vimutto.|| ||</p>

					<p class="f4">Ime kho āvuso tayo puggalā||<br />
					santo saṃvijj'amānā lokasmiṃ.|| ||</p>

					<p class="f4">Imesaṃ āvuso tiṇṇaṃ puggalānaṃ||<br />
					yvāyaṃ puggalo diṭṭha-p-patto,||<br />
					ayaṃ me puggalo khamati,||<br />
					imesaṃ tiṇṇaṃ puggalānaṃ||<br />
					abhikkantataro ca||<br />
					paṇītataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imassa āvuso puggalassa||<br />
					paññ'idriyaṃ adhimattan" ti.|| ||</p>

					<p class="f4">Atha kho āyasmā Sāriputto||<br />
					āyasmantañ ca Saviṭṭhaṃ||<br />
					āyasmantañ ca Mahā Koṭṭhitaṃ||<br />
					etad avoca:|| ||</p>

					<p class="f4">"Vyākataṃ kho āvuso amhehi sabbeh'eva yathā sakaṃ paṭibhānaṃ.|| ||</p>

					<p class="f4">Āyām āvuso yena Bhagavā ten'upasaṇkamissāma.|| ||</p>

					<p class="f4">Upasaṇkamitvā Bhagavato etam atthaṃ ārocessāma.|| ||</p>

					<p class="f4">Yathā no Bhagavā vyākarissati,||<br />
					tathā naṃ dhāressāmā" ti.|| ||</p>

					<p class="f4">"Evam āvuso" ti kho||<br />
					āyasmā ca Saviṭṭho||<br />
					ayāsmā ca Mahā Koṭṭhito||<br />
					āyasmato Sāriputtassa||<br />
					paccassosuṃ.|| ||</p>

					<p class="f4">Atha koh||<br />
					āyasmā ca Sāriputto||<br />
					āyasmā ca Saviṭṭho||<br />
					āyasmā ca Mahā Koṭṭhito||<br />
					yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ||<br />
					abhivādetvā||<br />
					eka-m-antaṃ nisīdiṃsu.|| ||</p>

					<p class="f4">Ekaman- <a id="pg120"><span class="f2 g"><b>[120]</b></span></a> taṃ nisinno kho||<br />
					āyasmā Sāriputto yāvatako ahosi||<br />
					āyasmatā ca Saviṭṭhena||<br />
					āyasmatā ca Mahā-Koṭṭhitena||<br />
					saddhiṃ kathā-sallāpo,||<br />
					taṃ sabbaṃ Bhagavato ārocesi.|| ||</p>

					<p class="f4">"Na khv ettha Sāriputta||<br />
					sukaraṃ ekaṃ-sena vyākātuṃ,||<br />
					'Ayaṃ imesaṃ tinṇaṃ puggalānaṃ||<br />
					abhikkantataro ca||<br />
					paṇitataro cā' ti.|| ||</p>

					<p class="f4">Ṭhānaṃ h'etaṃ Sāriputta||<br />
					vijjati yvāyaṃ||<br />
					puggalo saddhā-vimutto||<br />
					svāyaṃ Arahattāya paṭipanno.|| ||</p>

					<p class="f4">Yvāyaṃ puggalo kāya-sakkhi svāyaṃ||<br />
					Sakad'āgāmī vā||<br />
					Anāgāmī vā.|| ||</p>

					<p class="f4">Yo c'āyaṃ puggalo diṭṭhi-p-patto so p'assa||<br />
					Sakad'āgāmī vā||<br />
					Anāgāmī vā.|| ||</p>

					<p class="f4">Na khv'ettha Sāriputta sukaraṃ ekaṃ-sena vyākātuṃ,||<br />
					'Ayaṃ imesaṃ tinṇaṃ puggalānaṃ||<br />
					abhikkantataro ca||<br />
					paṇitataro cā' ti.|| ||</p>

					<p class="f4">Ṭhānaṃ h'etaṃ Sāriputta||<br />
					vijjati yvāyaṃ||<br />
					puggalo kāya-sakkhi||<br />
					svāyaṃ arahattāya paṭipanno.|| ||</p>

					<p class="f4">Yvāyaṃ puggalo saddhā-vimutto svāyaṃ||<br />
					Sakad'āgāmī vā||<br />
					Anāgāmī vā.|| ||</p>

					<p class="f4">Yo c'āyaṃ puggalo diṭṭhi-p-patto so'passa||<br />
					Sakad-āgāmi vā||<br />
					Anāgāmī vā.|| ||</p>

					<p class="f4">Na khv'ettha Sāriputta sukaraṃ ekaṃ-sena vyākātuṃ,||<br />
					'Ayaṃ imesaṃ tinṇaṃ puggalānaṃ||<br />
					abhikkantataro ca||<br />
					paṇitataro cā' ti.|| ||</p>

					<p class="f4">Ṭhānaṃ h'etaṃ Sāriputta||<br />
					vijjati yvāyaṃ puggalo diṭṭhi-p-patto||<br />
					svāyaṃ arahattāya paṭipanno.|| ||</p>

					<p class="f4">Yvāyaṃ puggalo saddhā-vimutto svāyaṃ||<br />
					Sakad'āgāmī vā||<br />
					Anāgāmī vā.|| ||</p>

					<p class="f4">Yo c'āyaṃ puggalo kāya-sakkhi so p'assa||<br />
					Sakad'āgāmī vā||<br />
					Anāgāmī vā.|| ||</p>

					<p class="f4">Na khv'ettha Sāriputta sukaraṃ ekaṃ-sena vyākātuṃ,||<br />
					'Ayaṃ imesaṃ tinṇaṃ puggalānaṃ||<br />
					abhikkantataro ca||<br />
					paṇitataro cā' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>