<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 60. Saṇgārava approaches Gotama with the idea that those who perform sacrifices do more good for more people than those who leave the household life for the homeless state. Gotama then raises the case of a Buddha arising in the world, one who teaches multitudes, gods and men. There follows discussion of the merits of various magic powers." />
<title>AN 3.60: Saṇgārava Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VI. Brāhmaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p60">Sutta 60</a></h4>

					<h1>Saṇgārava Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg168"><span class="f2 g"><b>[168]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.060.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.060.than.ati.htm#p1">than</a>][<a href="../../../../dhamma-vinaya/wp/an/03_threes/an03.060.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Evaṃ me sutaṃ ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Saṇgāravo brāhmaṇo yena Bhagavā ten'upasaṇkami.</p>

					<p class="f4">Upasaṃkamitvā Bhagavāta saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇiyaṃ vīti-sāretvā.|| ||</p>

					<p class="f4">Eka-m-antaṃ nisinno kho Saṇgāravo brāhmano Bhagavantaṃ etad avoca:|| ||</p>

					<p class="f4">"Mayam assu bho Gotama brāhmaṇā nāma,||<br />
					yaññaṃ yajāma pi,||<br />
					yajāpema pi.|| ||</p>

					<p class="f4">Tatra bho Gotama yo c'eva yajati,||<br />
					yo ca yajāpeti,||<br />
					sabbe te anekasārīrikaṃ puññapaṭipadaṃ paṭipannā honti yadidaṃ yaññādhikaraṇaṃ.|| ||</p>

					<p class="f4">Yo panāyaṃ bho Gotama yassa vā tassa vā kulā agārasmā anagāriyaṃ pabba-jito ekam attāṇaṃ dameti,||<br />
					ekam attāṇaṃ sameti,||<br />
					ekam attāṇaṃ parinibbāpeti.|| ||</p>

					<p class="f4">Evam assāyaṃ ekasārīrikaṃ puññapaṭipadaṃ paṭipanno hoti yadidaṃ pabbajjādhikaraṇan" ti.|| ||</p>

					<p class="f4">"Tena hi brāhmaṇa,||<br />
					taṃ yev'ettha paṭpucchissāmi,||<br />
					yathā te khameyya,||<br />
					tathā naṃ vyākareyyāsi.|| ||</p>

					<p class="f4">Taṃ kiṃ maññasi brāhmaṇa?|| ||</p>

					<p class="f4">Idha Tathāgato loke uppajjati arahaṃ Sammā Sambuddho vijjacaraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">Se evam āha:|| ||</p>

					<p class="f4">'Ethāyaṃ Maggo,||<br />
					ayaṃ paṭipadā,||<br />
					yathā paṭipanno ahaṃ anuttaraṃ brahma-cariyogadhaṃ sayaṃ abhiññā sacchi-katvā pavedemi.|| ||</p>

					<p class="f4">Etha tumhe pi tathā paṭipajjatha,||<br />
					yathā paṭipannā tumhe pi anuttaraṃ brahma-cariyogadhaṃ sayaṃ abññā sacchi-katvā upasampajja viharis'sathā' ti.|| ||</p>

					<p class="f4">Iti ayaṃ c'eva Satthā dhammaṃ abhiññā sacchi-katvā upasampajja viharis'sathā.|| ||</p>

					<p class="f4">Iti ayaṃ c'eva Satthā dhammaṃ deseti,||<br />
					pare ca <a id="pg169"><span class="f2 g"><b>[169]</b></span></a> tathattāya paṭipassanti.|| ||</p>

					<p class="f4">Tāni kho pana honti anekāni pi satāni||<br />
					anekāni pi sahassāni||<br />
					anekāni pi sata-sahassāni.|| ||</p>

					<p class="f4">Taṃ kiṃ maññasi brāhmaṇa?|| ||</p>

					<p class="f4">Icc'āyaṃ evaṃ sante ekasārīrikā vā puñña-paṭipadā hoti aneka-sārīrikā vā,||<br />
					yadidaṃ pabbajj'ādhikaraṇan" ti?|| ||</p>

					<p class="f4">"Iccāyam pi bho Gotama,||<br />
					evaṃ sante aneka-sārīrikā puñña-paṭipadā hoti,||<br />
					yadidaṃ pabbajj'ādhikaraṇan" ti.|| ||</p>

					<p class="f4">2. Evaṃ vutte āyasmā Ānando Saṇgāravam brāhmaṇaṃ etad avoca:|| ||</p>

					<p class="f4">"Imāsaṃ te brāhmaṇa dvinnaṃ paṭipadānaṃ katamā paṭipadā khamati,||<br />
					appaṭṭhatarā ca appa-samārambha-tarā ca maha-p-phalatarā ca mahā-nisaṃsatarā cā" ti?|| ||</p>

					<p class="f4">Evaṃ vutte Saṇgāravo brāhmaṇo āyasmantaṃ Ānandaṃ etad avoca:|| ||</p>

					<p class="f4">"Seyyathā pi bhavaṃ Gotamo bhavaṃ c'Ānando ete me pujjā,||<br />
					ete me pāsaṃsā" ti.|| ||</p>

					<p class="f4">Dutiyam pi kho āyasmā Ānaṇdo Saṇgāravaṃ brāhmaṇaṃ etad avoca:|| ||</p>

					<p class="f4">"Na kho tyāhaṃ brāhmaṇa evaṃ pucchāmi:|| ||</p>

					<p class="f4">Ke vā te pujjā ke vā te pāsaṃsā" ti.|| ||</p>

					<p class="f4">Evañ ca kho tyāhaṃ brāhmaṇa pucchāmi:|| ||</p>

					<p class="f4">"Imāsaṃ te brāhmaṇa dvinnaṃ paṭipadānaṃ katamā paṭipadā khamati,||<br />
					appaṭṭhatarā ca appa-samārambha-tarā ca maha-p-phalatarā ca mahā-nisaṃsatarā cā" ti?|| ||</p>

					<p class="f4">Evaṃ vutte Saṇgāravo brāhmaṇo āyasmantaṃ Ānandaṃ etad avoca:|| ||</p>

					<p class="f4">"Seyyathā pi bhavaṃ Gotamo bhavaṃ c'Ānanda ete me pujjā,||<br />
					ete me pāsaṃsā" ti.|| ||</p>

					<p class="f4">Tatiyam pi kho āyasmā Ānaṇdo Saṇgāravaṃ brāhmaṇaṃ etad avoca:|| ||</p>

					<p class="f4">"Na kho tyāhaṃ brāhmaṇa evaṃ pucchāmi:||<br />
					ke vā te pujjā ke vā te pāsaṃsā ti.|| ||</p>

					<p class="f4">Evañ ca kho tyāhaṃ brāhmaṇa pucchāmi:||<br />
					imāsaṃ te brāhmaṇa dvinnaṃ paṭipadānaṃ katamā paṭipadā khamati,||<br />
					appaṭṭhatarā ca appa-samārambha-tarā ca maha-p-phalatarā ca mahā-nisaṃsatarā cā" ti?|| ||</p>

					<p class="f4">Tatiyam pi kho Saṇgāravo brāhmaṇo āyasmantaṃ Ānandaṃ etad avoca:|| ||</p>

					<p class="f4">"Seyyathā pi bhavaṃ Gotamo bhavaṃ c'Ānanda ete me pujjā,||<br />
					ete me pāsaṃsā" ti.|| ||</p>

					<p class="f4"><a id="pg170"><span class="f2 g"><b>[170]</b></span></a> 3. Atha kho Bhagavato etad ahosi:|| ||</p>

					<p class="f4">"Yāva tatiyam pi kho Saṇgāravo brāhmaṇo Ānandena saha-dhammikaṃ pañahaṃ puṭṭho saṃsādeti,||<br />
					no vussajjeti.|| ||</p>

					<p class="f4">Yan nūn-ā-haṃ parimoceyyan" ti.|| ||</p>

					<p class="f4">Atha kho Bhagavā Saṇgāravaṃ brāhmaṇaṃ etad avoca:|| ||</p>

					<p class="f4">"Kā nu'jja brāhmaṇa,||<br />
					rāntepure rājarisāyaṃ sanni-sinnānaṃ sannipattāṇaṃ antarā kathā udapādī" ti?|| ||</p>

					<p class="f4">"Ayaṃ khvajja bho Gotama,||<br />
					rājantepure rājaparisāyaṃ sanni-sinnānaṃ sanni-patitānaṃ antarā kathā udapādi:|| ||</p>

					<p class="f4">'Pubba sudaṃ appatarā c'eva bhikkhū ahosuṃ,||<br />
					bahutarā ca uttari-manussa-dhammā iddhi-pāṭihāriyaṃ dassesuṃ.|| ||</p>

					<p class="f4">Etarahi ko bahutarā c'eva bhikkhū appatarā ca uttari-manussa-dhammā iddhi-pāṭihāriyaṃ dassentī' ti.|| ||</p>

					<p class="f4">Ayaṃ khavajja bho Gotama,||<br />
					rājantepure rājaparisāyaṃ sanni-sinnānaṃ sanni-patitānaṃ antarā kathā udapādī" ti.|| ||</p>

					<p class="f4">4. Tīṇi kho imāni brāhmaṇa paṭihāriyāni.|| ||</p>

					<p class="f4">Katamāni tīni?|| ||</p>

					<p class="f4">Iddhi-paṭihāriyaṃ,||<br />
					ādesani-pāṭihāriyaṃ,||<br />
					anusāsanī-pāṭihāriyaṃ.|| ||</p>

					<p class="f4">Katamañ ca brāhmaṇa iddhi-pāṭihāriyaṃ?|| ||</p>

					<p class="f4">Idha brāhmaṇa ekacco aneka-vihitaṃ iddhi-vidhaṃ pacc'anubhoti:||<br />
					eko pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaṃ tiro-bhāvaṃ,||<br />
					tiro-kuḍḍaṃ tiro-pākāraṃ tiro-pabbataṃ asajja-māno va gacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujja-nimmujjaṃ karoti seyyathā pi udake,||<br />
					udake pi abhijjamāno gacchati||<br />
					Seyyathā pi paṭhaviyaṃ.|| ||</p>

					<p class="f4">Akāse pi pallaṇkena kamati||<br />
					Seyyathā pi pakkhīsakuṇo.|| ||</p>

					<p class="f4">Ime pi candimasūriye evaṃ mahiddhike evaṃ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="f4">Idaṃ vuccati brāhmaṇa iddhi-pāṭihāriyaṃ.|| ||</p>

					<p class="f4">5. Katamañ ca brāhmaṇa ādesanā-pāṭihāriyaṃ?|| ||</p>

					<p class="f4">Idha brāhmaṇa ekacco nimittena ādisati:||<br />
					evam pi te mano||<br />
					ittham pi te mano.|| ||</p>

					<p class="f4">'Iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taṃ hoti,||<br />
					no aññathā.|| ||</p>

					<p class="f4">Idha pana brāhmaṇa,||<br />
					ekacco na h'eva kho nimittena <a id="pg171"><span class="f2 g"><b>[171]</b></span></a> ādisati,||<br />
					api ca kho manussānaṃ vā amanussānaṃ vā devatānaṃ vā saddaṃ sutvā ādisati:||<br />
					evam pi te mano,||<br />
					ittham pi te mano.|| ||</p>

					<p class="f4">'Iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taṃ hoti,||<br />
					no aññathā.|| ||</p>

					<p class="f4">Idha pana brāhmaṇa,||<br />
					ekacco na h'eva kho nimittena ādisati,||<br />
					na pi manussānaṃ vā amanussānaṃ vā devatānaṃ vā saddaṃ sutvā ādisati,||<br />
					api ca kho vitakkayato vicārayato vitakkavipphārasaddaṃ sutvā ādisati:||<br />
					evam pi kho te mano,||<br />
					ittham pi te mano,||<br />
					'iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taṃ hoti,||<br />
					no aññathā|| ||</p>

					<p class="f4">Idha pana brāhmaṇa,||<br />
					ekacco na h'eva kho nimittena ādisati,||<br />
					na pi manussānaṃ vā amanussānaṃ vā devatānaṃ vā saddaṃ sutvā ādisati,||<br />
					na pi vitakkayato na pi vicārayato na vitakkavipphārasaddaṃ sutvā ādisati:||<br />
					api ca kho avitakkaṃ avicāraṃ samādhiṃ samāpananassa cetasā ceto paricca pajānāti.|| ||</p>

					<p class="f4">'Yathā imassa bhoto mano-saṇkhārā paṇīhitā,||<br />
					imassa cittassa anantarā amun nāma vitakkaṃ vitakkissatī' ti.|| ||</p>

					<p class="f4">So bahuñ ce pi ādisati||<br />
					tath'eva taṃ hoti,||<br />
					no aññathā.|| ||</p>

					<p class="f4">Idaṃ vuccati brāhmaṇa ādesanā-pāṭihāriyaṃ.|| ||</p>

					<p class="f4">6. Katamañ ca brāhmaṇa,||<br />
					anusāsanī-pāṭihāriyaṃ?|| ||</p>

					<p class="f4">Idha brāhmaṇa, ekacco evam anusāsati:|| ||</p>

					<p class="f4">'Evaṃ vitakketha,||<br />
					mā evaṃ vitakkayittha,||<br />
					evaṃ manasi-karotha,||<br />
					mā evaṃ manasākattha,||<br />
					idaṃ pajahatha,||<br />
					idaṃ upasampajja viharathā' ti.|| ||</p>

					<p class="f4">Idaṃ vuccati brāhmaṇa anusāsanī-pāṭihāriyaṃ.|| ||</p>

					<p class="f4">Imāni kho brāhmaṇa tīṇi pāṭihariyāni.|| ||</p>

					<p class="f4">Imesan te brāhmaṇa,||<br />
					tiṇṇaṃ pāṭihāriyānaṃ katamaṃ pāṭihāriyaṃ khamati abhikkantatarañ ca paṇītatarañ cā" ti?|| ||</p>

					<p class="f4">"Tatra bho Gotama yaṃ idaṃ pāṭhāriyaṃ,||<br />
					idh'ekacco aneka-vihitaṃ iddhi-vidhaṃ pacc'anubhoti||<br />
					eko pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaṃ tīrobhāvaṃ,||<br />
					tiro-kuḍḍaṃ tiro-pākāraṃ tiro-pabbataṃ asajja-māno va gacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujja-nimmujjaṃ karoti seyyathā pi udake,||<br />
					udake pi abhijjamāno gacchati seyyathā pi paṭhaviyaṃ.|| ||</p>

					<p class="f4">Akāse pi pallaṇkena kamati seyyathā pi pakkhīsakuṇo.|| ||</p>

					<p class="f4">Ime pi candimasūriye evaṃ mahiddhike evaṃ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="f4">Idaṃ bho Gotama pāṭihāriyaṃ yo ca naṃ karoti,||<br />
					so ca naṃ paṭisaṃvedeti.|| ||</p>

					<p class="f4">Yo ca naṃ karoti,||<br />
					tassa c'eva taṃ hoti.|| ||</p>

					<p class="f4">Idaṃ eva bho Gotama pāṭihāriyaṃ māyā-saha-dhamma-rūpaṃ viya khāyati.|| ||</p>

					<p class="f4">Yam pi idaṃ bho Gotama pāṭihāriyaṃ||<br />
					idh'ekacco nimittena ādisati:|| ||</p>

					<p class="f4">'Evam pi te mano,||<br />
					ittham pi te mano,||<br />
					iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taṃ hoti,||<br />
					no aññathā.|| ||</p>

					<p class="f4">Idha pana bho Gotama,||<br />
					ekacco na h'eva kho nimittena ādisati,||<br />
					api ca kho manussānaṃ vā amanussānaṃ vā devatānaṃ vā saddaṃ sutvā ādisati:||<br />
					na pi vitakkayato na pi vicārayato na vitakkavipphārasaddaṃ sutvā ādisati:|| ||</p>

					<p class="f4">'Evam pi te mano,||<br />
					ittham pi te mano,||<br />
					iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taṃ hoti,||<br />
					no aññathā.|| ||</p>

					<p class="f4">Idha pana brāhmaṇa,||<br />
					ekacco na heva kho nimittena ādisati,||<br />
					na pi manussānaṃ vā amanussānaṃ vā devatānaṃ vā saddaṃ sutvā ādisati:||<br />
					na pi vitakkayato na pi vicārayato na vitakkavipphārasaddaṃ sutvā ādisati:|| ||</p>

					<p class="f4">Api ca kho avitakkaṃ avicāraṃ samādhiṃ samāpannassa cetasā ceto paricca pajānāti: <a id="pg172"><span class="f2 g"><b>[172]</b></span></a> yathā imassa bhoto mano-saṇkhārā paṇihitā imassa cittassa anantarā amunnāma vitakkaṃ vitakkissatī ti.|| ||</p>

					<p class="f4">So bahuñ ce pi ādisati,||<br />
					tath'eva taṃ hoti.|| ||</p>

					<p class="f4">No aññathāpa idam pi bho Gotama pāṭihāriyaṃ yo ca naṃ karoti so ca naṃ paṭisaṃvedeti.|| ||</p>

					<p class="f4">Yo ca naṃ karoti.|| ||</p>

					<p class="f4">Tass c'eva taṃ hoti.|| ||</p>

					<p class="f4">Idam pi bho Gotama pāṭihāriyaṃ māyā-saha-dhamma-rūpaṃ viya khāyati.|| ||</p>

					<p class="f4">'Yañ ca kho idaṃ bho Gotama pāṭihāriyaṃ||<br />
					idh'ekacco evaṃ anusāsati:||<br />
					evaṃ citakketha,||<br />
					mā evaṃ vitakkayittha,||<br />
					evaṃ manasi karotha,||<br />
					mā evaṃ manasākattha,||<br />
					idaṃ pajahatha,||<br />
					idaṃ upasampajja viharathā' ti.|| ||</p>

					<p class="f4">Idam eva bho Gotama pāṭihāriyaṃ khamati mesaṃ tinṇaṃ pāṭihāriyānaṃ abikkantatarañca paṇītatarañ ca.|| ||</p>

					<p class="f4">Acchariyaṃ bho Gotama,||<br />
					abbhūtaṃ bho Gotama,||<br />
					abbhūtaṃ bho Gotama,||<br />
					yāva subhisitamidaṃbhotā Gotamena.|| ||</p>

					<p class="f4">Imehi ca mayaṃ tīhi pāṭihāriyehi samannāgataṃ bhavantaṃ Gotamaṃ dhārema.|| ||</p>

					<p class="f4">Bhavaṃ hi Gotamo anekaviritaṃ iddhi-vidhaṃ pacc'anubhoti:||<br />
					ekopi hutvā bahudhā hoti,||<br />
					ācībhāvaṃ tīrobhāvaṃ tirokuṃ tiro-pākāraṃ tiro-pabbataṃ asajja-mānoca cacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujjanimmujjaṃ karoti seyyathā pi udake,||<br />
					udake pi abhijja-māne cacchati seyyathā pi paṭhaviyaṃ.|| ||</p>

					<p class="f4">Akāse pi pallaṇkena kamati seyyathā pi pakkhī sakuṇo.|| ||</p>

					<p class="f4">Ime pi candimasūriye evaṃ mahiddhike evaṃ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="f4">Bhavaṃ hi Gotamo avitakkaṃ avicāraṃ samādhiṃ samāpannassa cetasā ceto paricca pajānāti yathā imassa bhoto mano-saṇkhārā paṇihitā imassa cittassa anantarā amun nāma vitakkaṃ vitakkissatī ti.|| ||</p>

					<p class="f4">Bhavañ hi Gotamo evaṃ anusāsati:||<br />
					evaṃ vitakketha,||<br />
					mā evaṃ vitakkayittha,||<br />
					evaṃ manasi-karotha,||<br />
					mā evaṃ manasākattha.|| ||</p>

					<p class="f4">'Idaṃ pajahatha,||<br />
					idaṃ upasampajja viharathā' ti.|| ||</p>

					<p class="f4">7. Addhā ko tyāyaṃ brahmaṇa āsajja upanīya-vācā bhāsitā,||<br />
					api ca tyāhaṃ vyākarissāmi.|| ||</p>

					<p class="f4">Ahaṃ hi brāhmaṇa aneka-vihitaṃ iddhi-vidhaṃ pacc'anubhomi||<br />
					ekopi hutvā bahudhā hoti,||<br />
					ācībhāvaṃ tīrobhāvaṃ tirokuṃ tiro-pākāraṃ tiro-pabbataṃ asajja-mānoca cacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujjanimmujjaṃ karoti seyyathā pi udake,||<br />
					udake pi abhijja-māne cacchati seyyathā pi paṭhaviyaṃ.|| ||</p>

					<p class="f4">Akāse pi pallaṇkena kamati seyyathā pi pakkhī sakuṇo.|| ||</p>

					<p class="f4">Ime pi candimasūriye evaṃ mahiddhike evaṃ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="f4">'Ahaṃ hi brāhmaṇa avitakkaṃ avicāraṃ samādhiṃ samāpannassa cetasā ceto paricca pajānāmi,||<br />
					yathā imassa bhoto mano-saṇkhārā paṇihitā imassa cittassa anantarā amun nāma vitakkaṃ vitakkissatī' ti.|| ||</p>

					<p class="f4">Ahaṃ brāhmaṇa evam anussāmi:|| ||</p>

					<p class="f4">'Evaṃ vitakketha,||<br />
					mā evaṃ vitakkayittha.|| ||</p>

					<p class="f4">Evaṃ manasi-karotha,||<br />
					mā evaṃ manasākattha,||<br />
					idaṃ pajahatha,||<br />
					idaṃ upasampajja viharathā' ti.|| ||</p>

					<p class="f4">Atthi pana bho Gotama añño ekabhikkhu pi yo imehi tīhi pāṭihāriyehi samannāgato aññatra bhotā Gotamenā" ti?|| ||</p>

					<p class="f4">"Na kho brāhmaṇa ekaṃ yeva sataṃ,||<br />
					na dve satāni,||<br />
					na tīṇi satāni,||<br />
					na cattāri satāni,||<br />
					na pañca-satāni.|| ||</p>

					<p class="f4">Atha kho bhiyyo va ye bhikkhū imehi tīhi pāṭihāriyehi samannāgatā" ti.|| ||</p>

					<p class="f4">"Kahaṃ pana bho Gotama etarahi te bhikkhū viharantī" ti?|| ||</p>

					<p class="f4"><a id="pg173"><span class="f2 g"><b>[173]</b></span></a> "Imasmiṃ yeva kho brāhmaṇa bhikkhu-saṇghe" ti.|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjiteṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi,||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="ctr">Brāhmaṇa Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>