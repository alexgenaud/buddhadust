<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 60. Sangarava approaches Gotama with the idea that those who perform sacrifices do more good for more people than those who leave the household life for the homeless state. Gotama then raises the case of a Buddha arising in the world, one who teaches multitudes, gods and men. There follows discussion of the merits of various magic powers." />
<title>AN 3.60: Saŋgārava Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VI. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p60">Sutta 60</a></h4>

					<h1>Saŋgārava Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg168"><span class="f2 g"><b>[168]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.060.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.060.than.ati.htm#p1">than</a>][<a href="../../../../dhamma-vinaya/wp/an/03_threes/an03.060.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Evaɱ me sutaɱ ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Saŋgāravo brāhmaṇo yena Bhagavā ten'upasankami.</p>

					<p class="f4">Upasaɱkamitvā Bhagavāta saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇiyaɱ vīti-sāretvā.|| ||</p>

					<p class="f4">Eka-m-antaɱ nisinno kho Saŋgāravo brāhmano Bhagavantaɱ etad avoca:|| ||</p>

					<p class="f4">"Mayam assu bho Gotama brāhmaṇā nāma,||<br />
					yaññaɱ yajāma pi,||<br />
					yajāpema pi.|| ||</p>

					<p class="f4">Tatra bho Gotama yo c'eva yajati,||<br />
					yo ca yajāpeti,||<br />
					sabbe te anekasārīrikaɱ puññapaṭipadaɱ paṭipannā honti yadidaɱ yaññādhikaraṇaɱ.|| ||</p>

					<p class="f4">Yo panāyaɱ bho Gotama yassa vā tassa vā kulā agārasmā anagāriyaɱ pabba-jito ekam attānaɱ dameti,||<br />
					ekam attānaɱ sameti,||<br />
					ekam attānaɱ parinibbāpeti.|| ||</p>

					<p class="f4">Evam assāyaɱ ekasārīrikaɱ puññapaṭipadaɱ paṭipanno hoti yadidaɱ pabbajjādhikaraṇan" ti.|| ||</p>

					<p class="f4">"Tena hi brāhmaṇa,||<br />
					taɱ yev'ettha paṭpucchissāmi,||<br />
					yathā te khameyya,||<br />
					tathā naɱ vyākareyyāsi.|| ||</p>

					<p class="f4">Taɱ kiɱ maññasi brāhmaṇa?|| ||</p>

					<p class="f4">Idha Tathāgato loke uppajjati arahaɱ Sammā-Sam-Buddho vijjacaraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā.|| ||</p>

					<p class="f4">Se evam āha:|| ||</p>
					
					<p class="f4">'Ethāyaɱ Maggo,||<br />
					ayaɱ paṭipadā,||<br />
					yathā paṭipanno ahaɱ anuttaraɱ brahma-cariyogadhaɱ sayaɱ abhiññā sacchi-katvā pavedemi.|| ||</p>

					<p class="f4">Etha tumhe pi tathā paṭipajjatha,||<br />
					yathā paṭipannā tumhe pi anuttaraɱ brahma-cariyogadhaɱ sayaɱ abññā sacchi-katvā upasampajja viharis'sathā' ti.|| ||</p>

					<p class="f4">Iti ayaɱ c'eva Satthā dhammaɱ abhiññā sacchi-katvā upasampajja viharis'sathā.|| ||</p>

					<p class="f4">Iti ayaɱ c'eva Satthā dhammaɱ deseti,||<br />
					pare ca <a id="pg169"><span class="f2 g"><b>[169]</b></span></a> tathattāya paṭipassanti.|| ||</p>

					<p class="f4">Tāni kho pana honti anekāni pi satāni||<br />
					anekāni pi sahassāni||<br />
					anekāni pi satasahassāni.|| ||</p>

					<p class="f4">Taɱ kiɱ maññasi brāhmaṇa?|| ||</p>

					<p class="f4">Iccāyaɱ evaɱ sante ekasārīrikā vā puñña-paṭipadā hoti aneka-sārīrikā vā,||<br />
					yadidaɱ pabbajj'ādhikaraṇan" ti?|| ||</p>

					<p class="f4">"Iccāyam pi bho Gotama,||<br />
					evaɱ sante aneka-sārīrikā puñña-paṭipadā hoti,||<br />
					yadidaɱ pabbajj'ādhikaraṇan" ti.|| ||</p>

					<p class="f4">2. Evaɱ vutte āyasmā Ānando Saŋgāravam brāhmaṇaɱ etad avoca:|| ||</p>

					<p class="f4">"Imāsaɱ te brāhmaṇa dvinnaɱ paṭipadānaɱ katamā paṭipadā khamati,||<br />
					appaṭṭhatarā ca appa-samārambha-tarā ca maha-p-phalatarā ca mahā-nisaɱsatarā cā" ti?|| ||</p>

					<p class="f4">Evaɱ vutte Saŋgāravo brāhmaṇo āyasmantaɱ Ānandaɱ etad avoca:|| ||</p>

					<p class="f4">"Seyyathā pi bhavaɱ Gotamo bhavaɱ c'Ānando ete me pujjā,||<br />
					ete me pāsaɱsā" ti.|| ||</p>

					<p class="f4">Dutiyam pi kho āyasmā Ānaṇdo Saŋgāravaɱ brāhmaṇaɱ etad avoca:|| ||</p>

					<p class="f4">"Na kho tyāhaɱ brāhmaṇa evaɱ pucchāmi:|| ||</p>
					
					<p class="f4">Ke vā te pujjā ke vā te pāsaɱsā" ti.|| ||</p>

					<p class="f4">Evañ ca kho tyāhaɱ brāhmaṇa pucchāmi:|| ||</p>
					
					<p class="f4">"Imāsaɱ te brāhmaṇa dvinnaɱ paṭipadānaɱ katamā paṭipadā khamati,||<br />
					appaṭṭhatarā ca appa-samārambha-tarā ca maha-p-phalatarā ca mahā-nisaɱsatarā cā" ti?|| ||</p>

					<p class="f4">Evaɱ vutte Saŋgāravo brāhmaṇo āyasmantaɱ Ānandaɱ etad avoca:|| ||</p>

					<p class="f4">"Seyyathā pi bhavaɱ Gotamo bhavaɱ c'Ānanda ete me pujjā,||<br />
					ete me pāsaɱsā" ti.|| ||</p>

					<p class="f4">Tatiyam pi kho āyasmā Ānaṇdo Saŋgāravaɱ brāhmaṇaɱ etad avoca:|| ||</p>

					<p class="f4">"Na kho tyāhaɱ brāhmaṇa evaɱ pucchāmi:||<br />
					ke vā te pujjā ke vā te pāsaɱsā ti.|| ||</p>

					<p class="f4">Evañ ca kho tyāhaɱ brāhmaṇa pucchāmi:||<br />
					imāsaɱ te brāhmaṇa dvinnaɱ paṭipadānaɱ katamā paṭipadā khamati,||<br />
					appaṭṭhatarā ca appa-samārambha-tarā ca maha-p-phalatarā ca mahā-nisaɱsatarā cā" ti?|| ||</p>

					<p class="f4">Tatiyam pi kho Saŋgāravo brāhmaṇo āyasmantaɱ Ānandaɱ etad avoca:|| ||</p>
					
					<p class="f4">"Seyyathā pi bhavaɱ Gotamo bhavaɱ c'Ānanda ete me pujjā,||<br />
					ete me pāsaɱsā" ti.|| ||</p>

					<p class="f4"><a id="pg170"><span class="f2 g"><b>[170]</b></span></a> 3. Atha kho Bhagavato etad ahosi:|| ||</p>

					<p class="f4">"Yāva tatiyam pi kho Saŋgāravo brāhmaṇo Ānandena saha-dhammikaɱ pañahaɱ puṭṭho saɱsādeti,||<br />
					no vussajjeti.|| ||</p>

					<p class="f4">Yan nūnāhaɱ parimoceyyan" ti.|| ||</p>

					<p class="f4">Atha kho Bhagavā Saŋgāravaɱ brāhmaṇaɱ etad avoca:|| ||</p>

					<p class="f4">"Kā nu'jja brāhmaṇa,||<br />
					rāntepure rājarisāyaɱ sanni-sinnānaɱ sannipattānaɱ antarā kathā udapādī" ti?|| ||</p>

					<p class="f4">"Ayaɱ khvajja bho Gotama,||<br />
					rājantepure rājaparisāyaɱ sanni-sinnānaɱ sanni-patitānaɱ antarā kathā udapādi:|| ||</p>

					<p class="f4">'Pubba sudaɱ appatarā c'eva bhikkhū ahosuɱ,||<br />
					bahutarā ca uttarimanussa-dhammā iddhipāṭihāriyaɱ dassesuɱ.|| ||</p>

					<p class="f4">Etarahi ko bahutarā c'eva bhikkhū appatarā ca uttarimanussa-dhammā iddhipāṭihāriyaɱ dassentī' ti.|| ||</p>

					<p class="f4">Ayaɱ khavajja bho Gotama,||<br />
					rājantepure rājaparisāyaɱ sanni-sinnānaɱ sanni-patitānaɱ antarā kathā udapādī" ti.|| ||</p>

					<p class="f4">4. Tīṇi kho imāni brāhmaṇa paṭihāriyāni.|| ||</p>

					<p class="f4">Katamāni tīni?|| ||</p>

					<p class="f4">Iddhi-paṭihāriyaɱ,||<br />
					ādesani-pāṭihāriyaɱ,||<br />
					anusāsanī-pāṭihāriyaɱ.|| ||</p>

					<p class="f4">Katamañ ca brāhmaṇa iddhi-pāṭihāriyaɱ?|| ||</p>

					<p class="f4">Idha brāhmaṇa ekacco aneka-vihitaɱ iddhi-vidhaɱ paccanubhoti:||<br />
					eko pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaɱ tiro-bhāvaɱ,||<br />
					tiro-kuḍḍaɱ tiro-pākāraɱ tiro-pabbataɱ asajja-māno va gacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujja-nimmujjaɱ karoti seyyathā pi udake,||<br />
					udake pi abhijjamāno gacchati||<br />
					Seyyathā pi paṭhaviyaɱ.|| ||</p>

					<p class="f4">Akāse pi pallaŋkena kamati||<br />
					Seyyathā pi pakkhīsakuṇo.|| ||</p>

					<p class="f4">Ime pi candimasūriye evaɱ mahiddhike evaɱ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaɱ vatteti.|| ||</p>

					<p class="f4">Idaɱ vuccati brāhmaṇa iddhi-pāṭihāriyaɱ.|| ||</p>

					<p class="f4">5. Katamañ ca brāhmaṇa ādesanā-pāṭihāriyaɱ?|| ||</p>

					<p class="f4">Idha brāhmaṇa ekacco nimittena ādisati:||<br />
					evam pi te mano||<br />
					ittham pi te mano.|| ||</p>

					<p class="f4">'Iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taɱ hoti,||<br />
					no aññathā.|| ||</p>

					<p class="f4">Idha pana brāhmaṇa,||<br />
					ekacco na h'eva kho nimittena <a id="pg171"><span class="f2 g"><b>[171]</b></span></a> ādisati,||<br />
					api ca kho manussānaɱ vā amanussānaɱ vā devatānaɱ vā saddaɱ sutvā ādisati:||<br />
					evam pi te mano,||<br />
					ittham pi te mano.|| ||</p>

					<p class="f4">'Iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taɱ hoti,||<br />
					no aññathā.|| ||</p>

					<p class="f4">Idha pana brāhmaṇa,||<br />
					ekacco na h'eva kho nimittena ādisati,||<br />
					na pi manussānaɱ vā amanussānaɱ vā devatānaɱ vā saddaɱ sutvā ādisati,||<br />
					api ca kho vitakkayato vicārayato vitakkavipphārasaddaɱ sutvā ādisati:||<br />
					evam pi kho te mano,||<br />
					ittham pi te mano,||<br />
					'iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taɱ hoti,||<br />
					no aññathā|| ||</p>

					<p class="f4">Idha pana brāhmaṇa,||<br />
					ekacco na h'eva kho nimittena ādisati,||<br />
					na pi manussānaɱ vā amanussānaɱ vā devatānaɱ vā saddaɱ sutvā ādisati,||<br />
					na pi vitakkayato na pi vicārayato na vitakkavipphārasaddaɱ sutvā ādisati:||<br />
					api ca kho avitakkaɱ avicāraɱ samādhiɱ samāpananassa cetasā ceto paricca pajānāti.|| ||</p>

					<p class="f4">'Yathā imassa bhoto mano-sankhārā paṇīhitā,||<br />
					imassa cittassa anantarā amun nāma vitakkaɱ vitakkissatī' ti.|| ||</p>

					<p class="f4">So bahuñ ce pi ādisati||<br />
					tath'eva taɱ hoti,||<br />
					no aññathā.|| ||</p>

					<p class="f4">Idaɱ vuccati brāhmaṇa ādesanā-pāṭihāriyaɱ.|| ||</p>

					<p class="f4">6. Katamañ ca brāhmaṇa,||<br />
					anusāsanī-pāṭihāriyaɱ?|| ||</p>

					<p class="f4">Idha brāhmaṇa, ekacco evam anusāsati:|| ||</p>
					
					<p class="f4">'Evaɱ vitakketha,||<br />
					mā evaɱ vitakkayittha,||<br />
					evaɱ manasi-karotha,||<br />
					mā evaɱ manasākattha,||<br />
					idaɱ pajahatha,||<br />
					idaɱ upasampajja viharathā' ti.|| ||</p>

					<p class="f4">Idaɱ vuccati brāhmaṇa anusāsanī-pāṭihāriyaɱ.|| ||</p>

					<p class="f4">Imāni kho brāhmaṇa tīṇi pāṭihariyāni.|| ||</p>

					<p class="f4">Imesan te brāhmaṇa,||<br />
					tiṇṇaɱ pāṭihāriyānaɱ katamaɱ pāṭihāriyaɱ khamati abhikkantatarañ ca paṇītatarañ cā" ti?|| ||</p>

					<p class="f4">"Tatra bho Gotama yaɱ idaɱ pāṭhāriyaɱ,||<br />
					idh'ekacco aneka-vihitaɱ iddhi-vidhaɱ paccanubhoti||<br />
					eko pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaɱ tīrobhāvaɱ,||<br />
					tiro-kuḍḍaɱ tiro-pākāraɱ tiro-pabbataɱ asajja-māno va gacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujja-nimmujjaɱ karoti seyyathā pi udake,||<br />
					udake pi abhijjamāno gacchati seyyathā pi paṭhaviyaɱ.|| ||</p>

					<p class="f4">Akāse pi pallaŋkena kamati seyyathā pi pakkhīsakuṇo.|| ||</p>

					<p class="f4">Ime pi candimasūriye evaɱ mahiddhike evaɱ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaɱ vatteti.|| ||</p>

					<p class="f4">Idaɱ bho Gotama pāṭihāriyaɱ yo ca naɱ karoti,||<br />
					so ca naɱ paṭisaŋvedeti.|| ||</p>

					<p class="f4">Yo ca naɱ karoti,||<br />
					tassa c'eva taɱ hoti.|| ||</p>

					<p class="f4">Idaɱ eva bho Gotama pāṭihāriyaɱ māyā-saha-dhamma-rūpaɱ viya khāyati.|| ||</p>

					<p class="f4">Yam pi idaɱ bho Gotama pāṭihāriyaɱ||<br />
					idh'ekacco nimittena ādisati:|| ||</p>

					<p class="f4">'Evam pi te mano,||<br />
					ittham pi te mano,||<br />
					iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taɱ hoti,||<br />
					no aññathā.|| ||</p>

					<p class="f4">Idha pana bho Gotama,||<br />
					ekacco na h'eva kho nimittena ādisati,||<br />
					api ca kho manussānaɱ vā amanussānaɱ vā devatānaɱ vā saddaɱ sutvā ādisati:||<br />
					na pi vitakkayato na pi vicārayato na vitakkavipphārasaddaɱ sutvā ādisati:|| ||</p>

					<p class="f4">'Evam pi te mano,||<br />
					ittham pi te mano,||<br />
					iti pi te cittan' ti.|| ||</p>

					<p class="f4">So bahuñ ce pi ādisati,||<br />
					tath'eva taɱ hoti,||<br />
					no aññathā.|| ||</p>

					<p class="f4">Idha pana brāhmaṇa,||<br />
					ekacco na heva kho nimittena ādisati,||<br />
					na pi manussānaɱ vā amanussānaɱ vā devatānaɱ vā saddaɱ sutvā ādisati:||<br />
					na pi vitakkayato na pi vicārayato na vitakkavipphārasaddaɱ sutvā ādisati:|| ||</p>

					<p class="f4">Api ca kho avitakkaɱ avicāraɱ samādhiɱ samāpannassa cetasā ceto paricca pajānāti: <a id="pg172"><span class="f2 g"><b>[172]</b></span></a> yathā imassa bhoto mano-sankhārā paṇihitā imassa cittassa anantarā amunnāma vitakkaɱ vitakkissatī ti.|| ||</p>

					<p class="f4">So bahuñ ce pi ādisati,||<br />
					tath'eva taɱ hoti.|| ||</p>

					<p class="f4">No aññathāpa idam pi bho Gotama pāṭihāriyaɱ yo ca naɱ karoti so ca naɱ paṭisaŋvedeti.|| ||</p>

					<p class="f4">Yo ca naɱ karoti.|| ||</p>

					<p class="f4">Tass c'eva taɱ hoti.|| ||</p>

					<p class="f4">Idam pi bho Gotama pāṭihāriyaɱ māyā-saha-dhamma-rūpaɱ viya khāyati.|| ||</p>

					<p class="f4">'Yañ ca kho idaɱ bho Gotama pāṭihāriyaɱ||<br />
					idh'ekacco evaɱ anusāsati:||<br />
					evaɱ citakketha,||<br />
					mā evaɱ vitakkayittha,||<br />
					evaɱ manasi karotha,||<br />
					mā evaɱ manasākattha,||<br />
					idaɱ pajahatha,||<br />
					idaɱ upasampajja viharathā' ti.|| ||</p>

					<p class="f4">Idam eva bho Gotama pāṭihāriyaɱ khamati mesaɱ tinṇaɱ pāṭihāriyānaɱ abikkantatarañca paṇītatarañ ca.|| ||</p>

					<p class="f4">Acchariyaɱ bho Gotama,||<br />
					abbhūtaɱ bho Gotama,||<br />
					abbhūtaɱ bho Gotama,||<br />
					yāva subhisitamidaɱbhotā Gotamena.|| ||</p>

					<p class="f4">Imehi ca mayaɱ tīhi pāṭihāriyehi samannāgataɱ bhavantaɱ Gotamaɱ dhārema.|| ||</p>

					<p class="f4">Bhavaɱ hi Gotamo anekaviritaɱ iddhi-vidhaɱ paccanubhoti:||<br />
					ekopi hutvā bahudhā hoti,||<br />
					ācībhāvaɱ tīrobhāvaɱ tirokuɱ tiro-pākāraɱ tiro-pabbataɱ asajja-mānoca cacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujjanimmujjaɱ karoti seyyathā pi udake,||<br />
					udake pi abhijja-māne cacchati seyyathā pi paṭhaviyaɱ.|| ||</p>

					<p class="f4">Akāse pi pallaŋkena kamati seyyathā pi pakkhī sakuṇo.|| ||</p>

					<p class="f4">Ime pi candimasūriye evaɱ mahiddhike evaɱ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaɱ vatteti.|| ||</p>

					<p class="f4">Bhavaɱ hi Gotamo avitakkaɱ avicāraɱ samādhiɱ samāpannassa cetasā ceto paricca pajānāti yathā imassa bhoto mano-sankhārā paṇihitā imassa cittassa anantarā amun nāma vitakkaɱ vitakkissatī ti.|| ||</p>

					<p class="f4">Bhavañ hi Gotamo evaɱ anusāsati:||<br />
					evaɱ vitakketha,||<br />
					mā evaɱ vitakkayittha,||<br />
					evaɱ manasi-karotha,||<br />
					mā evaɱ manasākattha.|| ||</p>

					<p class="f4">'Idaɱ pajahatha,||<br />
					idaɱ upasampajja viharathā' ti.|| ||</p>

					<p class="f4">7. Addhā ko tyāyaɱ brahmaṇa āsajja upanīya-vācā bhāsitā,||<br />
					api ca tyāhaɱ vyākarissāmi.|| ||</p>

					<p class="f4">Ahaɱ hi brāhmaṇa aneka-vihitaɱ iddhi-vidhaɱ paccanubhomi||<br />
					ekopi hutvā bahudhā hoti,||<br />
					ācībhāvaɱ tīrobhāvaɱ tirokuɱ tiro-pākāraɱ tiro-pabbataɱ asajja-mānoca cacchati,||<br />
					Seyyathā pi ākāse.|| ||</p>

					<p class="f4">Paṭhaviyā pi ummujjanimmujjaɱ karoti seyyathā pi udake,||<br />
					udake pi abhijja-māne cacchati seyyathā pi paṭhaviyaɱ.|| ||</p>

					<p class="f4">Akāse pi pallaŋkena kamati seyyathā pi pakkhī sakuṇo.|| ||</p>

					<p class="f4">Ime pi candimasūriye evaɱ mahiddhike evaɱ mah-ā-nubhāve pāṇīnā parimasati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaɱ vatteti.|| ||</p>

					<p class="f4">'Ahaɱ hi brāhmaṇa avitakkaɱ avicāraɱ samādhiɱ samāpannassa cetasā ceto paricca pajānāmi,||<br />
					yathā imassa bhoto mano-sankhārā paṇihitā imassa cittassa anantarā amun nāma vitakkaɱ vitakkissatī' ti.|| ||</p>

					<p class="f4">Ahaɱ brāhmaṇa evam anussāmi:|| ||</p>

					<p class="f4">'Evaɱ vitakketha,||<br />
					mā evaɱ vitakkayittha.|| ||</p>

					<p class="f4">Evaɱ manasi-karotha,||<br />
					mā evaɱ manasākattha,||<br />
					idaɱ pajahatha,||<br />
					idaɱ upasampajja viharathā' ti.|| ||</p>

					<p class="f4">Atthi pana bho Gotama añño ekabhikkhu pi yo imehi tīhi pāṭihāriyehi samannāgato aññatra bhotā Gotamenā" ti?|| ||</p>

					<p class="f4">"Na kho brāhmaṇa ekaɱ yeva sataɱ,||<br />
					na dve satāni,||<br />
					na tīṇi satāni,||<br />
					na cattāri satāni,||<br />
					na pañca-satāni.|| ||</p>

					<p class="f4">Atha kho bhiyyo va ye bhikkhū imehi tīhi pāṭihāriyehi samannāgatā" ti.|| ||</p>

					<p class="f4">"Kahaɱ pana bho Gotama etarahi te bhikkhū viharantī" ti?|| ||</p>

					<p class="f4"><a id="pg173"><span class="f2 g"><b>[173]</b></span></a> "Imasmiɱ yeva kho brāhmaṇa bhikkhu-saŋghe" ti.|| ||</p>

					<p class="f4">"Abhikkantaɱ bho Gotama,||<br />
					abhikkantaɱ bho Gotama.|| ||</p>

					<p class="f4">Seyyathā pi bho Gotama nikkujjitaɱ vā ukkujjiteɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi,||<br />
					Dhammañ ca||<br />
					bhikkhu-Saŋghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

					<p class="ctr">Brāhmaṇa Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>