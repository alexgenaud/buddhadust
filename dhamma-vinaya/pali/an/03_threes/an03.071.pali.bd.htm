<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 71. Ānanda explains the disadvantages of Lust, Hate and Stupidity and the advantages of letting these things go to Channa the Wanderer." />
<title>AN 3.71: Channa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p71">Sutta 71</a></h4>

					<h1>Channa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg215"><span class="f2 g"><b>[215]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.071.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.071.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha ko Channo paribbājako yen'āyasmā Ānanda ten'upasaṅkami.|| ||</p>

					<p class="f4">Upasaṅkamitvā āyasmatā Ānandena saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi|| ||</p>

					<p class="f4">Eka-m-antaṃ nisinno kho Channo paribbājako āyasmantaṃ Ānandaṃ etad avoca:|| ||</p>

					<p class="f4">"Tumhe pi āvuso Ānanda rāgassa pahāṇaṃ paññāpetha||<br />
					dosassa pahāṇaṃ paññāpethā||<br />
					mohassa pahāṇaṃ paññāpethā" ti?|| ||</p>

					<p class="f4">"Mayaṃ ko āvuso rāgassa pahāṇaṃ paññāpema,||<br />
					dosassa <a id="pg216"><span class="f2 g"><b>[216]</b></span></a> pahāṇaṃ paññāpethā||<br />
					mohassa pahāṇaṃ paññāpemā" ti.|| ||</p>

					<p class="ctr c">&#9632;</p>

					<p class="f4">"Kim pana tumhe āvuso rāge ādīnavaṃ disvā rāgassa pahāṇaṃ paññāpetha||<br />
					kiṃ dose ādīnavaṃ disvā dose pahāṇaṃ paññāpethā||<br />
					kiṃ mohe ādīnavaṃ disvā mohassa pahānaṃ paññāpethā" ti?|| ||</p>

					<p class="f4">2. Ratto kho āvuso rāgena Abhibhuto pariyādinna-citto,||<br />
					attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Rāgo pahīṇe n'eva attavyābādhāya ceteti,||<br />
					na paravyābādhāya pi ceteti||<br />
					ne ubhayavyābādhāya pi ceteti||<br />
					na cetasikaṃ dukkhaṃ domanassaṃ paṭisaṃvedeti.|| ||</p>

					<p class="ctr c">&#9632;</p>

					<p class="f4">Ratto kho āvuso rāgena abhibhūto pariyādinna-citto kāyena ducritaṃ carati,||<br />
					vācāya du-c-caritaṃ carati,||<br />
					manasā du-c-caritaṃ carati.|| ||</p>

					<p class="f4">Rāge pahīṇe n'eva kāyena du-c-caritaṃ carati,||<br />
					na vācāya du-c-caritaṃ carati,||<br />
					na manasā du-c-caritaṃ carati.|| ||</p>

					<p class="ctr c">&#9632;</p>

					<p class="f4">Ratto kho āvuso rāgena abhibhūto pariyādinna-citto attattham pi yathā-bhūtaṃ na-p-pajānāti,||<br />
					parattham pi yathā-bhūtaṃ na-p-pajānāti,||<br />
					ubhayattham pi yathā-bhūtaṃ na-p-pajānāti.|| ||</p>

					<p class="f4">Rāge pahīṇe attattham pi yathā-bhūtaṃ pajānāti,||<br />
					parattham pi yathā-bhūtaṃ pajānāti,||<br />
					ubhayattham pi yathā-bhūtaṃ pajānāti|| ||</p>

					<p class="ctr c">&#9632;</p>

					<p class="f4">Rāgo kho āvuso andha-karaṇo acakkhu-karaṇo aññāṇa-karaṇo paññā-nirodhiko vighāta-pakkhiko anibbāṇasaṃvaṭṭa-niko.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Duṭṭho kho āvuso dosena abhibhūto pariyādinna-citto||<br />
					attavyābādhāya pi ceteti,||<br />
					attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Doso pahīṇe n'eva attavyābādhāya ceteti,||<br />
					na paravyābādhāya pi ceteti||<br />
					ne ubhayavyābādhāya pi ceteti||<br />
					na cetasikaṃ dukkhaṃ domanassaṃ paṭisaṃvedeti.|| ||</p>

					<p class="ctr c">&#9632;</p>

					<p class="f4">Duṭṭho kho āvuso dosena abhibhūto pariyādinna-citto kāyena ducritaṃ carati,||<br />
					vācāya du-c-caritaṃ carati,||<br />
					manasā du-c-caritaṃ carati.|| ||</p>

					<p class="f4">Dose pahīṇe n'eva kāyena du-c-caritaṃ carati,||<br />
					na vācāya du-c-caritaṃ carati,||<br />
					na manasā du-c-caritaṃ carati.|| ||</p>

					<p class="ctr c">&#9632;</p>

					<p class="f4">Duṭṭho kho āvuso dosena abhibhūto pariyādinna-citto attattham pi yathā-bhūtaṃ na-p-pajānāti,||<br />
					parattham pi yathā-bhūtaṃ na-p-pajānāti,||<br />
					ubhayattham pi yathā-bhūtaṃ na-p-pajānāti.|| ||</p>

					<p class="f4">Dose pahīṇe attattham pi yathā-bhūtaṃ pajānāti,||<br />
					parattham pi yathā-bhūtaṃ pajānāti,||<br />
					ubhayattham pi yathā-bhūtaṃ pajānāti|| ||</p>

					<p class="ctr c">&#9632;</p>

					<p class="f4">Doso kho āvuso andha-karaṇo acakkhu-karaṇo aññāṇa-karaṇo paññā-nirodhiko vighāta-pakkhiko anibbāṇasaṃvaṭṭa-niko.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Mūḷho kho āvuso mohena abhibhūto pariyādinna-citto,||<br />
					attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Mohe pahīṇe n'eva attavyābādhāya ceteti,||<br />
					na paravyābādhāya pi ceteti,||<br />
					na ubhayavyābādhāya pi ceteti,||<br />
					na cetasikaṃ dukkhaṃ domanassaṃ paṭisaṃvedeti.|| ||</p>

					<p class="ctr c">&#9632;</p>

					<p class="f4">Mūḷho kho āvuso mohena abhibhūto pariyādinna-citto kāyena du-c-caritaṃ carati,||<br />
					vācāya du-c-caritaṃ carati,||<br />
					manasaja du-c-caritaṃ carati.|| ||</p>

					<p class="f4">Mohe pahīṇe n'eva kāyena du-c-caritaṃ carati,||<br />
					na vācāya du-c-caritaṃ carati,||<br />
					na manasā du-c-caritaṃ carati.|| ||</p>

					<p class="ctr c">&#9632;</p>

					<p class="f4">Mūḷho ko āvuso mohena abhibhūto pariyādinna-citto,||<br />
					attattham pi yathā-bhūtaṃ na-p-pajānāti,||<br />
					parattham pi yathā-bhūtaṃ na-p-pajānāti,||<br />
					ubhayattham pi yathā-bhūtaṃ na-p-pajānāti.|| ||</p>

					<p class="f4"> Mohe <a id="pg217"><span class="f2 g"><b>[217]</b></span></a> pahīṇe attattham pi yathā-bhūtaṃ pajānāti,||<br />
					parattham pi yathā-bhūtaṃ pajānāti,||<br />
					Ubhayattham pi yathā-bhūtaṃ pajānāti.|| ||</p>

					<p class="ctr c">&#9632;</p>

					<p class="f4">Moho kho āvuso andha-karano acakkhu-karaṇo aññāṇa-karaṇo paññā-nirodhiko vighātapakkiko anibbāṇasaṃvaṭṭa-niko.|| ||</p>

					<p class="f4">Idaṃ kho mayaṃ āvuso rāge ādīnavaṃ disvā rāgassa pahāṇaṃ paññāpema,||<br />
					idaṃ dose ādīnavaṃ disvā dosassa pahāṇaṃ paññāpema,||<br />
					idaṃ mohe ādīnavaṃ disvā mohassa pahāṇaṃ paññāpemā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "Atthi pan'āvuso Maggo atthi paṭipadā etassa rāgassa dosassa mohassa pahāṇāyā" ti?|| ||</p>

					<p class="f4">"Atth'āvuso Maggo atthi paṭipadā etassa rāgassa dosassa mohassa pahāṇāyā" ti|| ||</p>

					<p class="f4">"Katamo pan'āvuso Maggo katamā paṭipadā etassa rāgassa dosassa mohassa pahāṇāyā" ti?|| ||</p>

					<p class="f4">"Ayam eva Ariyo Aṭṭhaṅgiko Maggo,<br />
					seyyath'idaṃ:|| ||</p>

					<p class="f4">Sammā-diṭṭhi||<br />
					sammā-vācā||<br />
					sammā-saṃkappaga||<br />
					sammā-vyāyāma||<br />
					sammā-kammanta||<br />
					sammā-sati||<br />
					sammā-samādhi.|| ||</p>

					<p class="f4">Ayaṃ kho āvuso Maggo ayaṃ paṭipadā etassa rāgassa dosassa mohassa pahāṇāyā" ti.|| ||</p>

					<p class="f4">"Bhaddako āvuso Maggo bhaddikā paṭipadā etassa rāgassa dosassa mohassa pahāṇāyā.|| ||</p>

					<p class="f4">Alañ ca pan'āvuso Ānanda appamādāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>