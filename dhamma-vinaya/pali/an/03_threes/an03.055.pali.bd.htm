<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 55. The Buddha explains the meaning of 'Seen in this life is Nibbāna.'" />
<title>AN 3.55: Nibbuta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VI. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p55">Sutta 55</a></h4>

					<h1>Nibbuta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg158"><span class="f2 g"><b>[158]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.055.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.055.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Evaɱ me sutaɱ ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Jānussoṇi brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Jānussoṇi brāhmaṇo Bhagavantaɱ etad avoca:|| ||</p>

					<p class="f4">"'Sandiṭṭhikaɱ nibbāṇaɱ!||<br />
					sandiṭṭhikaɱ nibbāṇan!' ti bho Gotama vuccati.|| ||</p>

					<p class="f4">Kittāvatā nu kho bho Gotama sandiṭṭhikaɱ nibbāṇaɱ hoti akālikaɱ ehi passikaɱ opanayikaɱ paccattaɱ veditabbaɱ viññūhī" ti?|| ||</p>

					<p class="ctr c">&#9632;</p>

					<p class="f4"><a id="pg159"><span class="f2 g"><b>[159]</b></span></a> "Ratto kho brāhmaṇa rāgena abhibhūto pariyādinna-citto attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti.|| ||</p>

					<p class="f4">Cetasikam pi dukkhaɱ domanassaɱ paṭisaŋvedeti.|| ||</p>

					<p class="f4">Rāge pahīṇe n'eva attavyābādhāya pi ceteti,||<br />
					na paravyābādhāya pi ceteti,||<br />
					na ubhayavyābādhāya pi ceteti,||<br />
					na ceta-sikaɱ dukkhaɱ domanassaɱ paṭisaŋvedeti.|| ||</p>

					<p class="f4">Evam pi kho brāhmaṇa sandiṭṭhiko dhammo hoti akāliko ehi passiko opanayiko paccattaɱ veditabbo viññūhī.|| ||</p>

					<p class="ctr c">&#9632;</p>

					<p class="f4">Duṭṭho kho brāhmaṇa dosena abhibhūto pariyādinna-citto attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti.|| ||</p>

					<p class="f4">Cetasikam pi dukkhaɱ domanassaɱ paṭisaŋvedeti.|| ||</p>

					<p class="f4">Rāge pahīṇe n'eva attavyābādhāya pi ceteti,||<br />
					na paravyābādhāya pi ceteti,||<br />
					na ubhayavyābādhāya pi ceteti,||<br />
					na ceta-sikaɱ dukkhaɱ domanassaɱ paṭisaŋvedeti.|| ||</p>

					<p class="f4">Evam pi kho brāhmaṇa sandiṭṭhiko dhammo hoti akāliko ehi passiko opanayiko paccattaɱ veditabbo viññūhī.|| ||</p>

					<p class="ctr c">&#9632;</p>

					<p class="f4">Mūḷho kho brāhmaṇa mohena Abhibhuto pariyādinna-citto attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti.|| ||</p>

					<p class="f4">Cetasikam pi dukkhaɱ domanassaɱ paṭisaŋvedeti.|| ||</p>

					<p class="f4">Mohe pahīṇe n'eva attavyābādhāya pi ceteti,||<br />
					na paravyābādhāya pi ceteti,||<br />
					na ubhayavyābādhāya pi ceteti||<br />
					na ceta-sikaɱ dukkhaɱ domanassaɱ paṭisaŋvedeti.|| ||</p>

					<p class="f4">Evam pi kho brāhmaṇa sandiṭṭhiko dhammo hoti akāliko ehi passiko opanayiko paccattaɱ veditabbo viññūhī.|| ||</p>

					<p class="f4">Yato ca kho ayaɱ brāhmaṇa anavasesaɱ rāga-k-khayaɱ paṭisaŋvedeti,||<br />
					anavasesaɱ dosa-k-khayaɱ paṭisaŋvedeti,||<br />
					anavasesaɱ moha-k-khayaɱ paṭisaŋvedeti.|| ||</p>

					<p class="f4">Evaɱ kho brāhmaṇa sandiṭṭhikaɱ nibbāṇaɱ hoti akālikaɱ ehi passikaɱ opanayikaɱ paccattaɱ veditabbaɱ viññūhī" ti.|| ||</p>

					<p class="ctr c">&#9632;</p>

					<p class="f4">"Abhikkantaɱ bho Gotama,||<br />
					abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassavā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					cakkhu-manto rūpāni dakkhintī ti.|| ||</p>

					<p class="f4">Evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi,||<br />
					Dhammañ ca bhikkhu-Saŋghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱgatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>