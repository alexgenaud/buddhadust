<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 48. An inspirational sutta urging leaders of groups to set a good example." />
<title>AN 3.48: Pabbata-Rāja Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					V. Cūḷa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p48">Sutta 48</a></h4>

					<h1>Pabbata-Rāja Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg152"><span class="f2 g"><b>[152]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.048.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.048.than.ati.htm#p1">than</a>][<a href="../../../../dhamma-vinaya/wp/an/03_threes/an03.048.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Evaɱ me sutaɱ ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Himavantaɱ bhikkhave pabba-tarājaɱ nissāya mahā-sālā tīhi vaḍḍhīhi vaḍḍhanti.|| ||</p>

					<p class="f4">Katamāhi tīhi?|| ||</p>

					<p class="f4">Sākhāpattapa'āsena vaḍḍhanti,||<br />
					tacapapaṭikāya vaḍḍhanti,||<br />
					pheggusārena vaḍḍhanti.|| ||</p>

					<p class="f4">Himavantaɱ bhikkhave pabba-tarājaɱ nissāya mahā-sālā imāhi tīhi vaḍḍhīhi vaḍḍhanti.|| ||</p>

					<p class="f4">Evam eva kho bhikkhave saddhaɱ kula-patiɱ nissāya antojano tīhi vaḍḍhīhi vaḍḍhati.|| ||</p>

					<p class="f4">Katamāhi tīhi?|| ||</p>

					<p class="f4">Saddhāya vaḍḍhati,||<br />
					sīlena vaḍḍhati,||<br />
					paññāya vaḍḍhati.|| ||</p>

					<p class="f4">Saddhaɱ bhikkhave kula-patiɱ nissāya antojano imāhi tīhi vaḍḍhīhi vaḍḍhatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Yathā pi pabbato selo araññasmiɱ brahāvane,||<br />
							Taɱ rukkhāɱ upanissāya vaḍḍhante te vanaspatī.||<br />
							Tath'eva sīla-sampannaɱ saddhaɱ kula-patiɱ idha,||<br />
							Upanissāya vaḍḍhanti putta-dārā ca bandhavā,||<br />
							Amaccā ñāti-saŋghā ca ye c'assa anujīvino.||<br />
							<a id="pg153"><span class="f2 g"><b>[153]</b></span></a>  Tyāssa sīla-vato sīlaɱ cāgaɱ sucaritāni ca,||<br />
							Passamānānukubbanti ye bhavanti vicakkhaṇā.||<br />
							Idha dhammaɱ caritvāna Maggaɱ sugatigāminaɱ,||<br />
							Nandino deva-lokasmiɱ modanti kāma-kāmino.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>