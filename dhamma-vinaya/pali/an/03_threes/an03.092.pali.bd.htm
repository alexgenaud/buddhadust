<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 92. The Buddha compares the practice of living in solitude of those of other views with the practice of living in solitude of those who follow this Dhamma and Discipline. Then he compares the results of this practice with the steps the farmer goes through to harvest and secure his crop." />
<title>AN 3.92: Paviveka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					X. Loṇa-Phala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p92">Sutta 92</a></h4>

					<h1>Paviveka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg240"><span class="f2 g"><b>[240]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.092.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave añña-titthiyā paribbājakā pavivekāni paññā-penti.|| ||</p>

					<p class="f4">Katamāni tīṇi?|| ||</p>

					<p class="f4">Cīvara-pavivekaɱ||<br />
					piṇḍa-pāta-pavivekaɱ||<br />
					sen'āsana-pavivekaɱ.|| ||</p>

					<p class="ctr c">&#9632;</p>

					<p class="f4">Tatr'adaɱ bhikkhave añña-titthiyā paribbājakā cīvara-pavivekasmiɱ paññā-penti:|| ||</p>

					<p class="f4">Sāṇāni pi dhārenti,||<br />
					masāṇāni pi dhārenti,||<br />
					chavadussāni pi dharenti,||<br />
					paɱsukūlāni pi dhārenti,||<br />
					tirīṭakāni pi dhārenti,||<br />
					ajināni pi dharenti,||<br />
					ajinakkhipam pi dhārenti,||<br />
					kusa-cīram pi dhārenti,||<br />
					vākacīram pi dhārenti,||<br />
					phalakacīram pi dhārenti,||<br />
					kesakam-balam pi dhārenti||<br />
					vālakam-balam <a id="pg241"><span class="f2 g"><b>[241]</b></span></a> pi dhārenti,||<br />
					ulūkapakkhikam pi dhārenti.|| ||</p>

					<p class="f4">Idaɱ kho bhikkhave añña-titthiyā paribbājakā cīvara-pavivekasmiɱ paññā-penti.|| ||</p>

					<p class="ctr c">&#9632;</p>

					<p class="f4">Tatr'idaɱ bhikkhave añña-titthiyā paribbājakā piṇḍa-pātapavivekasmiɱ paññā-penti:|| ||</p>

					<p class="f4">Sāka-bhakkhā pi honti,||<br />
					sāmāka-bhakkhā pi honti,||<br />
					nīvāra-bhakkhā pi honti,||<br />
					dadduḷa-bhakkhā pi honti,||<br />
					haṭa-bhakkhā pi honti,||<br />
					kaṇa-bhakkhā pi honti,||<br />
					ācāma-bhakkhā pi honti,||<br />
					piññāka-bhakkhā pi honti,||<br />
					tiṇa-bhakkhā pi honti,||<br />
					gomaya-bhakkhā pi honti,||<br />
					vanamūlaphalāhārā yāpenti pavatta-phalabhojī.|| ||</p>

					<p class="f4">Idaɱ ko bhikkhave añña-titthiyā paribbājakā piṇḍa-pāta-pavivekasmiɱ paññā-penti.|| ||</p>

					<p class="ctr c">&#9632;</p>

					<p class="f4">Tatr'idaɱ bhikkhave aññatittiyā parabbājakā sen'āsana-pavivekasmiɱ paññā-penti:|| ||</p>

					<p class="f4">Araññaɱ,||<br />
					rukkha-mūlaɱ,||<br />
					susānaɱ,||<br />
					vanapanthaɱ,||<br />
					abbhokāsaɱ,||<br />
					palālapuñjaɱ,||<br />
					bhusāgāraɱ.|| ||</p>

					<p class="f4">Idaɱ ko bhikkhave añña-titthiyā paribbājakā sen'āsanapavivekasmiɱ paññā-penti.|| ||</p>

 					<p class="f4">Imāni kho bhikkhave tīṇi añña-titthiyā paribbājakā pavivekāni paññā-penti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Tīṇi kho imāni bhikkhave imasmiɱ Dhamma-Vinaye bhikkhuno pavivekāni.|| ||</p>

					<p class="f4">Katamāni tīṇi?|| ||</p>

					<p class="f4">Idha, bhikkhave, bikkhū sīlavā ca hoti||<br />
					du-s-sīlyañ c'assa pahīnaɱ hoti,||<br />
					tena ca vivitto hoti.|| ||</p>

					<p class="f4">Sammā-diṭṭhiko hoti,||<br />
					micchā-diṭṭhi c'assa pahīṇā hoti,||<br />
					tāya ca vivitto hoti.|| ||</p>

					<p class="f4">Khīṇāsavo ca hoti,||<br />
					āsavā c'assa pahīṇā honti,||<br />
					tehi ca vivitto hoti.|| ||</p>

					<p class="ctr c">&#9632;</p>

					<p class="f4">Yato kho bhikkhave bhikkhu silavā hoti,||<br />
					du-s-sīlyañ c'assa pahīnaɱ hoti,||<br />
					tena ca vivitto hoti.|| ||</p>

					<p class="f4">Sammā-diṭṭhiko hoti,||<br />
					micchā-diṭṭhi c'assa pahīṇā hoti,||<br />
					tāya ca vivitto hoti.|| ||</p>

					<p class="f4">Khīṇ'āsavo ca hoti,||<br />
					āsavā c'assa pahīṇā honti,||<br />
					tehi ca vivitto hoti.|| ||</p>

					<p class="f4">Ayaɱ vuccati bhikkhave bhikkhū aggappatto sārappatto suddho sāre patiṭṭhito.|| ||</p>

					<p class="ctr c">&#9632;</p>

					<p class="f4">3. Seyyathā pi bikkhave kassa-kassa gahapatissa sampannaɱ sālikkhettaɱ.|| ||</p>

					<p class="f4">Tam enaɱ kassa-kassa gahapati sīgha-sīghaɱ vapāpeyya,||<br />
					sīgha-sighaɱ vapāpetvā,||<br />
					sīgha-sīghaɱ Sangharāpeyya.|| ||</p>

					<p class="f4">Sīgha-sīghaɱ Sangharapetvā,||<br />
					sīgha-sīghaɱ ubbahā- <a id="pg242"><span class="f2 g"><b>[242]</b></span></a> peyya.|| ||</p>

					<p class="f4">Sūgha-sīghaɱ ubbahāpetvā,||<br />
					sīgha-sīghaɱ puñjaɱ kārāpeyya.|| ||</p>

					<p class="f4">Sīgha-sīghaɱ puñjaɱ kārāpetvā,||<br />
					sīgha-sīghaɱ maddāpeyya.|| ||</p>

					<p class="f4">Sīgha-sīghaɱ maddāpetvā,||<br />
					sīgha-sīghaɱ palālāni uddharāpeyya.|| ||</p>

					<p class="f4">Sīgha-sīghaɱ palālāni uddharāpetvā,||<br />
					sīgha-sīghaɱ bhusikaɱ uddharāpeyya.|| ||</p>

					<p class="f4">Sīgha-sīghaɱ bhūsikaɱ uddharāpetvā,||<br />
					sīgha-sīghaɱ opuṇāpeyya.|| ||</p>

					<p class="f4">Sīgha-sīghaɱ opuṇāpetvā,||<br />
					sīgha-sīghaɱ atiraharāpeyya.|| ||</p>

					<p class="f4">Sūgha-sīghaɱ atiharāpetvā,||<br />
					sīgha-sīghaɱ koṭṭhāpeyya.|| ||</p>

					<p class="f4">Sīgha-sīghaɱ koṭṭāpetvā,||<br />
					sīgha-sīghaɱ thusāni uddharāpeyya.|| ||</p>

					<p class="f4">Evam assu tāssa bhikkhave kassa-kassa gahapatissa tāni dhaññāni aggappattāni sārappattāni suddhāni sāre patiṭṭhitini.|| ||</p>

					<p class="ctr c">&#9632;</p>

					<p class="f4">Evam eva kho bikkhave bhikkhū sūlavā ca hoti,||<br />
					du-s-sīlyañ c'assa pahīnaɱ hoti,||<br />
					tena ca vivitto hoti.|| ||</p>

					<p class="f4">Sammā-diṭṭhiko ca hoti,||<br />
					micchā-diṭṭhi c'assa pahīṇā hoti,||<br />
					tāya ca vivitto hoti.|| ||</p>

					<p class="f4">Khīṇ'āsavo ca hoti,||<br />
					āsavā c'assa pahīṇā honti,||<br />
					tehi ca vivitto hoti.|| ||</p>

					<p class="f4">Ayaɱ vuccati bhikkhave 'bhikkhū aggappatto sārappatto suddho sāre patiṭṭhito' ti.|| ||</p>

<p>[<i>Note: The BJT and CSCD Pali break this into two suttas here. The BJT Pali has all four <i>jhānas</i>.</i>]</p>

					<p class="f4">Seyyathā pi, bhikkhave, sarada-samaye viddhe vigata-valāhake deve ādicco nabhaɱ abbhūssakkamāno sabbaɱ ākāsagataɱ tamaɱ abhivihacca bhāsate ca tapate ca virocati ca.|| ||</p>

					<p class="f4">Evam eva kho bhikkhave yato ariya-sāvakassa virajaɱ vīta-malaɱ Dhamma-cakkhuɱ udapādi.|| ||</p>

					<p class="f4">Sahadassanuppādā bhikkhave ariya-sāvakassa tīṇi saŋyojanāni pahīyanti,||<br />
					sakkāya-diṭṭhi||<br />
					vicikicchā||<br />
					sīl'abbata-parāmāso.|| ||</p>

					<p class="ctr c">&#9632;</p>

					<p class="f4">Athāparaɱ dvihi dhammehi niyyāti abhijjhāya ca vyāpādena ca.|| ||</p>

					<p class="ctr c">&#9632;</p>

					<p class="f4">So vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Tasmiɱ bikkhave samaye ariya-sāvako kālaɱ kareyya,||<br />
					n'atthi taɱ saŋyojanaɱ,||<br />
					yena saŋyojanena saŋyutto ariya-sāvako puna imaɱ lokaɱ āgaccheyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>