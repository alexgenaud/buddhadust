<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 62. Gotama speaks of three terrors of the common people and shows how their fears go too far; he follows that by speaking of three terrors not subject to remediation through wishes; and then he points the way to overcome terrors." />
<title>AN 3.62: Bhaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					VII. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p62">Sutta 62</a></h4>

					<h1>Bhaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg178"><span class="f2 g"><b>[178]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.062.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.062.than.ati.htm#p1">than</a>][<a href="../../../../dhamma-vinaya/bd/an/03_threes/an03.062.olds.bd.htm#p1">olds</a>][<a href="../../../../dhamma-vinaya/wp/an/03_threes/an03.062.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave 'amātāputtikāni bhayānī' ti a-s-sutavā puthujjano bhāsati.|| ||</p>

					<p class="f4">Katamāni tīṇī?|| ||</p>

					<p class="f4">Hoti so bhikkhave samayo,||<br />
					yaṃ mahā-aggiṇāho vuṭṭhāti.|| ||</p>

					<p class="f4">Mahā-aggiḍāhe kho pana bhikkhave vuṭṭhite tena||<br />
					gāmā pi ḍayhanti||<br />
					nigamā pi ḍayhanti,||<br />
					nagarā pi ḍayhanti.|| ||</p>

					<p class="f4">Gāmesu pi ḍayha-mānesu||<br />
					nigamesu pi ḍayha-mānesu||<br />
					nagaresu pi ḍayha-mānesu||<br />
					tattha mātā pi puttaṃ na paṭilabhati,||<br />
					putto pi mātaraṃ na paṭilabhati.|| ||</p>

					<p class="f4">Idaṃ, bhikkhave, paṭhamaṃ||<br />
					'amātāputtikaṃ bhayan' ti||<br />
					a-s-sutavā puthujjano bhāsati.|| ||</p>

					<p class="ctr c">&#9632;</p>

					<p class="f4">2. Puna ca paraṃ bhikkhave hoti so samayo||<br />
					yaṃ mahā-megho vuṭṭhāti.|| ||</p>

					<p class="f4">Mahā-meghe ko pana bhikkave vuṭṭhite mahā-udakavāhako sañjāyati.|| ||</p>

					<p class="f4">Mahā-udakavāhake sañjāte tena||<br />
					gāmā pi vuyhanti,||<br />
					nigamā pi vuyhanti,||<br />
					nagarā pi vuyhanti.|| ||</p>

					<p class="f4">Gāmesu pi vuyhamānesu||<br />
					nigamesu pi vuyhamānesu||<br />
					nagaresu pi vuyahmānesu tattha ||<br />
					mātā pi puttaṃ na paṭilabhati,||<br />
					pitto pi mātaraṃ na paṭilabhati.|| ||</p>

					<p class="f4">Idaṃ bhikkhave dutiyaṃ||<br />
					'amātāputtikaṃ bhayan' ti||<br />
					a-s-sutavā puthujjano bhasati.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave hoti so samayo,||<br />
					yaṃ bhayaṃ hoti aṭavi-saṅkopo cakka-samārūḷhā jāna-padā pariyāyanti.|| ||</p>

					<p class="f4">Bhaye kho pana bhikkhave sati aṭavi-saṅkope cakaka-samārūḷhesu jānapadesu pariyāyantesu tattha||<br />
					mātā pi puttaṃ na paṭilabhati,||<br />
					putto pi mātaraṃ na paṭilabhati|| ||</p>

					<p class="f4">Idaṃ bhikkhave tatiyaṃ||<br />
					'amātāputtikaṃ bhayan' ti||<br />
					a-s-sutavā puthujjano bhasati.|| ||</p>

					<p class="f4">Imāni kho bhikkhave||<br />
					tīṇi 'amātāputtikāni bhayānī' ti||<br />
					a-s-sutavā puthujjano bhāsati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Tāni kho pan'imāni bhikkhave tīṇi 'samātāputtikāni yeva bhayāni||<br />
					amātāputtikāni bhayānī' ti||<br />
					a-s-sutavā puphujjano bhāsati.|| ||</p>

					<p class="f4">Katamāni tīṇi?|| ||</p>

					<p class="f4">Hoti so bhikkhave samayo,||<br />
					yaṃ mahā-aggiḍāho vuṭṭhāti.|| ||</p>

					<p class="f4">Mahā-aggiḍāhe kho pana bhikkhave vuṭṭhite tena||<br />
					gāmā pi ḍayhanti||<br />
					nigamā pi ḍayhanti,||<br />
					nagarā pi ḍayhanti.|| ||</p>

					<p class="f4">Gāmesu pi ḍayha-mānesu||<br />
					nigamesu pi ḍayha-mānesu||<br />
					nagaresupi ḍayha-mānesu||<br />
					hoti so samayo,||<br />
					yaṃ kadici karahaci mātā pi <a id="pg179"><span class="f2 g"><b>[179]</b></span></a> puttaṃ paṭilabhati,||<br />
					putto pi mātaraṃ paṭilabhati.|| ||</p>

					<p class="f4">Idaṃ, bhikkhave, paṭhamaṃ||<br />
					'samātāputtikaṃ yeva bhayaṃ||<br />
					amātāputtikaṃ bhayan' ti||<br />
					a-s-sutavā puthujjano bhāsati.|| ||</p>

					<p class="ctr c">&#9632;</p>

					<p class="f4">Puna cā paraṃ bhikkhave hoti so samayo,||<br />
					yaṃ mahā-megho vuṭṭhāti.|| ||</p>

					<p class="f4">Mahā-meghe ko pana bhikkave vuṭṭhite mahā-udakavāhako sañjāyati.|| ||</p>

					<p class="f4">Mahā-udakavāhake sañjāte tena||<br />
					gāmā pi vuyhanti,||<br />
					nigamā pi vuyhanti,||<br />
					nagarā pi vuyhanti.|| ||</p>

					<p class="f4">Gāmesu pi vuyhamānesu||<br />
					nigamesu pi vuyhamānesu||<br />
					nagaresu pi vuyahmānesu
					hoti so samayo,||<br />
					yaṃ kadāci karahaci||<br />
					mātā pi puttaṃ paṭilabhati,||<br />
					putto pi mātahaṃ paṭilabhati|| ||</p>

					<p class="f4">Idaṃ bhikkhave dutiyaṃ||<br />
					'samātāputtikaṃ yeva bhayaṃ||<br />
					amātāputtikaṃ bhayan' ti||<br />
					a-s-sutavā puthujjano bhasati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave hoti so samayo,||<br />
					yaṃ bhayaṃ hoti aṭavisaṅkopo,||<br />
					cakka-samārūḷhā jāna-padā pariyāyanti.|| ||</p>

					<p class="f4">Bhaye kho pana bhikkhave sati aṭavisaṅkope cakka-samārūḷhesu jānapadesu pariyāyantesu||<br />
					hoti so samayo,||<br />
					yaṃ kadāci karahaci||<br />
					mātā pi puttaṃ paṭilabhati||<br />
					putto pi mātaraṃ paṭilabhati.|| ||</p>

					<p class="f4">Idaṃ, bhikkhave, tatiyaṃ||<br />
					'samātāputtikaṃ yeva bhayaṃ||<br />
					amātāputtikaṃ bhayan' ti||<br />
					a-s-sutavā puthujjano bhāsati.|| ||</p>

					<p class="f4">Imāni kho bhikkhave tīṇi||<br />
					'samātāputtikāni yeva bhayāni||<br />
					amātāputtikāni bhayānī' ti||<br />
					a-s-sutavā puchujjano bhasati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Tīṇ'imāni bhinkhave amātāputtikāni bhayāni.|| ||</p>

					<p class="f4">Katamāni tīṇi?|| ||</p>

					<p class="f4">Jarā-bhayaṃ,||<br />
					vyādhi-bhayaṃ,||<br />
					maraṇa-bhayaṃ.|| ||</p>

					<p class="f4">Na bhikkhave mātā puttaṃ||<br />
					jīramānaṃ evaṃ labhati:|| ||</p>

					<p class="f4">"Ahaṃ jīrāmi,||<br />
					mā me putto jiri" ti.|| ||</p>

					<p class="f4">Putto vā pana mātaraṃ||<br />
					jīramānaṃ na evaṃ labhati:|| ||</p>

					<p class="f4">"Ahaṃ jīrāmi,||<br />
					mā me mātā jirī" ti.|| ||</p>

					<p class="ctr c">&#9632;</p>

					<p class="f4">Na bhikkhave mātā puttaṃ||<br />
					vyādiyamānaṃ evaṃ labhati:|| ||</p>

					<p class="f4">"Ahaṃ vyādiyāmi,||<br />
					mā me putto vyādiyī" ti.|| ||</p>

					<p class="f4">Putto va pana mātaraṃ||<br />
					vyādhiyamānaṃ evaṃ labhati:|| ||</p>

					<p class="f4">"Ahaṃ vyādhiyāmi,||<br />
					mā me mātā vyādhiyi" ti.|| ||</p>

					<p class="f4">Na bhikkhave mātā puttaṃ||<br />
					mīyamānaṃ evaṃ labhati:|| ||</p>

					<p class="ctr c">&#9632;</p>

					<p class="f4">"Ahaṃ mīyāmi,||<br />
					mā me putto mīyī" ti.|| ||</p>

					<p class="f4">Putto vā pana mātaraṃ||<br />
					mīyamānaṃ na evaṃ labhiti:|| ||</p>

					<p class="f4">"Ahaṃ mīyāmi,||<br />
					mā me mātā mīyi" ti.|| ||</p>

					<p class="f4">Imāni kho bhikkhave tīṇi||<br />
					'amātāputtikāni bhayānī' ti.|| ||</p>

					<p class="f4"><a id="pg180"><span class="f2 g"><b>[180]</b></span></a> Atthi bhikkhave Maggo,||<br />
					atthi paṭipadā,||<br />
					imesañ ca tiṇṇaṃ samātāputtikānaṃ bhayānaṃ,||<br />
					imesañ ca tiṇṇaṃ amātāputtikānaṃ bhayānaṃ||<br />
					pahāṇāya samatikkamāya saṃvaṭṭati.|| ||</p>

					<p class="f4">Katamo ca bhikkhave Maggo?|| ||</p>

					<p class="f4">Katamā ca paṭipadā?|| ||</p>

					<p class="f4">Imesañ ca tiṇṇaṃ samātāputtikānaṃ bhayānaṃ,||<br />
					imesañ ca tiṇṇaṃ amātāputtikānaṃ bhayānaṃ||<br />
					pahāṇāya samatikkamāya saṃvaṭṭati?|| ||</p>

					<p class="f4">Ayam eva Ariyo Aṭṭhaṅgiko Maggo,||<br />
					seyyath'idaṃ:|| ||</p>

					<p class="f4">Sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaṃ kho bhikkhave Maggo,||<br />
					ayaṃ paṭipadā,||<br />
					imesañ ca tiṇṇaṃ samātāputtikānaṃ bhayānaṃ,||<br />
					imesañ ca tiṇṇaṃ amātāputtikānaṃ bhayānaṃ||<br />
					pahāṇāya samatikkamāya saṃvaṭṭatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>