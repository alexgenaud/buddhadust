<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 81. Three trainings which should be eagerly taken up by the aspiring bhikkhu: the training in higher ethical practices, higher development of the heart, and higher wisdom. The bhikkhu neglecting to undertake these trainings is compared to an ass following a hurd of cattle thinking he was a stear." />
<title>AN 3.81: Samaṇa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					IX. Samaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p81">Sutta 81</a></h4>

					<h1>Samaṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg229"><span class="f2 g"><b>[229]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.081.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.081.than.ati.htm">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave samaṇassa samaṇa karaṇīyāni.|| ||</p>

					<p class="f4">Katamāni tīṇi?|| ||</p>

					<p class="f4">Adhisīla-sikkhā-samādānaɱ,||<br />
					adhicitta-sikkhā-samādānaɱ,||<br />
					adhipaññā-sikkhā-samādānaɱ.|| ||</p>

					<p class="f4">Imāni kho bhikkhave tīṇi samaṇassa samaṇakaraṇīyāni.|| ||</p>

					<p class="ctr c">&#9632;</p>

					<p class="f4">Tasmā ti ha bhikkhave evaɱ sikkhitabbaɱ:|| ||</p>

					<p class="f4">'Tibbo no chando bhavissati adhisīla-sikkhā-samādāne,||<br />
					tibbo no chando bhavissati adhicitta-sikkhā-samādāne,||<br />
					tibbono chando bhavissati adhipaññā-sikkha-samādāne' ti.|| ||</p>

					<p class="f4">Evaɱ hi ve bhikkhave sikkhitabban.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Seyyathā pi, bhikkhave,||<br />
					gadubho gogaṇaɱ piṭṭhito piṭṭhito anubaddho hoti:</p>

					<p class="f4">'Aham pi amhā! Aham pi amhā!' ti.|| ||</p>

					<p class="f4">Tassa na tādiso vaṇṇo hoti seyyathā pi gunnaɱ,||<br />
					na tādiso saro hoti seyyathā pi gunnaɱ,||<br />
					na tādisaɱ padaɱ hoti seyyathā pi gunnaɱ.|| ||</p>

					<p class="f4">So gogaṇaɱ yeva piṭṭhito piṭṭhito anubaddho hoti:|| ||</p>

					<p class="f4">'Aham pi amhā! Aham pi amhā!' ti.|| ||</p>

					<p class="ctr c">&#9632;</p>

					<p class="f4">Evam eva kho bikkhave idh'ekacco bhakkhu bhikkhu-sanghaɱ piṭṭhito piṭṭhito anubaddho hoti:|| ||</p>

					<p class="f4">'Aham pi bhikkhu! Aham pi bhikkhū!' ti.|| ||</p>

					<p class="f4">Tassa na tādiso chando hoti adhisīla-sikkhā-samādāne,||<br />
					seyyathā pi aññesaɱ bhikkhūnaɱ,||<br />
					na tādiso chando hoti adhicitta-sikkhā-samādāne,||<br />
					seyyathā pi aññesaɱ bhikkhūnaɱ||<br />
					na tādiso chando hoti adhipaññā-sikkhā-samādāne,||<br />
					seyyathā pi aññesaɱ bhikkhūnaɱ.|| ||</p>

					<p class="f4">So bhikkhū-Sanghaɱ yeva piṭṭhito-piṭṭhito anubaddho hoti:</p>

					<p class="f4">'Aham pi bhikkhu! Aham pi bhikkhū!' ti.|| ||</p>

					<p class="f4">Tasmā ti ha bhikkhave evi sikkitabbaɱ:|| ||</p>

					<p class="f4">'Tibbo no chando bhavissati adhisīla-sikkhā-samādāne,||<br />
					tibbo no chando bhavissati adhicitta-sikkhā-samādāne,||<br />
					tibbo no chando bhavissataadhipaññā-sikkhā-samādāne' ti.|| ||</p>

					<p class="f4">Evaɱ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>