<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 99. The Buddha illustrates the relativity of kamma using three similies. The repercussions of the same deed for one of undeveloped character and one of developed character are compared to the effects of a small amount of salt on a small amount of water and the effects of the same small amount of salt on a large body of water; and two similies comparing the punishment for a small theft committed by a poor man and the punishment for the same small theft committed by a rich and powerful man." />
<title>AN 3.99: Loṇaka-Phala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					X. Loṇa-Phala Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p99">Sutta 99</a></h4>

					<h1>Loṇaka-Phala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg249"><span class="f2 g"><b>[249]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-40.htm#p1">bit</a>][<a href="../../../../dhamma-vinaya/pts/an/03_threes/an03.099.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.099.than.ati.htm#p1">than</a>][<a href="../../../../dhamma-vinaya/bd/an/03_threes/an03.099.olds.bd.htm">olds</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo bhikkhave evaṃ vadeyya:|| ||</p>

					<p class="f4">'Yathā yathāyaṃ puriso kammaṃ karoti,||<br />
					tathā tathā taṃ paṭisaṃvediyatī' ti.|| ||</p>

					<p class="f4">Evaṃ santaṃ bhikkhave brahma-cariy-a-vāso na hoti.|| ||</p>

					<p class="f4">Okāso na paññāyati sammā dukkhassa antakiriyāya.|| ||</p>

					<p class="ctr c">&#9632;</p>

					<p class="f4">Yo ca kho bhikkhave evaṃ vadeyya:|| ||</p>

					<p class="f4">'Yathā yathā vedanīyaṃ ayaṃ puriso kammaṃ karoti,||<br />
					tathā tathāssa vipākaṃ paṭisaṃvediyatī' ti.|| ||</p>

					<p class="f4">Evaṃ santaṃ bhikkhave brahma-cariy-a-vāso hoti.|| ||</p>

					<p class="f4">Okāso paññāyati sammā dukkhassa antakiriyāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha, bhikkhave, ekaccassa puggalassa<br />
					appa-mattakam pi pāpaṃ kammaṃ kataṃ,||<br />
					tam enaṃ Nirayaṃ upaneti.|| ||</p>

					<p class="f4">Idha pana bhikkhave ekaccassa puggalassa||<br />
					tādisaṃ yeva appa-mattakaṃ pāpaṃ kammaṃ kataṃ||<br />
					diṭṭha-dhamme c'eva vedanīyaṃ hoti||<br />
					nāṇu pi khāyati||<br />
					bahu-d-eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathaṃ-rūpassa bhikkhave puggalassa||<br />
					appa-mattakam pi pāpaṃ kammaṃ kataṃ||<br />
					tam enaṃ Nirayaṃ upaneti?|| ||</p>

					<p class="f4">Idha bhikkhave ekacco puggalo||<br />
					abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave puggalassa appa-mattakam pi pāpaṃ kammaṃ kataṃ tam enaṃ Nirayaṃ upaneti.|| ||</p>

					<p class="ctr c">&#9632;</p>

					<p class="f4">Kathaṃ-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ diṭṭha-dhamma-vedanīyaṃ hoti,||<br />
					nāṇu pi khāyati,||<br />
					kiṃ bahu-d-eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ duṭṭhadhamma-vedanīyaṃ hoti||<br />
					nāṇu pi khāyati||<br />
					kiṃ bahu-d-eva.|| ||</p>

					<p class="ctr c">&#9632;</p>

					<p class="f4"><a id="pg250"><span class="f2 g"><b>[250]</b></span></a> 3. Seyyathā pi, bhikkhave, puriso loṇa-phalaṃ paritte udaka-mallake pakkhipeyya.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Api nu taṃ parittaṃ udaka-mallake udakaṃ amunā loṇa-phalena loṇaṃ assa appeyyān" ti?|| ||</p>

					<p class="f4">"Evaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Aduṃ hi bhante parittaṃ udaka-mallake udakaṃ||<br />
					taṃ amunā loṇa-phalena loṇaṃ assa appeyyān" ti.|| ||</p>

					<p class="ctr c">&#9632;</p>

					<p class="f4">"Seyyathā pi, bhikkhave, puriso loṇa-phalaṃ Gaṇgāya nadiyā pakkhipeyya.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Api nu sā Gaṇgā nadī amunā loṇa-phalena loṇaṃ assa appeyyā" ti?|| ||</p>

					<p class="f4">"No h'etaṃ bhante.|| ||</p>

					<p class="f4">Taṃ kussa hetu?|| ||</p>

					<p class="f4">Asu hi bhante Gaṇgāya nadiyā mahā udaka-k-khandho.|| ||</p>

					<p class="f4">So amunā loṇa-phalena na loṇo assa appeyyo" ti.|| ||</p>

					<p class="ctr c">&#9632;</p>

					<p class="f4">"Evam eva ko bhikkhave idh'ekaccassa puggalassa appa-mattakam pi pāpaṃ kataṃ tam enaṃ Nirayaṃ upaneti.|| ||</p>

					<p class="f4">Idha pana bhikkhave ekaccassa puggalassa tādisaṃ yeva appa-mattakaṃ pāpaṃ kammaṃ kataṃ diṭṭha-dhamma-vedanīyaṃ hoti||<br />
					nāṇu pi khāyati||<br />
					kiṃ bahu-d-eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Kathaṃ-rūpassa bhikkhave puggalassa appa-mattakam pi pāpaṃ kammaṃ kataṃ tam enaṃ Nirayaṃ upaneti?|| ||</p>

					<p class="f4">Idha bhikkhave ekacco puggalo||<br />
					abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave puggalassa appa-mattakam pi pāpaṃ kammaṃ kataṃ tam enaṃ Nirayaṃ upaneti.|| ||</p>

					<p class="ctr c">&#9632;</p>

					<p class="f4">Kathaṃ-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ diṭṭha-dhamma-vedanīyaṃ hoti,||<br />
					nāṇu pi khāyati,||<br />
					kiṃ bahu-d-eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ duṭṭhadhamma-vedanīyaṃ hoti||<br />
					nāṇu pi khāyati||<br />
					kiṃ bahu-d-eva.|| ||</p>

					<p class="ctr c">&#9632;</p>

					<p class="f4">5. Idha, bhikkhave, ekacco addha-kahāpaṇena pi||<br />
					bandhanaṃ nigacchati,||<br />
					kahāpaṇena pi||<br />
					bandhanaṃ nigacchati,||<br />
					kahā- <a id="pg251"><span class="f2 g"><b>[251]</b></span></a> paṇasatena pi||<br />
					bandhanaṃ nigacchati.|| ||</p>

					<p class="ctr c">&#9632;</p>

					<p class="f4">Idha pana bhikkhave ekacco addha-kahāpaṇena pi||<br />
					na bandhanaṃ nigacchati||<br />
					kahāpaṇena pi||<br />
					na bandhanaṃ nigacchati||<br />
					kahāpaṇasatena pi||<br />
					na bandhanaṃ nigacchati.|| ||</p>

					<p class="ctr c">&#9632;</p>

					<p class="f4">Kathaṃ-rūpo bhikkhave addha-kahāpaṇena pi||<br />
					bandhanaṃ nigacchati,||<br />
					kahāpaṇena pi||<br />
					bandhanaṃ nigacchati,||<br />
					kahāpaṇasatena pi||<br />
					bandhanaṃ nigacchati?|| ||</p>

					<p class="f4">Idha bikkhave ekacco daḷiddo hoti||<br />
					appassako||<br />
					appabhogo.|| ||</p>

					<p class="f4">Eva-rūpo bhikkhave addha-kahāpaṇena pi||<br />
					bandhanaṃ nigacchati||<br />
					kahāpaṇena pi||<br />
					bandhanaṃ nigacchati||<br />
					kahāpaṇasatena pi||<br />
					bandhanaṃ nigacchati.|| ||</p>

					<p class="ctr c">&#9632;</p>

					<p class="f4">Kathaṃ-rūpo bhikkhave addha-kahāpaṇena pi||<br />
					na bandhanaṃ nigacchati,||<br />
					kahāpaṇena pi||<br />
					na bandhanaṃ nigacchati,||<br />
					kahāpaṇasatena pi||<br />
					na bandhanaṃ nigacchati?|| ||</p>

					<p class="f4">Idha, bhikkhave, ekacco aḍḍho hoti||<br />
					maha-d-dhano||<br />
					mahā-bhogo.|| ||</p>

					<p class="f4">Eva-rūpo bikkhave addha-kahāpaṇena pi||<br />
					na bandhanaṃ nigacchati,||<br />
					kahāpaṇena pi||<br />
					na bandhanaṃ nigacchati||<br />
					kahāpaṇasatena pi||<br />
					na bandhanaṃ nigacchati.|| ||</p>

					<p class="ctr c">&#9632;</p>

					<p class="f4">"Evam eva ko bhikkhave idh'ekaccassa puggalassa appa-mattakam pi pāpaṃ kataṃ tam enaṃ Nirayaṃ upaneti.|| ||</p>

					<p class="f4">Idha pana bhikkhave ekaccassa puggalassa tādisaṃ yeva appa-mattakaṃ pāpaṃ kammaṃ kataṃ diṭṭha-dhamma-vedanīyaṃ hoti||<br />
					nāṇu pi khāyati||<br />
					kiṃ bahu-d-eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Kathaṃ-rūpassa bhikkhave puggalassa appa-mattakam pi pāpaṃ kammaṃ kataṃ tam enaṃ Nirayaṃ upaneti?|| ||</p>

					<p class="f4">Idha bhikkhave ekacco puggalo||<br />
					abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave puggalassa appa-mattakam pi pāpaṃ kammaṃ kataṃ tam enaṃ Nirayaṃ upaneti.|| ||</p>

					<p class="ctr c">&#9632;</p>

					<p class="f4">Kathaṃ-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ diṭṭha-dhamma-vedanīyaṃ hoti,||<br />
					nāṇu pi khāyati,||<br />
					kiṃ bahu-d-eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ duṭṭhadhamma-vedanīyaṃ hoti||<br />
					nāṇu pi khāyati||<br />
					kiṃ bahu-d-eva.|| ||</p>

					<p class="ctr c">&#9632;</p>

					<p class="f4">7. Seyyathā pi bhikkhave orabbhiko vā||<br />
					urabbha-ghātako <a id="pg252"><span class="f2 g"><b>[252]</b></span></a> vā||<br />
					appekaccaṃ urabbhaṃ adinnaṃ ādiyamānaṃ pahoti||<br />
					hantuṃ vā||<br />
					bandhituṃ vā||<br />
					jāpetuṃ vā||<br />
					yathā-paccayaṃ vā kātuṃ,||<br />
					appekaccaṃ urabbhaṃ adinnaṃ ādiyamānaṃ nappahoti||<br />
					hantuṃ vā||<br />
					bandhituṃ vā||<br />
					jāpetuṃ vā||<br />
					yathā-paccayaṃ vā kātuṃ.|| ||</p>

					<p class="f4">Kathaṃ-rūpo bhikkhave orabbhiko vā||<br />
					urabbha-ghātako vā||<br />
					urabbhaṃ adinnaṃ ādiyamānaṃ pahoti||<br />
					hantuṃ vā||<br />
					bhandhituṃ vā||<br />
					jāpetuṃ vā||<br />
					yathā-paccayaṃ vā kātuṃ?|| ||</p>

					<p class="f4">Idha, bhikkhave, ekacco daḷiddo hoti appassako appabhogo.|| ||</p>

					<p class="f4">Eva-rūpo bhikkhave orabbhiko vā||<br />
					urabbha-ghātako vā||<br />
					urabbhaṃ adinnaṃ ādiyamānaṃ pahoti||<br />
					hantuṃ vā||<br />
					bandhituṃ vā||<br />
					jāpetuṃ vā||<br />
					yathā-paccayaṃ vā kātuṃ|| ||</p>

					<p class="f4">Kathaṃ-rūpaṃ bhikkhave orabbhiko vā||<br />
					urabbha-ghātako vā||<br />
					urabbhaṃ adinnaṃ ādiyamānaṃ nappahoti||<br />
					hantuṃ vā||<br />
					bandhituṃ vā||<br />
					jāpetuṃ vā||<br />
					yathā-paccayaṃ vā kātuṃ?|| ||</p>

					<p class="f4">Idha, bhikkhave, ekacco aḍḍho hoti||<br />
					maha-d-dhano||<br />
					mahā-bhogo||<br />
					rājā vā||<br />
					rāja-mahā-matto va.|| ||</p>

					<p class="f4">Eva-rūpaṃ bhikkhave orapbhiko vā||<br />
					urabbha-ghātako vā||<br />
					urabbhaṃ adinnaṃ aidiyamānaṃ nappahoti||<br />
					hantuṃ vā||<br />
					pandhitu vā||<br />
					jāpetu vā||<br />
					yathā-paccayaṃ vā kātuṃ.|| ||</p>

					<p class="f4">Aññadatthu pañjaliko va naṃ yāvati:|| ||</p>

					<p class="f4">'Dehi me mārisa urabbhaṃ vā urabbhadhanaṃvā' ti.|| ||</p>

					<p class="f4">Evam eva ko bhikkhave idh'ekaccassa puggalassa appa-mattakam pi pāpaṃ kataṃ tam enaṃ Nirayaṃ upaneti.|| ||</p>

					<p class="f4">Idha pana bhikkhave ekaccassa puggalassa tādisaṃ yeva appa-mattakaṃ pāpaṃ kammaṃ kataṃ diṭṭha-dhamma-vedanīyaṃ hoti||<br />
					nāṇu pi khāyati||<br />
					kiṃ bahu-d-eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Kathaṃ-rūpassa bhikkhave puggalassa appa-mattakam pi pāpaṃ kammaṃ kataṃ tam enaṃ Nirayaṃ upaneti?|| ||</p>

					<p class="f4">Idha bhikkhave ekacco puggalo abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave <a id="pg253"><span class="f2 g"><b>[253]</b></span></a> puggalassa appa-mattakam pi pāpaṃ kammaṃ kataṃ tam enaṃ Nirayaṃ upaneti.|| ||</p>

					<p class="f4">Kathaṃ-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ diṭṭha-dhamma-vedanīyaṃ hoti,||<br />
					nāṇu pi khāyati,||<br />
					kiṃ bahu-d-eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaṃ yeva appa-mattakaṃ pāpaṃ kammaṃ kataṃ duṭṭhadhamma-vedanīyaṃ hoti||<br />
					nāṇu pi khāyati||<br />
					kiṃ bahu-d-eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>


					<p class="f4">"Yo bhikkhave evaṃ vadeyya:|| ||</p>

					<p class="f4">'Yathā yathāyaṃ puriso kammaṃ karoti,||<br />
					tathā tathā taṃ paṭisaṃvediyatī' ti.|| ||</p>

					<p class="f4">Evaṃ santaṃ bhikkhave brahma-cariy-a-vāso na hoti.|| ||</p>

					<p class="f4">Okāso na paññāyati sammā dukkhassa antakiriyāya.|| ||</p>

					<p class="f4">Yo ca kho bhikkhave evaṃ vadeyya:|| ||</p>

					<p class="f4">'Yathā yathā vedanīyaṃ ayaṃ puriso kammaṃ karoti,||<br />
					tathā tathāssa vipākaṃ paṭisaṃvediyatī' ti.|| ||</p>

					<p class="f4">Evaṃ santaṃ bhikkhave brahma-cariy-a-vāso hoti.|| ||</p>

					<p class="f4">Okāso paññāyati sammā dukkhassa antakiriyāya" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>