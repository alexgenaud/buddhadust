<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 99. The Buddha illustrates the relativity of kamma using three similies. The repercussions of the same deed for one of undeveloped character and one of developed character are compared to the effects of a small amount of salt on a small amount of water and the effects of the same small amount of salt on a large body of water; and two similies comparing the punishment for a small theft committed by a poor man and the punishment for the same small theft committed by a rich and powerful man." />
<title>AN 3.99: Loṇaka-Phala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					X. Loṇa-Phala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p99">Sutta 99</a></h4>

					<h1>Loṇaka-Phala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg249"><span class="f2 g"><b>[249]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-40.htm#p1">bit</a>][<a href="../../../../dhamma-vinaya/pts/an/03_threes/an03.099.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.099.than.ati.htm#p1">than</a>][<a href="../../../../dhamma-vinaya/bd/an/03_threes/an03.099.olds.bd.htm">olds</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo bhikkhave evaɱ vadeyya:|| ||</p>

					<p class="f4">'Yathā yathāyaɱ puriso kammaɱ karoti,||<br />
					tathā tathā taɱ paṭisaŋvediyatī' ti.|| ||</p>

					<p class="f4">Evaɱ santaɱ bhikkhave brahma-cariy-a-vāso na hoti.|| ||</p>

					<p class="f4">Okāso na paññāyati sammā dukkhassa antakiriyāya.|| ||</p>

					<p class="ctr c">&#9632;</p>

					<p class="f4">Yo ca kho bhikkhave evaɱ vadeyya:|| ||</p>

					<p class="f4">'Yathā yathā vedanīyaɱ ayaɱ puriso kammaɱ karoti,||<br />
					tathā tathāssa vipākaɱ paṭisaŋvediyatī' ti.|| ||</p>

					<p class="f4">Evaɱ santaɱ bhikkhave brahma-cariy-a-vāso hoti.|| ||</p>

					<p class="f4">Okāso paññāyati sammā dukkhassa antakiriyāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha, bhikkhave, ekaccassa puggalassa<br />
					appa-mattakam pi pāpaɱ kammaɱ kataɱ,||<br />
					tam enaɱ Nirayaɱ upaneti.|| ||</p>

					<p class="f4">Idha pana bhikkhave ekaccassa puggalassa||<br />
					tādisaɱ yeva appa-mattakaɱ pāpaɱ kammaɱ kataɱ||<br />
					diṭṭha-dhamme c'eva vedanīyaɱ hoti||<br />
					nāṇu pi khāyati||<br />
					bahu-d-eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathaɱ-rūpassa bhikkhave puggalassa||<br />
					appa-mattakam pi pāpaɱ kammaɱ kataɱ||<br />
					tam enaɱ Nirayaɱ upaneti?|| ||</p>

					<p class="f4">Idha bhikkhave ekacco puggalo||<br />
					abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave puggalassa appa-mattakam pi pāpaɱ kammaɱ kataɱ tam enaɱ Nirayaɱ upaneti.|| ||</p>

					<p class="ctr c">&#9632;</p>

					<p class="f4">Kathaɱ-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ diṭṭha-dhamma-vedanīyaɱ hoti,||<br />
					nāṇu pi khāyati,||<br />
					kiɱ bahud eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ duṭṭhadhamma-vedanīyaɱ hoti||<br />
					nāṇu pi khāyati||<br />
					kiɱ bahud eva.|| ||</p>

					<p class="ctr c">&#9632;</p>

					<p class="f4"><a id="pg250"><span class="f2 g"><b>[250]</b></span></a> 3. Seyyathā pi, bhikkhave, puriso loṇa-phalaɱ paritte udaka-mallake pakkhipeyya.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu taɱ parittaɱ udaka-mallake udakaɱ amunā loṇa-phalena loṇaɱ assa appeyyān" ti?|| ||</p>

					<p class="f4">"Evaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Aduɱ hi bhante parittaɱ udaka-mallake udakaɱ||<br />
					taɱ amunā loṇa-phalena loṇaɱ assa appeyyān" ti.|| ||</p>

					<p class="ctr c">&#9632;</p>

					<p class="f4">"Seyyathā pi, bhikkhave, puriso loṇa-phalaɱ Gaŋgāya nadiyā pakkhipeyya.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu sā Gaŋgā nadī amunā loṇa-phalena loṇaɱ assa appeyyā" ti?|| ||</p>

					<p class="f4">"No h'etaɱ bhante.|| ||</p>

					<p class="f4">Taɱ kussa hetu?|| ||</p>

					<p class="f4">Asu hi bhante Gaŋgāya nadiyā mahā udaka-k-khandho.|| ||</p>

					<p class="f4">So amunā loṇa-phalena na loṇo assa appeyyo" ti.|| ||</p>

					<p class="ctr c">&#9632;</p>

					<p class="f4">"Evam eva ko bhikkhave idh'ekaccassa puggalassa appa-mattakam pi pāpaɱ kataɱ tam enaɱ Nirayaɱ upaneti.|| ||</p>

					<p class="f4">Idha pana bhikkhave ekaccassa puggalassa tādisaɱ yeva appa-mattakaɱ pāpaɱ kammaɱ kataɱ diṭṭha-dhamma-vedanīyaɱ hoti||<br />
					nāṇu pi khāyati||<br />
					kiɱ bahud eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Kathaɱ-rūpassa bhikkhave puggalassa appa-mattakam pi pāpaɱ kammaɱ kataɱ tam enaɱ Nirayaɱ upaneti?|| ||</p>

					<p class="f4">Idha bhikkhave ekacco puggalo||<br />
					abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave puggalassa appa-mattakam pi pāpaɱ kammaɱ kataɱ tam enaɱ Nirayaɱ upaneti.|| ||</p>

					<p class="ctr c">&#9632;</p>

					<p class="f4">Kathaɱ-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ diṭṭha-dhamma-vedanīyaɱ hoti,||<br />
					nāṇu pi khāyati,||<br />
					kiɱ bahud eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ duṭṭhadhamma-vedanīyaɱ hoti||<br />
					nāṇu pi khāyati||<br />
					kiɱ bahud eva.|| ||</p>

					<p class="ctr c">&#9632;</p>

					<p class="f4">5. Idha, bhikkhave, ekacco addha-kahāpaṇena pi||<br />
					bandhanaɱ nigacchati,||<br />
					kahāpaṇena pi||<br />
					bandhanaɱ nigacchati,||<br />
					kahā- <a id="pg251"><span class="f2 g"><b>[251]</b></span></a> paṇasatena pi||<br />
					bandhanaɱ nigacchati.|| ||</p>

					<p class="ctr c">&#9632;</p>

					<p class="f4">Idha pana bhikkhave ekacco addha-kahāpaṇena pi||<br />
					na bandhanaɱ nigacchati||<br />
					kahāpaṇena pi||<br />
					na bandhanaɱ nigacchati||<br />
					kahāpaṇasatena pi||<br />
					na bandhanaɱ nigacchati.|| ||</p>

					<p class="ctr c">&#9632;</p>

					<p class="f4">Kathaɱ-rūpo bhikkhave addha-kahāpaṇena pi||<br />
					bandhanaɱ nigacchati,||<br />
					kahāpaṇena pi||<br />
					bandhanaɱ nigacchati,||<br />
					kahāpaṇasatena pi||<br />
					bandhanaɱ nigacchati?|| ||</p>

					<p class="f4">Idha bikkhave ekacco daḷiddo hoti||<br />
					appassako||<br />
					appabhogo.|| ||</p>

					<p class="f4">Eva-rūpo bhikkhave addha-kahāpaṇena pi||<br />
					bandhanaɱ nigacchati||<br />
					kahāpaṇena pi||<br />
					bandhanaɱ nigacchati||<br />
					kahāpaṇasatena pi||<br />
					bandhanaɱ nigacchati.|| ||</p>

					<p class="ctr c">&#9632;</p>

					<p class="f4">Kathaɱ-rūpo bhikkhave addha-kahāpaṇena pi||<br />
					na bandhanaɱ nigacchati,||<br />
					kahāpaṇena pi||<br />
					na bandhanaɱ nigacchati,||<br />
					kahāpaṇasatena pi||<br />
					na bandhanaɱ nigacchati?|| ||</p>

					<p class="f4">Idha, bhikkhave, ekacco aḍḍho hoti||<br />
					maha-d-dhano||<br />
					mahā-bhogo.|| ||</p>

					<p class="f4">Eva-rūpo bikkhave addha-kahāpaṇena pi||<br />
					na bandhanaɱ nigacchati,||<br />
					kahāpaṇena pi||<br />
					na bandhanaɱ nigacchati||<br />
					kahāpaṇasatena pi||<br />
					na bandhanaɱ nigacchati.|| ||</p>

					<p class="ctr c">&#9632;</p>

					<p class="f4">"Evam eva ko bhikkhave idh'ekaccassa puggalassa appa-mattakam pi pāpaɱ kataɱ tam enaɱ Nirayaɱ upaneti.|| ||</p>

					<p class="f4">Idha pana bhikkhave ekaccassa puggalassa tādisaɱ yeva appa-mattakaɱ pāpaɱ kammaɱ kataɱ diṭṭha-dhamma-vedanīyaɱ hoti||<br />
					nāṇu pi khāyati||<br />
					kiɱ bahud eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Kathaɱ-rūpassa bhikkhave puggalassa appa-mattakam pi pāpaɱ kammaɱ kataɱ tam enaɱ Nirayaɱ upaneti?|| ||</p>

					<p class="f4">Idha bhikkhave ekacco puggalo||<br />
					abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave puggalassa appa-mattakam pi pāpaɱ kammaɱ kataɱ tam enaɱ Nirayaɱ upaneti.|| ||</p>

					<p class="ctr c">&#9632;</p>

					<p class="f4">Kathaɱ-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ diṭṭha-dhamma-vedanīyaɱ hoti,||<br />
					nāṇu pi khāyati,||<br />
					kiɱ bahud eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ duṭṭhadhamma-vedanīyaɱ hoti||<br />
					nāṇu pi khāyati||<br />
					kiɱ bahud eva.|| ||</p>

					<p class="ctr c">&#9632;</p>

					<p class="f4">7. Seyyathā pi bhikkhave orabbhiko vā||<br />
					urabbha-ghātako <a id="pg252"><span class="f2 g"><b>[252]</b></span></a> vā||<br />
					appekaccaɱ urabbhaɱ adinnaɱ ādiyamānaɱ pahoti||<br />
					hantuɱ vā||<br />
					bandhituɱ vā||<br />
					jāpetuɱ vā||<br />
					yathā-paccayaɱ vā kātuɱ,||<br />
					appekaccaɱ urabbhaɱ adinnaɱ ādiyamānaɱ nappahoti||<br />
					hantuɱ vā||<br />
					bandhituɱ vā||<br />
					jāpetuɱ vā||<br />
					yathā-paccayaɱ vā kātuɱ.|| ||</p>

					<p class="f4">Kathaɱ-rūpo bhikkhave orabbhiko vā||<br />
					urabbha-ghātako vā||<br />
					urabbhaɱ adinnaɱ ādiyamānaɱ pahoti||<br />
					hantuɱ vā||<br />
					bhandhituɱ vā||<br />
					jāpetuɱ vā||<br />
					yathā-paccayaɱ vā kātuɱ?|| ||</p>

					<p class="f4">Idha, bhikkhave, ekacco daḷiddo hoti appassako appabhogo.|| ||</p>

					<p class="f4">Eva-rūpo bhikkhave orabbhiko vā||<br />
					urabbha-ghātako vā||<br />
					urabbhaɱ adinnaɱ ādiyamānaɱ pahoti||<br />
					hantuɱ vā||<br />
					bandhituɱ vā||<br />
					jāpetuɱ vā||<br />
					yathā-paccayaɱ vā kātuɱ|| ||</p>

					<p class="f4">Kathaɱ-rūpaɱ bhikkhave orabbhiko vā||<br />
					urabbha-ghātako vā||<br />
					urabbhaɱ adinnaɱ ādiyamānaɱ nappahoti||<br />
					hantuɱ vā||<br />
					bandhituɱ vā||<br />
					jāpetuɱ vā||<br />
					yathā-paccayaɱ vā kātuɱ?|| ||</p>

					<p class="f4">Idha, bhikkhave, ekacco aḍḍho hoti||<br />
					maha-d-dhano||<br />
					mahā-bhogo||<br />
					rājā vā||<br />
					rāja-mahā-matto va.|| ||</p>

					<p class="f4">Eva-rūpaɱ bhikkhave orapbhiko vā||<br />
					urabbha-ghātako vā||<br />
					urabbhaɱ adinnaɱ aidiyamānaɱ nappahoti||<br />
					hantuɱ vā||<br />
					pandhitu vā||<br />
					jāpetu vā||<br />
					yathā-paccayaɱ vā kātuɱ.|| ||</p>

					<p class="f4">Aññadatthu pañjaliko va naɱ yāvati:|| ||</p>

					<p class="f4">'Dehi me mārisa urabbhaɱ vā urabbhadhanaɱvā' ti.|| ||</p>

					<p class="f4">Evam eva ko bhikkhave idh'ekaccassa puggalassa appa-mattakam pi pāpaɱ kataɱ tam enaɱ Nirayaɱ upaneti.|| ||</p>

					<p class="f4">Idha pana bhikkhave ekaccassa puggalassa tādisaɱ yeva appa-mattakaɱ pāpaɱ kammaɱ kataɱ diṭṭha-dhamma-vedanīyaɱ hoti||<br />
					nāṇu pi khāyati||<br />
					kiɱ bahud eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Kathaɱ-rūpassa bhikkhave puggalassa appa-mattakam pi pāpaɱ kammaɱ kataɱ tam enaɱ Nirayaɱ upaneti?|| ||</p>

					<p class="f4">Idha bhikkhave ekacco puggalo abhāvita-kāyo hoti||<br />
					abhāvita-sīlo||<br />
					abhāvita-citto||<br />
					abhāvita-pañño||<br />
					paritto app'ātumo appa-dukkha-vihārī.|| ||</p>

					<p class="f4">Eva-rūpassa bhikkhave <a id="pg253"><span class="f2 g"><b>[253]</b></span></a> puggalassa appa-mattakam pi pāpaɱ kammaɱ kataɱ tam enaɱ Nirayaɱ upaneti.|| ||</p>

					<p class="f4">Kathaɱ-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ diṭṭha-dhamma-vedanīyaɱ hoti,||<br />
					nāṇu pi khāyati,||<br />
					kiɱ bahud eva?|| ||</p>

					<p class="f4">Idha, bhikkhave, ekacco puggalo bhāvitakāyo hoti||<br />
					bhāvita-sīlo||<br />
					bhāvita-citto||<br />
					bhāvita-pañño||<br />
					aparitto mahattā appamāṇa-vihārī.|| ||</p>

					<p class="f4">Eva-rūpassa bhikkhave puggalassa tādisaɱ yeva appa-mattakaɱ pāpaɱ kammaɱ kataɱ duṭṭhadhamma-vedanīyaɱ hoti||<br />
					nāṇu pi khāyati||<br />
					kiɱ bahud eva.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>


					<p class="f4">"Yo bhikkhave evaɱ vadeyya:|| ||</p>

					<p class="f4">'Yathā yathāyaɱ puriso kammaɱ karoti,||<br />
					tathā tathā taɱ paṭisaŋvediyatī' ti.|| ||</p>

					<p class="f4">Evaɱ santaɱ bhikkhave brahma-cariy-a-vāso na hoti.|| ||</p>

					<p class="f4">Okāso na paññāyati sammā dukkhassa antakiriyāya.|| ||</p>

					<p class="f4">Yo ca kho bhikkhave evaɱ vadeyya:|| ||</p>

					<p class="f4">'Yathā yathā vedanīyaɱ ayaɱ puriso kammaɱ karoti,||<br />
					tathā tathāssa vipākaɱ paṭisaŋvediyatī' ti.|| ||</p>

					<p class="f4">Evaɱ santaɱ bhikkhave brahma-cariy-a-vāso hoti.|| ||</p>

					<p class="f4">Okāso paññāyati sammā dukkhassa antakiriyāya" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>