<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 70. Visakha visits the Buddha and is given a detailed description of how to keep the Sabbath." />
<title>AN 3.70: Uposatha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VII. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p70">Sutta 70</a></h4>

					<h1>Uposatha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg205"><span class="f2 g"><b>[205]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.070.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.070.than.ati.htm">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati,||<br />pubbāhāme Migāra-mātu pāsāde.|| ||</p>

					<p class="f4">Atha kho Visākhā Migāra-mātā tad ah'uposathe yena Bhagavā ten'upasaŋakami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Visākhaɱ Migāra-mātaraɱ Bhagavā etad avoca:|| ||</p>

					<p class="f4">"Handa kuto nu tvaɱ Visākhe āgacchasi divā divassā" ti?|| ||</p>

					<p class="f4">"Uposath'āhaɱ bhante ajja upavasāmī" ti.|| ||</p>

					<p class="f4">"Tayo kho'me Visākhe uposathā.|| ||</p>

					<p class="f4">Katame tayo?|| ||</p>

					<p class="f4">Gopālak'ūpoSatthā||<br />
					Nigaṇṭh'uposatho,||<br />
					arīy'ūposatho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca Visākhe gopālak'ūposatho hoti?|| ||</p>

					<p class="f4">Seyyathā pi Visākhe gopālako sāyaṇha-samayaɱ sāmikānaɱ gāvo niyyādetvā iti paṭisañcikkhati:|| ||</p>

					<p class="f4">'Ajja kho gāvo amusmiñ ca amusmiñ ca padese cariɱsu,||<br />
					amusmiñ ca amusmiñ ca padese pānīyāni apaɱsu,||<br />
					sve dāni gāvo amusmiñ ca amusmiñ ca padese carissanti,||<br />
					amusmiñ ca amusmiñ ca padese pānīyāni pivissantī' ti.|| ||</p>

					<p class="f4">Evam eva kho Visākhe idh'ekacco uposathiko iti paṭisañcikkhati:|| ||</p>

					<p class="f4">'Ahaɱ khvajja idañ c'idañ ca khādanīyaɱ khādiɱ.|| ||</p>

					<p class="f4">Idañ c'idañ ca bhojanīyaɱ <a id="pg206"><span class="f2 g"><b>[206]</b></span></a> bhuñjiɱ,||<br />
					sve dān'āhaɱ idañ c'idañ ca khādanayaɱ khādissāmi,||<br />
					idañ c'idañ ca bhojanīyaɱ bhujissāmi' ti.|| ||</p>

					<p class="f4">So tena lobhena abhijjhāsaha-gatena cetasā divasaɱ atināmeti.|| ||</p>

					<p class="f4">Evaɱ kho Visākhe gopālak'ūposatho hoti.|| ||</p>

					<p class="f4">Evaɱ upavuttho kho Visākhe gopālak'ūposatho||<br />
					na maha-p-phalo hoti||<br />
					na mahā-nisaɱso||<br />
					na mahā-jutiko||<br />
					na mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca Visākhe Nigaṇaṭh'ūposatho hoti?|| ||</p>

					<p class="f4">Atthi Visākhe Nigaṇṭhā nāma samaṇajātikā,||<br />
					te sāvakaɱ evaɱ samādapenti:|| ||</p>

					<p class="f4">'Ehi tvaɱ amho purisa,||<br />
					ye puratthimāya disāya pāṇā paraɱ yojanasataɱ,||<br />
					tesu daṇḍaɱ nikkhipāhi,||<br />
					ye pacchi-māya disāya pānā paraja yojanasataɱ,||<br />
					tesu daṇḍaɱ nikkhipāhi:|| ||</p>

					<p class="f4">Ye uttarāya disāya pāṇā paraɱ yojanasataɱ,||<br />
					tesu daṇḍaɱ nikkhipāhi,||<br />
					ye dakkhiṇāya disāya pānā paraɱ yojanasataɱ,||<br />
					tesu daṇḍaɱ nikkhipāhī' ti.|| ||</p>

					<p class="f4">Iti eka-c-cānaɱ pāṇānaɱ anuddayāya anukampāya samādapenti.|| ||</p>

					<p class="f4">Ekaccānaɱ pāṇānaɱ nānuddayāya nānukampāya samādapenti.|| ||</p>

					<p class="f4">Te tadah'uposathe sāvakaɱ evaɱ samādapenti:|| ||</p>

					<p class="f4">'Ehi tvaɱ amho purisa sabba-celāni nikkipitvā evaɱ vadehi:||<br />
					nāhaɱ kvaci kassaci kiñ cananaɱ tasmiɱ,||<br />
					na ca mama kvaci kassaci kiñ canaɱ n'ātthi' ti.|| ||</p>

					<p class="f4">Jānanti ko pan'assa mātā-pitaro||<br />
					ayaɱ amhākaɱ putto ti||<br />
					so pi jānāti ime mayhaɱ mātā-pitaro ti.|| ||</p>

					<p class="f4">Jānāti kho pan'assa putta-dāro ayaɱ mayhāɱ bhattā ti,||<br />
					so pi jānāti ayaɱ mayhaɱ putta-dāro ti.|| ||</p>

					<p class="f4">Jānanti kho pan'assa dāsa-kamma-kara-porisā ayaɱ amhākaɱ ayyo ti,||<br />
					so pi jānāti ime mayhaɱ dāsa-kamma-kara-porisā ti.|| ||</p>

					<p class="f4">Iti yasmiɱ samaye sacce sam-ā-dapetabbā musā-vāde tasmiɱ samaye samādapenti.|| ||</p>

					<p class="f4">Idam assa musā-vādasmiɱ vadāmi.|| ||</p>

					<p class="f4">So tassā rattiyā accayena te bhoge adinnaɱ yeva paribhuñjati.|| ||</p>

					<p class="f4">Idam assa adinn'ādānasmiɱ vadāmi.|| ||</p>

					<p class="f4">Evaɱ kho Visākhe Nigaṇaṭh'ūposatho hoti.|| ||</p>

					<p class="f4">Evaɱ upavuttho kho Visākhe Nigaṇaṭh'ūposatho||<br />
					na maha-p-phalo hoti||<br />
					na mahā-nisaɱso||<br />
					na mahā-jutiko||<br />
					na mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Kathañ ca Visākhe ariy'uposatho hoti?|| ||</p>

					<p class="f4"><a id="pg207"><span class="f2 g"><b>[207]</b></span></a> Upakkiliṭṭhassa Visākhe cittassa uppakkamena pariyedapanā hoti.|| ||</p>

					<p class="ctr c">&#9632;</p>

					<p class="f4">Kathañ ca Visākhe upakkiliṭṭhassa cittassa uppakkamena pariyodapanā hoti?|| ||</p>

					<p class="f4">Idha Visākhe ariya-sāvako Tathāgataɱ anussarati:|| ||</p>

					<p class="f4">Iti pi so Bhagavā||<br />
					arahaɱ||<br />
					sammāmBuddho||<br />
					vijjacaraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					Satthā deva-manussānaɱ||<br />
					Buddho||<br />
					Bhagavā ti.|| ||</p>

					<p class="f4">Tassa Tathāgataɱ anussarato cittaɱ pasidati||<br />
					pāmujjaɱ uppajjati,||<br />
					ye cittassa upakkilesā te pahiyanti.|| ||</p>

					<p class="f4">Seyyathā pi Visākhe uppakkiliṭṭhassa sīsassa upakkamena pariyodapanā hoti.|| ||</p>

					<p class="f4">Kathañ ca Visākhe uppakkiliṭṭhassa sīsassa upakkamena pariyodapanā hoti?|| ||</p>

					<p class="f4">Kakkañ ca paṭicca||<br />
					mattakañ ca paṭicca||<br />
					udakañ ca paṭicca||<br />
					purisassa ca tajjaɱ vāyāmaɱ paṭicca.|| ||</p>

					<p class="f4">Evaɱ kho Visākhe upakkiliṭṭhassa sīsassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4">Idha Visākhe ariya-sāvako Tathāgataɱ anussarati.|| ||</p>

					<p class="f4">Iti pi so Bhagavā||<br />
					arahaɱ||<br />
					sammāmBuddho||<br />
					vijjacaraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					Satthā deva-manussānaɱ||<br />
					Buddho||<br />
					Bhagavā ti.|| ||</p>

					<p class="f4">Tassa Tathāgataɱ anussarato cittaɱ pasīdati||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaɱ vuccati Visākhe ariya-sāvako brahmuposathaɱ upavasati,||<br />
					Brahmunā saddhiɱ saɱvasati,||<br />
					Brahmaɱ c'assa ārabbha cittaɱ pasīdati,||<br />
					pāmujjaɱ uppajjati,||<br />
					ye cittassa upakkilesā te pahīyantī.|| ||</p>

					<p class="f4">Evaɱ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="ctr c">&#9632;</p>

					<p class="f4">5. Upakkiliṭṭhassa Visākhe cittassa upakkamena pariyedapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako dhammaɱ anussarati:|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī ti.|| ||</p>

					<p class="f4">Tassa dhammaɱ anussarato cittaɱ pasīdati,||<br />
					pāmujjaɱ uppajjati,||<br />
					ye cittassa upakkilesā <a id="pg208"><span class="f2 g"><b>[208]</b></span></a> te pahīyanti.|| ||</p>

					<p class="f4">Seyyathā pi Visākhe upakkiliṭṭhassa kāyassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa kāyassa ukkamena pariyodapanā hoti?|| ||</p>

					<p class="f4">Sottiñ ca paṭicca||<br />
					cuṇṇañ ca paṭicca||<br />
					udakañ ca paṭicca||<br />
					purisassa ca tajjaɱ vāyāmaɱ paṭicca.|| ||</p>

					<p class="f4">Evaɱ kho Visākhe upakkiliṭṭhassa kāyassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyedapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako dhammaɱ anussarati:|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhiti.|| ||</p>

					<p class="f4">Tassa dhammaɱ anussarato cittaɱ pasīdati,||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaɱ vuccati Visākhe ariya-sāvako dhammūposathaɱ upavasati,||<br />
					dhammena saddhiɱ saɱvasati dhammbaɱ c'assa ārabbha cittaɱ pasīdatipa,||<br />
					pāmujjaɱ uppajjati,||<br />
					ye cittassa upakkilosā te pahīyanti.|| ||</p>

					<p class="f4">Evaɱ ko Visākhe upakkiliṭṭhassa cittassa upakkamena pariyedapanā hoti.|| ||</p>

					<p class="ctr c">&#9632;</p>

					<p class="f4">6. Upakkiliṭṭhassa Visākhe cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4">Idha Visākhe ariya-sāvako Sanghaɱanussarati:|| ||</p>

					<p class="f4">Su-paṭipanno Bhagavato sāvaka-saŋgho||<br />
					uju-paṭipanno Bhagavato sāvaka-saŋgho||<br />
					ñāya-paṭipanno Bhagavato sāvakasaŋkho||<br />
					sāmīci-paṭipanno Bhagavato sāvakasaŋkhā||<br />
					yad idaɱ cattāri purisa-yugāni aṭṭha purisa-puggalā esa Bhagavato sāvaka-saŋgho āhuneyyo pāhuṇeyyo dakkhiṇeyyo añjali-karaṇīyyo anuttaraɱ puñña-k-khettaɱ lokassā ti.|| ||</p>

					<p class="f4">Tassa Sanghaɱ anussarato cittaɱ pasīdati,||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Seyyathā pi Visākhe upakkiliṭṭhassa vatthassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa vatthassa upakkamena pariyedapanā hoti?|| ||</p>

					<p class="f4"><a id="pg209"><span class="f2 g"><b>[209]</b></span></a> Usuñ ca paṭicca||<br />
					khārañ ca paṭicca||<br />
					gomayañ ca paṭicca||<br />
					udakañ ca paṭicca||<br />
					purisassa ca tajjaɱ vāyāmaɱ paṭicca.|| ||</p>

					<p class="f4">Evaɱ ko Visākhe upakkiliṭṭhassa vatthassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4">Idha Visākhe ariya-sāvako Sanghaɱ anussarati:|| ||</p>

					<p class="f4">Su-paṭipanno Bhagavato sāvaka-saŋgho||<br />
					uju-paṭipanno Bhagavato sāvaka-saŋgho||<br />
					ñāya-paṭipanno Bhagavato sāvakasaŋkho||<br />
					sāmīci-paṭipanno Bhagavato sāvakasaŋkhā||<br />
					yad idaɱ cattāri purisa-yugāni aṭṭha purisa-puggalā esa Bhagavato sāvaka-saŋgho āhuneyyo pāhuṇeyyo dakkhiṇeyyo añjali-karaṇīyyo anuttaraɱ puñña-k-khettaɱ lokassā ti.|| ||</p>

					<p class="f4">Tassa Sanghaɱ anussarato cittaɱ pasīdati,||<br />
					pāmujjaɱ uppajjati||<br />
					ye cittassaupakkilesā te pahīyanti.|| ||</p>

					<p class="f4">Ayaɱ vuccati Visākhe ariya-sāvako saŋghuposathaɱ upavasati,||<br />
					saŋghena saddhiɱ saɱvasati,||<br />
					Sanghaɱ c'assa ārabbha cittaɱ pasīdati,||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Evaɱ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="ctr c">&#9632;</p>

					<p class="f4">7. Upakkiliṭṭhassa Visākhe cittassa upakkamena pariyedapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako attano sīlāni anussarati — akhaṇḍāni acchāddāni asa-balāni akammā-sāni bhujissāni vuññūppaSatthāni aparām-aṭṭhāni samādhi-saŋvatta-nikāni.|| ||</p>

					<p class="f4">Tassa sīlaɱ anussarato cittaɱ pasīdati,||<br />
					pāmāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Seyyathā pi Visākhe upakkiliṭṭhassa ādāsassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa ādāsassa upakkamena pariyodapanā hoti?|| ||</p>

					<p class="f4">Telañ ca paṭicca||<br />
					chārikañ ca paṭicca||<br />
					cālaṇḍukañ ca paṭicca||<br />
					purisassa ca tajjaɱ vāyāmi paṭicca.|| ||</p>

					<p class="f4">Evaɱ kho Visākhe upakkiliṭṭhassa ādāsassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4"><a id="pg210"><span class="f2 g"><b>[210]</b></span></a> Idha Visākhe ariya-sāvako attano sīlāni anussarati — akhaṇḍāni acchāddāni asa-balāni akammā-sāni bhujissāni vuññūppaSatthāni aparām-aṭṭhāni samādhi-saŋvatta-nikāni.|| ||</p>

					<p class="f4">Tassa sīlaɱ anussarato cittaɱ pasīdati,||<br />
					pāmāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaɱ vuccati Visākhe ariyasāko sīlūposathaɱ upavasati,||<br />
					sīlena saddhiɱ saɱvasati,||<br />
					sīlaɱ c'assa ārabbha cittaɱ pasīdati,||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Evaɱ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="ctr c">&#9632;</p>

					<p class="f4">8. Upakkiliṭṭhassa Visākhe cuttassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako devatā anussarati — ||<br />
					santi devatā Cātu-m-mahā-rājikā||<br />
					santi devā Tāvatiɱsā||<br />
					santi devā Yāmā||<br />
					santi devā Tusitā||<br />
					santi devā Nimmāṇaratino||<br />
					santi devā Paranimmita-vasavattino,||<br />
					santi devā Brahma-kāyikā,||<br />
					santi devā Tatuttariɱ.|| ||</p>

					<p class="f4">Yathā-rūpāya saddhāya samannāgatā tā devatā ito cutā tatth'upapannā||<br />
					mayham pi tathā-rūpā saddhā saŋvijjati,||<br />
					yathā-rūpena sīlena samannāgatā tā devatā ito cutā tatt'upapannā||<br />
					mahham pi tathā-rūpaɱ sīlaɱ saŋvijjati,||<br />
					yathā-rūpena sutena samannāgatā tā devatā ito cutā tatt'upapannā,||<br />
					mayham pi tathā-rūpaɱ sutaɱ saŋvijjati,||<br />
					yathā-rūpena cāgena samannāgatā tā devatā itocutā tatt'upapannā,||<br />
					mayham pi tathā-rūpaɱ cāgo saŋvijjati,||<br />
					yathā-rūpena paññāya samannāgatā tā devatā itocutā tatt'upapannā,||<br />
					mayham pi tathā-rūpaɱ paññā saŋvijjati.|| ||</p>

					<p class="f4">Tassa attano ca||<br />
					tāsaɱ ca||<br />
					devatānaɱ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññ ca||<br />
					anussarato cittaɱ pasadati||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Seyyathā pi Visākhe upakkiliṭṭhassa jāta-rūpassa upakkamena pariyodapanā hoti.|| ||</p>

					<p class="f4">Kathaɱ ca Visākhe upakkiliṭṭhassa jāta-rūpassa upakkamena pariyedapanā hoti?|| ||</p>

					<p class="f4">Ukkañ ca paṭicca||<br />
					loṇañ ca paṭicca||<br />
					gerukañ ca paṭicca||<br />
					nālisaṇḍāsañ ca paṭicca||<br />
					purisassa ca tajjaɱ vāyāmaɱ paṭicca.|| ||</p>

					<p class="f4">Evaɱ kho Visākhe upakkiliṭṭhassa jāta-rūpassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4"><a id="pg211"><span class="f2 g"><b>[211]</b></span></a> Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako devatā anussarati — ||<br />
					santi devatā Cātu-m-mahā-rājikā||<br />
					santi devā Tāvatiɱsā||<br />
					santi Devā Yāmā||<br />
					santi devā Tusitā||<br />
					santi devā Nimmāṇaratino||<br />
					santi devā Paranimmita-vasavattino,||<br />
					santi devā Brahma-kāyikā,||<br />
					santi devā Tatuttariɱ.|| ||</p>

					<p class="f4">Yathā-rūpāya saddhāya samannāgatā tā devatā ito cutā tatth'upapannā||<br />
					mayham pi tathā-rūpā saddhā saŋvijjati,||<br />
					yathā-rūpena sīlena samannāgatā tā devatā ito cutā tatt'upapannā||<br />
					mahham pi tathā-rūpaɱ sīlaɱ saŋvijjati,||<br />
					yathā-rūpena sutena samannāgatā tā devatā ito cutā tatt'upapannā,||<br />
					mayham pi tathā-rūpaɱ sutaɱ saŋvijjati,||<br />
					yathā-rūpena cāgena samannāgatā tā devatā itocutā tatt'upapannā,||<br />
					mayham pi tathā-rūpaɱ cāgo saŋvijjati,||<br />
					yathā-rūpena paññāya samannāgatā tā devatā itocutā tatt'upapannā,||<br />
					mayham pi tathā-rūpaɱ paññā saŋvijjati.|| ||</p>

					<p class="f4">Tassa attano ca||<br />
					tāsaɱ ca||<br />
					devatānaɱ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññ ca||<br />
					anussarato cittaɱ pasadati||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaɱ vuccati Visākhe ariya-sāvako devatuposathaɱ upavasati.|| ||</p>

					<p class="f4">Devatāhi saddhiɱ saɱvasati,||<br />
					devatā c'assa ārabbha cittaɱ pasīdati,||<br />
					pāmujjaɱ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Evaɱ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Sa kho so Visākhe ariya-sāvako iti paṭisañcikkhati:|| ||</p>

					<p class="f4">Yāva-jīvaɱ arahanto pānātipātaɱ pahāya pāṇāti-pātā paṭiviratā nihitadaṇa nihiteSatthā lajji dayā-pannā sabba-pāṇabhūtahitānukampino viharanti.|| ||</p>

					<p class="f4">Aham p'ajja imañ ca rattiɱ imañ ca divasaɱ pāṇāti-pātaɱ pahāya pāṇāti-pātā paṭivirato nihita-daṇḍo nihitasattho lajji dayā-panno sabba-pāṇabhūtahitānukampi viharāmi.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavissati.|| ||</p>

					<p class="ctr c">&#9632;</p>

					<p class="f4">10. Yāva-jīvaɱ arahanto adinn'ādānaɱ pahāya adinn'ādānā paṭiviratā dinnādiyī dinnapāṭikaŋkhī athenena sucibhūtena attanā viharanti.|| ||</p>

					<p class="f4">Aham p'ajja imañ ca rattiɱ imañ ca divasaɱ adinn'ādānaɱ pahāya adinn'ādānā paṭivirato dinn'ādāyī dinna-pāṭikaŋkhī athenena sucibhūtena attanā viharāmi.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">11. Yāva-jīvaɱ arahanto abrahma-cariyaɱ pahāya brahma-cārī ārā-cārī viratā methunā gāma-dhammā.|| ||</p>

					<p class="f4">Aham p'ajja imañ ca rattiɱ imañ ca divasaɱ abrahma-cariyaɱ pahāya brahma-cārī virato methunā gāma-dhammā.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavissati.|| ||</p>

					<p class="ctr c">&#9632;</p>

					<p class="f4"> <a id="pg212"><span class="f2 g"><b>[212]</b></span></a> 12. Yāva jivaɱ arahanto musā-vādaɱ pahāya musā-vādā paṭiviratā sacca-vādi sacca-sandhā thetā paccayikā avisaŋvādakā lokassa.|| ||</p>

					<p class="f4">Aham p'ajja imañ ca rattiɱ imañ ca divasaɱ musā-vādaɱ pahāya musā-vādā paṭivirato sacca-vādi sacca-sandho theto paccayiko avisaŋvādako lokassa.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">13. Yāva-jīvaɱ arahanto surā-mera-yamajja-pamāda-ṭṭhānaɱ pahāya surā-mera-yamajja-pamāda-ṭṭhānā paṭiviratā.|| ||</p>

					<p class="f4">Aham p'ajja imañ ca rattiɱ imañ ca divasaɱ surā-mera-yamajja-pamāda-ṭṭhānaɱ pahāya surā-mera-yamajja-pamāda-ṭṭhānā paṭivirato.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">14. Yāva-jīvaɱ arahanto eka-bhattikā ratt'ūparatā viratā vikāla-bhojanā.|| ||</p>

					<p class="f4">Aham p'ajja imañ ca rattiɱ imañ ca divasaɱ eka-bhattiko ratt'ūparato virato vikāla-bhojanā.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">15. Yāva-jīvaɱ arahanto nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭṭhānā paṭiviratā.|| ||</p>

					<p class="f4">Aham p'ajja imañ ca rattiɱ imañ ca divasaɱ nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭṭhānā paṭivirato.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">16. Yāva-jīvaɱ arahanto uccā-sayana-mahā-sayanaɱ pahāya uccā-sayana-mahā-sayanā paṭiviratā nīcaseyyaɱ kappenti mañcake vā tiṇaSatthārake vā.|| ||</p>

					<p class="f4">Aham p'ajja imañ ca rattiɱ imañ ca divasaɱ uccā-sayana-mahā-sayanaɱ pahāya uccā-sayana-mahā-sayanā paṭivirato nīcaseyyaɱ kappemi mañcake vā tiṇa-santhārake vā.|| ||</p>

					<p class="f4">Iminā pi aŋgena arahataɱ anukaromi,||<br />
					uposatho ca me upavuttho bhavisasati.|| ||</p>

					<p class="f4">Evaɱ kho Visākhe ariyuposatho hoti.|| ||</p>

					<p class="ctr c">&#9632;</p>


					<p class="f4">Evaɱ upavuttho kho Visākhe ariyūposatho||<br />
					maha-p-phalo hoti||<br />
					mahā-nisaɱso||<br />
					mahā-jutiko||<br />
					mahā-vipphāro.|| ||</p>

					<p class="f4">17. Kīva maha-p-phalo hoti,||<br />
					kīva mahā-nisaɱso||<br />
					kīva mahā-jutiko||<br />
					kīva mahā-vipphāro?|| ||</p>

					<p class="f4">Seyyathā pi Visākhe yo imesaɱ soḷasannaɱ mahājanapadānaɱ pahūtamahāsattaratanānaɱ issariyādhipaccaɱ rajjaɱ <a id="pg213"><span class="f2 g"><b>[213]</b></span></a> kāreyya,||<br />
					seyyath'idaɱ:|| ||</p>

					<p class="f4">Aŋgānaɱ||<br />
					Magadhānaɱ||<br />
					Kāsīnaɱ||<br />
					Kosalānaɱ||<br />
					Vajjinaɱ||<br />
					Mallānaɱ||<br />
					Cetīnaɱ||<br />
					Vaŋgānaɱ||<br />
					Kurūnaɱ||<br />
					Pañcālānaɱ||<br />
					Mackānaɱ||<br />
					Sūrasenānaɱ||<br />
					Assakānaɱ||<br />
					Avantīnaɱ||<br />
					Gandhārānaɱ||<br />
					kambojānaɱ,||<br />
					aṭṭh'aŋga-samannāgatassa uposathassa etassa kalaɱ nāgghati soḷasiɱ.|| ||</p>

					<p class="f4">Taɱ kissa hetu?|| ||</p>

					<p class="f4">Kapaṇaɱ Visākhe mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">18. Yāni Visākhe mānusakāni paññāsa vassāni,||<br />
					Cātu-m-mahā-rājikānaɱ devānaɱ eso eko rattin-divo.|| ||</p>

					<p class="f4">Tāya rattiyā tiɱsarattiyo māso.|| ||</p>

					<p class="f4">Tena māsena dvādasa māsiyo saŋvaccharo,||<br />
					tena saŋvaccharena dibbāni pañca vassa-satāni Cātu-m-mahā-rājikānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Visākhe vijjati yaɱ idh'ekacco itti vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Cātu-m-mahā-rājikānaɱ devānaɱ saha-vyataɱ upapa-j-jeyya.|| ||</p>

					<p class="f4">Idaɱ kho pan'etaɱ Visākhe sandhāya bhāsitaɱ kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">19. Yaɱ Visākhe mānusakaɱ vassa-sataɱ,||<br />
					Tāvatiɱsānaɱ devānaɱ eso eko rattin-divo.|| ||</p>

					<p class="f4">Tāya rattiyā taɱsarattiyo māso.|| ||</p>

					<p class="f4">Tena māsena dvādasa māsiyo saŋvaccharo,||<br />
					tena saŋvaccharena dibbaɱ vassa-sahassaɱ Tāvatiɱsānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Visākhe vijjati yaɱ idh'ekacco itti vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Tāvatiɱsānaɱ devānaɱ saha-vyataɱ upapa-j-jeyya.|| ||</p>

					<p class="f4">Idaɱ kho pan'etaɱ Visākhe sandhāya bhāsitaɱ kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">20. Yāni Visākhe mānusakāni dve vassa-satāni,||<br />
					Yāmānaɱ devānaɱ eso eko rattin-divo.|| ||</p>

					<p class="f4">Tāya rattiyā taɱsarattiyo māso.|| ||</p>

					<p class="f4">Tena māsena dvādasa māsiyo saŋvaccharo,||<br />
					tena saŋvaccharena dibbāni dve vassa-sahassāni Yāmānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Visākhe vijjati yaɱ idh'ekacco itti vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Yāmānaɱ devānaɱ saha-vyataɱ upapa-j-jeyya.|| ||</p>

					<p class="f4">Idaɱ kho pan'etaɱ Visākhe <a id="pg214"><span class="f2 g"><b>[214]</b></span></a> sandhāya bhāsitaɱ kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">21. Yāni Visākhe mānusakāni cattāri vassa-satāni, Tusitānaɱ devānaɱ eso eko rattin-divo.|| ||</p>

					<p class="f4">Tāya rattiyā taɱsarattiyo māso.|| ||</p>

					<p class="f4">Tena māsena dvādasa māsiyo saŋvaccharo,||<br />
					tena saŋvaccharena dibbāni cattāri vassa-sahassāni Tusitānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Visākhe vijjati yaɱ idh'ekacco itthi vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Tusitānaɱ devānaɱ saha-vyataɱ upapa-j-jeyya.|| ||</p>

					<p class="f4">Idaɱ kho pan'etaɱ Visākhe sandhāya bhāsitaɱ kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">22. Yāni Visākhe mānusakāni aṭṭha vassa-satāni Nimmāṇaratīnaɱ devānaɱ eso eko rattin-divo.|| ||</p>

					<p class="f4">Tāya rattiyā taɱsarattiyo māso.|| ||</p>

					<p class="f4">Tena māsena dvādasa māsiyo saŋvaccharo,||<br />
					tena saŋvaccharena dibbāni aṭṭha vassa-sahassāni Nimmāṇaratīnaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Visākhe vijjati yaɱ idh'ekacco itthi vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Nimmāṇaratīnaɱ devānaɱ saha-vyataɱ upapa-j-jeyya.|| ||</p>

					<p class="f4">Idaɱ kho pan'etaɱ Visākhe sandhāya bhāsitaɱ kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">23. Yāni Visākhe mānusakāni soḷasa vassa-satāni,||<br />
					Paranimmita-vasavattīnaɱ devānaɱ eso eko rattin-divo.|| ||</p>

					<p class="f4">Tāya rattiyā taɱsarattiyo māso.|| ||</p>

					<p class="f4">Tena māsena dvādasa māsiyo saŋvaccharo,||<br />
					tena saŋvaccharena dibbāni soḷasa vassa-sahassāni Paranimmita-vasavattīnaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Visākhe vijjati yaɱ idh'ekacco itthi vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Paranimmita-vasavattīnaɱ devānaɱ saha-vyataɱ upapa-j-jeyya.|| ||</p>

					<p class="f4">Idaɱ kho pan'etaɱ Visākhe sandhāya bhāsitaɱ kapaṇaɱ mānusakaɱ rajjaɱ dibbaɱ sukhaɱ upanidhāyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Pāṇaɱ na hāne na cadinnam ādiye||<br />
							Musā na bhāse na ca majjapo siyā,||<br />
							<a id="pg215"><span class="f2 g"><b>[215]</b></span></a> abrahma-cariyā virameyya methunā||<br />
							Rattiɱ na bhuñjeyya vikāla-bhojanaɱ.|| ||</p>

							<p class="f4 in2">Mālaɱ na dhār[ay]e na ca gandham ācare||<br />
							Mañce chamāyaɱ va sayetha santhate,||<br />
							Etaɱ hi aṭṭhaŋgikam āhu posathaɱ||<br />
							Buddhena dukkhantagunāɱ pakāsitaɱ.|| ||</p>

							<p class="f4 in2">Cando ca suriyo ca ubho sudassanā||<br />
							Ohāsayaɱ[tā] anu[pari]yanti yāvatā,||<br />
							Tamonudā te pana antalikkhagā||<br />
							Nabhe pabhāsenti disā virocanā.|| ||</p>

							<p class="f4 in2">Etasmiɱ yaɱ vijjati antare dhanaɱ||<br />
							Muttāɱ maṇīɱ veḷuriyañ ca bhaddakaɱ,||<br />
							Siŋgīsuvaṇṇaɱ atha vā pi kañcanaɱ||<br />
							Yaɱ jāta-rūpaɱ haṭakan ti vuccati.|| ||</p>

							<p class="f4 in2">Aṭṭhaŋgupetassa uposathassa||<br />
							Kalam pi te nānubhavanti soḷasiɱ,||<br />
							Candappabhā tāragaṇā ca sabbe.|| ||</p>

							<p class="f4 in2">Tasmā hi nārī ca naro ca sīlavā||<br />
							Aṭṭhaŋgupetaɱ upavassuposathaɱ,||<br />
							Puññāni katvāna sukhudrayāni||<br />
							Aninditā saggam upenti ṭhānan.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>