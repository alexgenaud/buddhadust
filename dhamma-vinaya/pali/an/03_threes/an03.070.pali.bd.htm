<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 70. Visakha visits the Buddha and is given a detailed description of how to keep the Sabbath." />
<title>AN 3.70: Uposatha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VII. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p70">Sutta 70</a></h4>

					<h1>Uposatha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg205"><span class="f2 g"><b>[205]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.070.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.070.than.ati.htm">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />pubbāhāme Migāra-mātu pāsāde.|| ||</p>

					<p class="f4">Atha kho Visākhā Migāra-mātā tad ah'uposathe yena Bhagavā ten'upasaṇakami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Visākhaṃ Migāra-mātaraṃ Bhagavā etad avoca:|| ||</p>

					<p class="f4">"Handa kuto nu tvaṃ Visākhe āgacchasi divā divassā" ti?|| ||</p>

					<p class="f4">"Uposath'āhaṃ bhante ajja upavasāmī" ti.|| ||</p>

					<p class="f4">"Tayo kho'me Visākhe uposathā.|| ||</p>

					<p class="f4">Katame tayo?|| ||</p>

					<p class="f4">Gopālak'ūpoSatthā||<br />
					Nigaṇṭh'uposatho,||<br />
					arīy'ūposatho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca Visākhe gopālak'ūposatho hoti?|| ||</p>

					<p class="f4">Seyyathā pi Visākhe gopālako sāyaṇha-samayaṃ sāmikānaṃ gāvo niyyādetvā iti paṭisañcikkhati:|| ||</p>

					<p class="f4">'Ajja kho gāvo amusmiñ ca amusmiñ ca padese cariṃsu,||<br />
					amusmiñ ca amusmiñ ca padese pānīyāni apaṃsu,||<br />
					sve dāni gāvo amusmiñ ca amusmiñ ca padese carissanti,||<br />
					amusmiñ ca amusmiñ ca padese pānīyāni pivissantī' ti.|| ||</p>

					<p class="f4">Evam eva kho Visākhe idh'ekacco uposathiko iti paṭisañcikkhati:|| ||</p>

					<p class="f4">'Ahaṃ khvajja idañ c'idañ ca khādanīyaṃ khādiṃ.|| ||</p>

					<p class="f4">Idañ c'idañ ca bhojanīyaṃ <a id="pg206"><span class="f2 g"><b>[206]</b></span></a> bhuñjiṃ,||<br />
					sve dānāhaṃ idañ c'idañ ca khādanayaṃ khādissāmi,||<br />
					idañ c'idañ ca bhojanīyaṃ bhujissāmi' ti.|| ||</p>

					<p class="f4">So tena lobhena abhijjhāsaha-gatena cetasā divasaṃ atināmeti.|| ||</p>

					<p class="f4">Evaṃ kho Visākhe gopālak'ūposatho hoti.|| ||</p>

					<p class="f4">Evaṃ upavuttho kho Visākhe gopālak'ūposatho||<br />
					na maha-p-phalo hoti||<br />
					na mahā-nisaṃso||<br />
					na mahā-jutiko||<br />
					na mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca Visākhe Nigaṇaṭh'ūposatho hoti?|| ||</p>

					<p class="f4">Atthi Visākhe Nigaṇṭhā nāma samaṇajātikā,||<br />
					te sāvakaṃ evaṃ samādapenti:|| ||</p>

					<p class="f4">'Ehi tvaṃ amho purisa,||<br />
					ye puratthimāya disāya pāṇā paraṃ yojanasataṃ,||<br />
					tesu daṇḍaṃ nikkhipāhi,||<br />
					ye pacchi-māya disāya pānā paraja yojanasataṃ,||<br />
					tesu daṇḍaṃ nikkhipāhi:|| ||</p>

					<p class="f4">Ye uttarāya disāya pāṇā paraṃ yojanasataṃ,||<br />
					tesu daṇḍaṃ nikkhipāhi,||<br />
					ye dakkhiṇāya disāya pānā paraṃ yojanasataṃ,||<br />
					tesu daṇḍaṃ nikkhipāhī' ti.|| ||</p>

					<p class="f4">Iti eka-c-cānaṃ pāṇānaṃ anuddayāya anukampāya samādapenti.|| ||</p>

					<p class="f4">Ekaccānaṃ pāṇānaṃ nānuddayāya nānukampāya samādapenti.|| ||</p>

					<p class="f4">Te tadah'uposathe sāvakaṃ evaṃ samādapenti:|| ||</p>

					<p class="f4">'Ehi tvaṃ amho purisa sabba-celāni nikkipitvā evaṃ vadehi:||<br />
					n-ā-haṃ kvaci kassaci kiñ cananaṃ tasmiṃ,||<br />
					na ca mama kvaci kassaci kiñ canaṃ n'ātthi' ti.|| ||</p>

					<p class="f4">Jānanti ko pan'assa mātā-pitaro||<br />
					ayaṃ amhākaṃ putto ti||<br />
					so pi jānāti ime mayhaṃ mātā-pitaro ti.|| ||</p>

					<p class="f4">Jānāti kho pan'assa putta-dāro ayaṃ mayhāṃ bhattā ti,||<br />
					so pi jānāti ayaṃ mayhaṃ putta-dāro ti.|| ||</p>

					<p class="f4">Jānanti kho pan'assa dāsa-kamma-kara-porisā ayaṃ amhākaṃ ayyo ti,||<br />
					so pi jānāti ime mayhaṃ dāsa-kamma-kara-porisā ti.|| ||</p>

					<p class="f4">Iti yasmiṃ samaye sacce sam-ā-dapetabbā musā-vāde tasmiṃ samaye samādapenti.|| ||</p>

					<p class="f4">Idam assa musā-vādasmiṃ vadāmi.|| ||</p>

					<p class="f4">So tassā rattiyā accayena te bhoge adinnaṃ yeva paribhuñjati.|| ||</p>

					<p class="f4">Idam assa adinn'ādānasmiṃ vadāmi.|| ||</p>

					<p class="f4">Evaṃ kho Visākhe Nigaṇaṭh'ūposatho hoti.|| ||</p>

					<p class="f4">Evaṃ upavuttho kho Visākhe Nigaṇaṭh'ūposatho||<br />
					na maha-p-phalo hoti||<br />
					na mahā-nisaṃso||<br />
					na mahā-jutiko||<br />
					na mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Kathañ ca Visākhe ariy'uposatho hoti?|| ||</p>

					<p class="f4"><a id="pg207"><span class="f2 g"><b>[207]</b></span></a> Upakkiliṭṭhassa Visākhe cittassa uppakkamena pariyedapanā hoti.|| ||</p>

					<p class="ctr c">&#9632;</p>

					<p class="f4">Kathañ ca Visākhe upakkiliṭṭhassa cittassa uppakkamena pariyodapanā hoti?|| ||</p>

					<p class="f4">Idha Visākhe ariya-sāvako Tathāgataṃ anussarati:|| ||</p>

					<p class="f4">Iti pi so Bhagavā||<br />
					arahaṃ||<br />
					sammāmBuddho||<br />
					vijjacaraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					Satthā deva-manussānaṃ||<br />
					Buddho||<br />
					Bhagavā ti.|| ||</p>

					<p class="f4">Tassa Tathāgataṃ anussarato cittaṃ pasidati||<br />
					pāmujjaṃ uppajjati,||<br />
					ye cittassa upakkilesā te pahiyanti.|| ||</p>

					<p class="f4">Seyyathā pi Visākhe uppakkiliṭṭhassa sīsassa upakkamena pariyodapanā hoti.|| ||</p>

					<p class="f4">Kathañ ca Visākhe uppakkiliṭṭhassa sīsassa upakkamena pariyodapanā hoti?|| ||</p>

					<p class="f4">Kakkañ ca paṭicca||<br />
					mattakañ ca paṭicca||<br />
					udakañ ca paṭicca||<br />
					purisassa ca tajjaṃ vāyāmaṃ paṭicca.|| ||</p>

					<p class="f4">Evaṃ kho Visākhe upakkiliṭṭhassa sīsassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4">Idha Visākhe ariya-sāvako Tathāgataṃ anussarati.|| ||</p>

					<p class="f4">Iti pi so Bhagavā||<br />
					arahaṃ||<br />
					sammāmBuddho||<br />
					vijjacaraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					Satthā deva-manussānaṃ||<br />
					Buddho||<br />
					Bhagavā ti.|| ||</p>

					<p class="f4">Tassa Tathāgataṃ anussarato cittaṃ pasīdati||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaṃ vuccati Visākhe ariya-sāvako brahmuposathaṃ upavasati,||<br />
					Brahmunā saddhiṃ saṃvasati,||<br />
					Brahmaṃ c'assa ārabbha cittaṃ pasīdati,||<br />
					pāmujjaṃ uppajjati,||<br />
					ye cittassa upakkilesā te pahīyantī.|| ||</p>

					<p class="f4">Evaṃ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="ctr c">&#9632;</p>

					<p class="f4">5. Upakkiliṭṭhassa Visākhe cittassa upakkamena pariyedapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako dhammaṃ anussarati:|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī ti.|| ||</p>

					<p class="f4">Tassa dhammaṃ anussarato cittaṃ pasīdati,||<br />
					pāmujjaṃ uppajjati,||<br />
					ye cittassa upakkilesā <a id="pg208"><span class="f2 g"><b>[208]</b></span></a> te pahīyanti.|| ||</p>

					<p class="f4">Seyyathā pi Visākhe upakkiliṭṭhassa kāyassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa kāyassa ukkamena pariyodapanā hoti?|| ||</p>

					<p class="f4">Sottiñ ca paṭicca||<br />
					cuṇṇañ ca paṭicca||<br />
					udakañ ca paṭicca||<br />
					purisassa ca tajjaṃ vāyāmaṃ paṭicca.|| ||</p>

					<p class="f4">Evaṃ kho Visākhe upakkiliṭṭhassa kāyassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyedapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako dhammaṃ anussarati:|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhiti.|| ||</p>

					<p class="f4">Tassa dhammaṃ anussarato cittaṃ pasīdati,||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaṃ vuccati Visākhe ariya-sāvako dhammūposathaṃ upavasati,||<br />
					dhammena saddhiṃ saṃvasati dhammbaṃ c'assa ārabbha cittaṃ pasīdatipa,||<br />
					pāmujjaṃ uppajjati,||<br />
					ye cittassa upakkilosā te pahīyanti.|| ||</p>

					<p class="f4">Evaṃ ko Visākhe upakkiliṭṭhassa cittassa upakkamena pariyedapanā hoti.|| ||</p>

					<p class="ctr c">&#9632;</p>

					<p class="f4">6. Upakkiliṭṭhassa Visākhe cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4">Idha Visākhe ariya-sāvako Saṇghaṃanussarati:|| ||</p>

					<p class="f4">Su-paṭipanno Bhagavato sāvaka-saṇgho||<br />
					uju-paṭipanno Bhagavato sāvaka-saṇgho||<br />
					ñāya-paṭipanno Bhagavato sāvakasaṇkho||<br />
					sāmīci-paṭipanno Bhagavato sāvakasaṇkhā||<br />
					yad idaṃ cattāri purisa-yugāni aṭṭha purisa-puggalā esa Bhagavato sāvaka-saṇgho āhuneyyo pāhuṇeyyo dakkhiṇeyyo añjali-karaṇīyyo anuttaraṃ puñña-k-khettaṃ lokassā ti.|| ||</p>

					<p class="f4">Tassa Saṇghaṃ anussarato cittaṃ pasīdati,||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Seyyathā pi Visākhe upakkiliṭṭhassa vatthassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa vatthassa upakkamena pariyedapanā hoti?|| ||</p>

					<p class="f4"><a id="pg209"><span class="f2 g"><b>[209]</b></span></a> Usuñ ca paṭicca||<br />
					khārañ ca paṭicca||<br />
					gomayañ ca paṭicca||<br />
					udakañ ca paṭicca||<br />
					purisassa ca tajjaṃ vāyāmaṃ paṭicca.|| ||</p>

					<p class="f4">Evaṃ ko Visākhe upakkiliṭṭhassa vatthassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4">Idha Visākhe ariya-sāvako Saṇghaṃ anussarati:|| ||</p>

					<p class="f4">Su-paṭipanno Bhagavato sāvaka-saṇgho||<br />
					uju-paṭipanno Bhagavato sāvaka-saṇgho||<br />
					ñāya-paṭipanno Bhagavato sāvakasaṇkho||<br />
					sāmīci-paṭipanno Bhagavato sāvakasaṇkhā||<br />
					yad idaṃ cattāri purisa-yugāni aṭṭha purisa-puggalā esa Bhagavato sāvaka-saṇgho āhuneyyo pāhuṇeyyo dakkhiṇeyyo añjali-karaṇīyyo anuttaraṃ puñña-k-khettaṃ lokassā ti.|| ||</p>

					<p class="f4">Tassa Saṇghaṃ anussarato cittaṃ pasīdati,||<br />
					pāmujjaṃ uppajjati||<br />
					ye cittassaupakkilesā te pahīyanti.|| ||</p>

					<p class="f4">Ayaṃ vuccati Visākhe ariya-sāvako saṇghuposathaṃ upavasati,||<br />
					saṇghena saddhiṃ saṃvasati,||<br />
					Saṇghaṃ c'assa ārabbha cittaṃ pasīdati,||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Evaṃ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="ctr c">&#9632;</p>

					<p class="f4">7. Upakkiliṭṭhassa Visākhe cittassa upakkamena pariyedapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako attano sīlāni anussarati — akhaṇḍāni acchāddāni asa-balāni akammā-sāni bhujissāni vuññūppaSatthāni aparām-aṭṭhāni samādhi-saṃvaṭṭanikāni.|| ||</p>

					<p class="f4">Tassa sīlaṃ anussarato cittaṃ pasīdati,||<br />
					pāmāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Seyyathā pi Visākhe upakkiliṭṭhassa ādāsassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa ādāsassa upakkamena pariyodapanā hoti?|| ||</p>

					<p class="f4">Telañ ca paṭicca||<br />
					chārikañ ca paṭicca||<br />
					cālaṇḍukañ ca paṭicca||<br />
					purisassa ca tajjaṃ vāyāmi paṭicca.|| ||</p>

					<p class="f4">Evaṃ kho Visākhe upakkiliṭṭhassa ādāsassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyedapanā hoti?|| ||</p>

					<p class="f4"><a id="pg210"><span class="f2 g"><b>[210]</b></span></a> Idha Visākhe ariya-sāvako attano sīlāni anussarati — akhaṇḍāni acchāddāni asa-balāni akammā-sāni bhujissāni vuññūppaSatthāni aparām-aṭṭhāni samādhi-saṃvaṭṭanikāni.|| ||</p>

					<p class="f4">Tassa sīlaṃ anussarato cittaṃ pasīdati,||<br />
					pāmāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaṃ vuccati Visākhe ariyasāko sīlūposathaṃ upavasati,||<br />
					sīlena saddhiṃ saṃvasati,||<br />
					sīlaṃ c'assa ārabbha cittaṃ pasīdati,||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Evaṃ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="ctr c">&#9632;</p>

					<p class="f4">8. Upakkiliṭṭhassa Visākhe cuttassa upakkamena pariyodapanā hoti.|| ||</p>

					<p class="f4">Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako devatā anussarati — ||<br />
					santi devatā Cātu-m-mahā-rājikā||<br />
					santi devā Tāvatiṃsā||<br />
					santi devā Yāmā||<br />
					santi devā Tusitā||<br />
					santi devā Nimmāṇaratino||<br />
					santi devā Paranimmita-vasavattino,||<br />
					santi devā Brahma-kāyikā,||<br />
					santi devā Tatuttariṃ.|| ||</p>

					<p class="f4">Yathā-rūpāya saddhāya samannāgatā tā devatā ito cutā tatth'upapannā||<br />
					mayham pi tathā-rūpā saddhā saṃvijjati,||<br />
					yathā-rūpena sīlena samannāgatā tā devatā ito cutā tatt'upapannā||<br />
					mahham pi tathā-rūpaṃ sīlaṃ saṃvijjati,||<br />
					yathā-rūpena sutena samannāgatā tā devatā ito cutā tatt'upapannā,||<br />
					mayham pi tathā-rūpaṃ sutaṃ saṃvijjati,||<br />
					yathā-rūpena cāgena samannāgatā tā devatā itocutā tatt'upapannā,||<br />
					mayham pi tathā-rūpaṃ cāgo saṃvijjati,||<br />
					yathā-rūpena paññāya samannāgatā tā devatā itocutā tatt'upapannā,||<br />
					mayham pi tathā-rūpaṃ paññā saṃvijjati.|| ||</p>

					<p class="f4">Tassa attano ca||<br />
					tāsaṃ ca||<br />
					devatānaṃ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññ ca||<br />
					anussarato cittaṃ pasadati||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Seyyathā pi Visākhe upakkiliṭṭhassa jāta-rūpassa upakkamena pariyodapanā hoti.|| ||</p>

					<p class="f4">Kathaṃ ca Visākhe upakkiliṭṭhassa jāta-rūpassa upakkamena pariyedapanā hoti?|| ||</p>

					<p class="f4">Ukkañ ca paṭicca||<br />
					loṇañ ca paṭicca||<br />
					gerukañ ca paṭicca||<br />
					nālisaṇḍāsañ ca paṭicca||<br />
					purisassa ca tajjaṃ vāyāmaṃ paṭicca.|| ||</p>

					<p class="f4">Evaṃ kho Visākhe upakkiliṭṭhassa jāta-rūpassa upakkamena pariyodapanā hoti.|| ||</p>

					<p class="f4">Evam eva kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p class="f4"><a id="pg211"><span class="f2 g"><b>[211]</b></span></a> Kathañ ca Visākhe upakkiliṭṭhassa cittassa upakkamena pariyodapanā hoti?|| ||</p>

					<p class="f4">Idha Visākhe ariya-sāvako devatā anussarati — ||<br />
					santi devatā Cātu-m-mahā-rājikā||<br />
					santi devā Tāvatiṃsā||<br />
					santi Devā Yāmā||<br />
					santi devā Tusitā||<br />
					santi devā Nimmāṇaratino||<br />
					santi devā Paranimmita-vasavattino,||<br />
					santi devā Brahma-kāyikā,||<br />
					santi devā Tatuttariṃ.|| ||</p>

					<p class="f4">Yathā-rūpāya saddhāya samannāgatā tā devatā ito cutā tatth'upapannā||<br />
					mayham pi tathā-rūpā saddhā saṃvijjati,||<br />
					yathā-rūpena sīlena samannāgatā tā devatā ito cutā tatt'upapannā||<br />
					mahham pi tathā-rūpaṃ sīlaṃ saṃvijjati,||<br />
					yathā-rūpena sutena samannāgatā tā devatā ito cutā tatt'upapannā,||<br />
					mayham pi tathā-rūpaṃ sutaṃ saṃvijjati,||<br />
					yathā-rūpena cāgena samannāgatā tā devatā itocutā tatt'upapannā,||<br />
					mayham pi tathā-rūpaṃ cāgo saṃvijjati,||<br />
					yathā-rūpena paññāya samannāgatā tā devatā itocutā tatt'upapannā,||<br />
					mayham pi tathā-rūpaṃ paññā saṃvijjati.|| ||</p>

					<p class="f4">Tassa attano ca||<br />
					tāsaṃ ca||<br />
					devatānaṃ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññ ca||<br />
					anussarato cittaṃ pasadati||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Ayaṃ vuccati Visākhe ariya-sāvako devatuposathaṃ upavasati.|| ||</p>

					<p class="f4">Devatāhi saddhiṃ saṃvasati,||<br />
					devatā c'assa ārabbha cittaṃ pasīdati,||<br />
					pāmujjaṃ uppajjati,||<br />
					ye cittassa upakkilesā te pahīyanti.|| ||</p>

					<p class="f4">Evaṃ kho Visākhe upakkiliṭṭhassa cittassa upakkamena pariyodapanā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Sa kho so Visākhe ariya-sāvako iti paṭisañcikkhati:|| ||</p>

					<p class="f4">Yāva-jīvaṃ Arahanto pānātipātaṃ pahāya pāṇ-ā-tipātā paṭiviratā nihitadaṇa nihiteSatthā lajji dayā-pannā sabba-pāṇabhūtahitānukampino viharanti.|| ||</p>

					<p class="f4">Aham p'ajja imañ ca rattiṃ imañ ca divasaṃ pāṇ-ā-tipātaṃ pahāya pāṇ-ā-tipātā paṭivirato nihita-daṇḍo nihitasattho lajji dayā-panno sabba-pāṇabhūtahitānukampi viharāmi.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavissati.|| ||</p>

					<p class="ctr c">&#9632;</p>

					<p class="f4">10. Yāva-jīvaṃ Arahanto adinnādānaṃ pahāya adinn'ādānā paṭiviratā dinnādiyī dinnapāṭikaṇkhī athenena sucibhūtena attanā viharanti.|| ||</p>

					<p class="f4">Aham p'ajja imañ ca rattiṃ imañ ca divasaṃ adinnādānaṃ pahāya adinn'ādānā paṭivirato dinn'ādāyī dinna-pāṭikaṇkhī athenena sucibhūtena attanā viharāmi.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">11. Yāva-jīvaṃ Arahanto abrahma-cariyaṃ pahāya brahma-cārī ārā-cārī viratā methunā gāma-dhammā.|| ||</p>

					<p class="f4">Aham p'ajja imañ ca rattiṃ imañ ca divasaṃ abrahma-cariyaṃ pahāya brahma-cārī virato methunā gāma-dhammā.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavissati.|| ||</p>

					<p class="ctr c">&#9632;</p>

					<p class="f4"> <a id="pg212"><span class="f2 g"><b>[212]</b></span></a> 12. Yāva jivaṃ Arahanto musā-vādaṃ pahāya musā-vādā paṭiviratā sacca-vādi sacca-sandhā thetā paccayikā avisaṃvādakā lokassa.|| ||</p>

					<p class="f4">Aham p'ajja imañ ca rattiṃ imañ ca divasaṃ musā-vādaṃ pahāya musā-vādā paṭivirato sacca-vādi sacca-sandho theto paccayiko avisaṃvādako lokassa.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">13. Yāva-jīvaṃ Arahanto surā-mera-yamajja-pamāda-ṭṭhānaṃ pahāya surā-mera-yamajja-pamāda-ṭṭhānā paṭiviratā.|| ||</p>

					<p class="f4">Aham p'ajja imañ ca rattiṃ imañ ca divasaṃ surā-mera-yamajja-pamāda-ṭṭhānaṃ pahāya surā-mera-yamajja-pamāda-ṭṭhānā paṭivirato.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">14. Yāva-jīvaṃ Arahanto eka-bhattikā ratt'ūparatā viratā vikāla-bhojanā.|| ||</p>

					<p class="f4">Aham p'ajja imañ ca rattiṃ imañ ca divasaṃ eka-bhattiko ratt'ūparato virato vikāla-bhojanā.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">15. Yāva-jīvaṃ Arahanto nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭṭhānā paṭiviratā.|| ||</p>

					<p class="f4">Aham p'ajja imañ ca rattiṃ imañ ca divasaṃ nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭṭhānā paṭivirato.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavisasati.|| ||</p>

					<p class="ctr c">&#9632;</p>

					<p class="f4">16. Yāva-jīvaṃ Arahanto uccā-sayana-mahā-sayanaṃ pahāya uccā-sayana-mahā-sayanā paṭiviratā nīcaseyyaṃ kappenti mañcake vā tiṇaSatthārake vā.|| ||</p>

					<p class="f4">Aham p'ajja imañ ca rattiṃ imañ ca divasaṃ uccā-sayana-mahā-sayanaṃ pahāya uccā-sayana-mahā-sayanā paṭivirato nīcaseyyaṃ kappemi mañcake vā tiṇa-santhārake vā.|| ||</p>

					<p class="f4">Iminā pi aṇgena arahataṃ anukaromi,||<br />
					uposatho ca me upavuttho bhavisasati.|| ||</p>

					<p class="f4">Evaṃ kho Visākhe ariyuposatho hoti.|| ||</p>

					<p class="ctr c">&#9632;</p>


					<p class="f4">Evaṃ upavuttho kho Visākhe ariyūposatho||<br />
					maha-p-phalo hoti||<br />
					mahā-nisaṃso||<br />
					mahā-jutiko||<br />
					mahā-vipphāro.|| ||</p>

					<p class="f4">17. Kīva maha-p-phalo hoti,||<br />
					kīva mahā-nisaṃso||<br />
					kīva mahā-jutiko||<br />
					kīva mahā-vipphāro?|| ||</p>

					<p class="f4">Seyyathā pi Visākhe yo imesaṃ soḷasannaṃ mahājanapadānaṃ pahūtamahāsattaratanānaṃ issariyādhipaccaṃ rajjaṃ <a id="pg213"><span class="f2 g"><b>[213]</b></span></a> kāreyya,||<br />
					seyyath'idaṃ:|| ||</p>

					<p class="f4">Aṇgānaṃ||<br />
					Magadhānaṃ||<br />
					Kāsīnaṃ||<br />
					Kosalānaṃ||<br />
					Vajjinaṃ||<br />
					Mallānaṃ||<br />
					Cetīnaṃ||<br />
					Vaṇgānaṃ||<br />
					Kurūnaṃ||<br />
					Pañcālānaṃ||<br />
					Mackānaṃ||<br />
					Sūrasenānaṃ||<br />
					Assakānaṃ||<br />
					Avantīnaṃ||<br />
					Gandhārānaṃ||<br />
					kambojānaṃ,||<br />
					aṭṭh'aṇga-samannāgatassa uposathassa etassa kalaṃ nāgghati soḷasiṃ.|| ||</p>

					<p class="f4">Taṃ kissa hetu?|| ||</p>

					<p class="f4">Kapaṇaṃ Visākhe mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">18. Yāni Visākhe mānusakāni paññāsa vassāni,||<br />
					Cātu-m-mahā-rājikānaṃ devānaṃ eso eko rattin-divo.|| ||</p>

					<p class="f4">Tāya rattiyā tiṃsarattiyo māso.|| ||</p>

					<p class="f4">Tena māsena dvādasa māsiyo saṃvaccharo,||<br />
					tena saṃvaccharena dibbāni pañca vassa-satāni Cātu-m-mahā-rājikānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Visākhe vijjati yaṃ idh'ekacco itti vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Cātu-m-mahā-rājikānaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pan'etaṃ Visākhe sandhāya bhāsitaṃ kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">19. Yaṃ Visākhe mānusakaṃ vassa-sataṃ,||<br />
					Tāvatiṃsānaṃ devānaṃ eso eko rattin-divo.|| ||</p>

					<p class="f4">Tāya rattiyā taṃsarattiyo māso.|| ||</p>

					<p class="f4">Tena māsena dvādasa māsiyo saṃvaccharo,||<br />
					tena saṃvaccharena dibbaṃ vassa-sahassaṃ Tāvatiṃsānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Visākhe vijjati yaṃ idh'ekacco itti vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Tāvatiṃsānaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pan'etaṃ Visākhe sandhāya bhāsitaṃ kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">20. Yāni Visākhe mānusakāni dve vassa-satāni,||<br />
					Yāmānaṃ devānaṃ eso eko rattin-divo.|| ||</p>

					<p class="f4">Tāya rattiyā taṃsarattiyo māso.|| ||</p>

					<p class="f4">Tena māsena dvādasa māsiyo saṃvaccharo,||<br />
					tena saṃvaccharena dibbāni dve vassa-sahassāni Yāmānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Visākhe vijjati yaṃ idh'ekacco itti vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Yāmānaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pan'etaṃ Visākhe <a id="pg214"><span class="f2 g"><b>[214]</b></span></a> sandhāya bhāsitaṃ kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">21. Yāni Visākhe mānusakāni cattāri vassa-satāni, Tusitānaṃ devānaṃ eso eko rattin-divo.|| ||</p>

					<p class="f4">Tāya rattiyā taṃsarattiyo māso.|| ||</p>

					<p class="f4">Tena māsena dvādasa māsiyo saṃvaccharo,||<br />
					tena saṃvaccharena dibbāni cattāri vassa-sahassāni Tusitānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Visākhe vijjati yaṃ idh'ekacco itthi vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Tusitānaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pan'etaṃ Visākhe sandhāya bhāsitaṃ kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">22. Yāni Visākhe mānusakāni aṭṭha vassa-satāni Nimmāṇaratīnaṃ devānaṃ eso eko rattin-divo.|| ||</p>

					<p class="f4">Tāya rattiyā taṃsarattiyo māso.|| ||</p>

					<p class="f4">Tena māsena dvādasa māsiyo saṃvaccharo,||<br />
					tena saṃvaccharena dibbāni aṭṭha vassa-sahassāni Nimmāṇaratīnaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Visākhe vijjati yaṃ idh'ekacco itthi vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Nimmāṇaratīnaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pan'etaṃ Visākhe sandhāya bhāsitaṃ kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">23. Yāni Visākhe mānusakāni soḷasa vassa-satāni,||<br />
					Paranimmita-vasavattīnaṃ devānaṃ eso eko rattin-divo.|| ||</p>

					<p class="f4">Tāya rattiyā taṃsarattiyo māso.|| ||</p>

					<p class="f4">Tena māsena dvādasa māsiyo saṃvaccharo,||<br />
					tena saṃvaccharena dibbāni soḷasa vassa-sahassāni Paranimmita-vasavattīnaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Visākhe vijjati yaṃ idh'ekacco itthi vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Paranimmita-vasavattīnaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pan'etaṃ Visākhe sandhāya bhāsitaṃ kapaṇaṃ mānusakaṃ rajjaṃ dibbaṃ sukhaṃ upanidhāyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Pāṇaṃ na hāne na cadinnam ādiye||<br />
							Musā na bhāse na ca majjapo siyā,||<br />
							<a id="pg215"><span class="f2 g"><b>[215]</b></span></a> abrahma-cariyā virameyya methunā||<br />
							Rattiṃ na bhuñjeyya vikāla-bhojanaṃ.|| ||</p>

							<p class="f4 in2">Mālaṃ na dhār[ay]e na ca gandham ācare||<br />
							Mañce chamāyaṃ va sayetha santhate,||<br />
							Etaṃ hi aṭṭhaṇgikam āhu posathaṃ||<br />
							Buddhena dukkhantagunāṃ pakāsitaṃ.|| ||</p>

							<p class="f4 in2">Cando ca suriyo ca ubho sudassanā||<br />
							Ohāsayaṃ[tā] anu[pari]yanti yāvatā,||<br />
							Tamonudā te pana antalikkhagā||<br />
							Nabhe pabhāsenti disā virocanā.|| ||</p>

							<p class="f4 in2">Etasmiṃ yaṃ vijjati antare dhanaṃ||<br />
							Muttāṃ maṇīṃ veḷuriyañ ca bhaddakaṃ,||<br />
							Siṇgīsuvaṇṇaṃ atha vā pi kañcanaṃ||<br />
							Yaṃ jāta-rūpaṃ haṭakan ti vuccati.|| ||</p>

							<p class="f4 in2">Aṭṭhaṇgupetassa uposathassa||<br />
							Kalam pi te nānubhavanti soḷasiṃ,||<br />
							Candappabhā tāragaṇā ca sabbe.|| ||</p>

							<p class="f4 in2">Tasmā hi nārī ca naro ca sīlavā||<br />
							Aṭṭhaṇgupetaṃ upavassuposathaṃ,||<br />
							Puññāni katvāna sukhudrayāni||<br />
							Aninditā saggam upenti ṭhānan.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>