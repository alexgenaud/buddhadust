<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 120. The Buddha describes perfection of body, speech and mind." />
<title>AN 3.120: Moneyya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					XII. Āpāyika Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p120">Sutta 120</a></h4>

					<h1>Moneyya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg273"><span class="f2 g"><b>[273]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.120.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.120.than.ati.htm">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave moneyyāni.|| ||</p>

					<p class="f4">Katamāni tīṇi?|| ||</p>

					<p class="f4">Kāya-moneyyaṃ,||<br />
					vacī-moneyyaṃ,||<br />
					mano-moneyyaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamañ ca bhikkhave kāya-moneyyaṃ?|| ||</p>

					<p class="f4">Idha, bhikkhave, bhikkhū pāṇ-ā-tipātā paṭivirato hoti.|| ||</p>

					<p class="f4">Adinn'ādānā paṭivirato hoti.|| ||</p>

					<p class="f4">Abrahma-cariyā paṭivirato hoti.|| ||</p>

					<p class="f4">Idaṃ vuccati bhikkhave kāya-moneyyaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave vacī-moneyyaṃ?|| ||</p>

					<p class="f4">Idha, bhikkhave, bhikkhu musā-vādā paṭivirato hoti.|| ||</p>

					<p class="f4">Pisuṇā-vācā paṭivirato hoti.|| ||</p>

					<p class="f4">Pharusā-vācā paṭivirato hoti.|| ||</p>

					<p class="f4">Samphappalāpā paṭivirato hoti.|| ||</p>

					<p class="f4">Idaṃ vuccati bhikkhave vacī-moneyyaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave manomoneyyaṃ?|| ||</p>

					<p class="f4">Idha, bhikkhave, bhikkhu āsavānaṃ khayā anāsavaṃ ceto-vimuttiṃ paññā-vimuttiṃ duṭṭheva dhamme sayaṃ abhiññā sacchi-katvā upasampajja viharati.|| ||</p>

					<p class="f4">Idaṃ vuccati bhikkhave mano-moneyyaṃ.|| ||</p>

					<p class="f4">Imāni ko bhikkhave tīṇi moneyyānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Kāya-munaṃ vacī-muniṃ ceto-muni-manāsavaṃ,||<br />
							Muniṃ moneyya-sampannaṃ āhu sabbappahāyinan.|| ||</p>

					<p class="ctr">Āpāyika Vagga Dutiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>