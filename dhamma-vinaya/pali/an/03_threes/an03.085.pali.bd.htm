<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 85. The Buddha shows how serious commitment to the training in ethical practices interacts with various levels of accomplishment in training the heart and training in wisdom to result in Streamwinning, Once-returning, Non-returning or Arahantship." />
<title>AN 3.85: Paṭhama Sikkha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					IX. Samaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p85">Sutta 85</a></h4>

					<h1>Paṭhama Sikkha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg231"><span class="f2 g"><b>[231]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.085.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.085.than.ati.htm">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Sādhikam idaṃ bhikkhave diyaḍḍha-sikkhāpadasataṃ anvaddhamāsaṃ uddesaṃ āgacchati,||<br />
					yattha attha-kāmā kula-puttā sikkhanti.|| ||</p>

					<p class="f4">Tisso imā bhikkhave sikkhā,||<br />
					yatth'etaṃ sabbaṃ samodhānaṃ gacchati.|| ||</p>

					<p class="f4">Katamā tisso?|| ||</p>

					<p class="f4">Adhisīla-sikkhā,||<br />
					adhicitta-sikkhā,||<br />
					adhipaññā-sikkhā.|| ||</p>

					<p class="f4">Imā ko bhikkhave tisso sikkhā,||<br />
					yatth'etaṃ sabbaṃ samodhānaṃ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Idha, bhikkhave, bhikkhū sīlesu paripūra-kārī hoti,||<br />
					samādhismiṃ mattaso kārī||<br />
					paññāya mattaso kārī.|| ||</p>

					<p class="f4">So yāni tāni khudd-ā-nudhuddakāni sikkhā-padāni||<br />
					tāni āpajjati pi||<br />
					vuṭṭhāti pi.|| ||</p>

					<p class="f4">Taṃ kissa hetu?|| ||</p>

					<p class="f4">Na hi m'ettha bhikkhave abhabbatā vuttā.|| ||</p>

					<p class="f4">Yāni kho tani sikkhā-padāni ādibrahma-cariyikāni brahma-ciraya-sāruppāni,||<br />
					tattha dhūvasīlo ca hoti||<br />
					ṭhitha-sīlo ca||<br />
					samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">So tiṇṇaṃ saṃyojanānaṃ <a id="pg232"><span class="f2 g"><b>[232]</b></span></a> parikkhayā Sotāpanno hoti||<br />
					avinipāta-dhammo niyato sambodhi-parāyaṇo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Idha pana bhikkhave bhikkhū sīlesu paripūra-kārī hoti||<br />
					samādhismiṃ mattaso kārī,||<br />
					paññāya mattaso kārī.|| ||</p>

					<p class="f4">So yāni tāni khuddānukhuddakāni sukkhāpadāni||<br />
					tāni āpajjati pi||<br />
					vuṭṭhāti pi.|| ||</p>

					<p class="f4">Taṃ kissa hetu?|| ||</p>

					<p class="f4">Na hi m'ettha bhikkhave abhabbatā vuttā.|| ||</p>

					<p class="f4">Yāni kho tāni sikkhā-padāni ādibrahma-cariyikāni Brahma-cariyasāruppāni,||<br />
					tattha dhūvasīlo ca hoti||<br />
					ṭhitha-sīlo ca||<br />
					samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">So tiṇṇaṃ saṃyojanānaṃ parikkhayā rāga-dosa-mohānaṃ tanuttā sakadāgimi hoti||<br />
					sakid eva imāṃ lokaṃ āganthvā dukkhassa antaṃ karoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Idha pana bhikkhave bhikkhū silesu paripūra-kārī hoti||<br />
					samādhismiṃ paripūra kārī||<br />
					paññāya mattaso kārī.|| ||</p>

					<p class="f4">So yāni tāni khudd-ā-nudhuddakāni sikkhā-padāni||<br />
					tāni āpaññati pi||<br />
					vuṭṭhāti pi.|| ||</p>

					<p class="f4">Taṃ kissa hetu?|| ||</p>

					<p class="f4">Na hi m'ettha bhikkhave abhabbatā vuttā.|| ||</p>

					<p class="f4">Yāni kho tāni sikkhā-padāni ādibrahma-cariyikāni Brahma-cariyasāruppāni,||<br />
					tattha dhuvasīlo ca hoti||<br />
					ṭhitasīlo ca||<br />
					samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā opapātiko hoti||<br />
					tattha-parinibbāyī anāvattidhammo tasmā lokā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Idha pana bhikkhave bhikkhu sīlesu paripūra-kārī hoti,||<br />
					samādhismiṃ paripūra kārī||<br />
					paññāya paripūra kārī.|| ||</p>

					<p class="f4">So yāni tāni khuddānukhuddakāni sikkhā-padāni,||<br />
					tāni āpajjati pi||<br />
					vuṭṭhāti pi.|| ||</p>

					<p class="f4">Taṃ kissa hetu?|| ||</p>

					<p class="f4">Na hi m'ettha bhikkhave abhabbatā vuttā.|| ||</p>

					<p class="f4">Yāni kho tāni sikkhā-padāni ādibrahma-cariyikāni buhmacariyasāruppāni,||<br />
					tattha dhuvasīlo ca hoti||<br />
					ṭhitasīli ca||<br />
					samādāya sikkhati sikkhā-padesu.|| ||</p>

					<p class="f4">So āsavānaṃ khayā anāsavaṃ||<br />
					cetāvimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharati.|| ||</p>

					<p class="f4">Iti kho bhikkhave padesaṃ padesakārī ārādheti||<br />
					paripūraṃ paripūra-kārī.|| ||</p>

					<p class="f4">Avañjhāni tvevāhaṃ bhikkhave sikkhā-padāni vadāmī" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1">ed1</a>]</sup> See the <a href="../../../../dhamma-vinaya/bd/an/03_threes/an03.085-86-87.olds.bd.htm">Outline comparing Suttas 85-86-87</a>.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>