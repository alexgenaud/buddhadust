<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 101. The Buddha relates how it was only after he understood, as it really is, the sweet taste of the world, the disadvantages of the world, and the escape from the world, that he considered himself completely awakened." />
<title>AN 3.101: Pubbe'va Sambodha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XI. Sambodhi Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p101">Sutta 101</a></h4>

					<h1>Pubbe'va Sambodha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg258"><span class="f2 g"><b>[258]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.101.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pubbe'va me bhikhave sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Ko nu kho loke assādo,||<br />
					ko ādinavo,||<br />
					kiɱ nissaraṇan' ti?|| ||</p>

					<p class="f4">Tassa mayhaɱ bhikkhave etad ahosi:|| ||</p>

					<p class="f4">'Yaɱ kho loke paṭicca uppajjati sukhaɱ somanassaɱ,||<br />
					ayaɱ loke assādo.|| ||</p>

					<p class="f4">Yaɱ loke anicco dukkho vipariṇāma-dhammo,||<br />
					ayaɱ loke ādīnavo.|| ||</p>

					<p class="f4">Yaɱ loke chanda-rāga-vinayo chanda-rāga-p-pahānaɱ,||<br />
					idaɱ loke nissaraṇan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Yāva kīvañ c'āhaɱ bikkhave evaɱ lokassa assādañ ca <a id="pg259"><span class="f2 g"><b>[259]</b></span></a> assādato ādīnavañ ca ādīnavato nissaraṇañ ca nissaraṇato yathā-bhūtaɱ nā abbhaññāsiɱ,||<br />
					n'eva tāvāhaɱ bhikkhave sa-devake loke samarake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddo paccaññāsiɱ.|| ||</p>

					<p class="f4">Yato ca kho ahaɱ bhikkhave evaɱ lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ abbhaññāsiɱ,||<br />
					ath'āhaɱ bhikkhave sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddho paccaññāsiɱ.|| ||</p>

					<p class="f4">Ñāṇañ ca pana me dassanaɱ udapādi:|| ||</p>

					<p class="f4">'Akuppā me ceto-vimutti.|| ||</p>

					<p class="f4">Ayam antimā jāti.|| ||</p>

					<p class="f4">N'atthi dāni puna-b-bhavo' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Lokass-ā-haɱ bhikkhave assāda-pariyesanaɱ avariɱ.|| ||</p>

					<p class="f4">Yo loke assādo,||<br />
					tad ajjhagamaɱ.|| ||</p>

					<p class="f4">Yāvatako loke assādo,||<br />
					paññāya me so su-diṭṭho.|| ||</p>

					<p class="f4">Lokass-ā-haɱ bhikkhave ādīnava-pariyesanaɱ acariɱ.|| ||</p>

					<p class="f4">Yo loke ādīnavo,||<br />
					tad ajjha-gamaɱ.|| ||</p>

					<p class="f4">Yāvatako loke ādīnavo,||<br />
					paññāya me eso su-diṭṭho.|| ||</p>

					<p class="f4">Lokass-ā-haɱ bhikkhave nissaraṇa-pariyesanaɱ acariɱ.|| ||</p>

					<p class="f4">Yaɱ loke nissaraṇaɱ,||<br />
					tad ajjha-gamaɱ.|| ||</p>

					<p class="f4">Yāvatakaɱ loke nissaraṇaɱ,||<br />
					paññāya me etaɱ su-diṭṭhaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Yāva kīvañ c'āhaɱ bikkhave evaɱ lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ nā abbhaññāsiɱ,||<br />
					n'eva tāvāhaɱ bhikkhave sa-devake loke samarake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddo paccaññāsiɱ.|| ||</p>

					<p class="f4">Yato ca kho ahaɱ bhikkhave evaɱ lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ abbhaññāsiɱ,||<br />
					ath'āhaɱ bhikkhave sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddho paccaññāsiɱ.|| ||</p>

					<p class="f4">Ñāṇañ ca pana me dassanaɱ udapādi:|| ||</p>

					<p class="f4">'Akuppā me ceto-vimutti.|| ||</p>

					<p class="f4">Ayam antimā jāti.|| ||</p>

					<p class="f4">N'atthi dāni puna-b-bhavo'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>