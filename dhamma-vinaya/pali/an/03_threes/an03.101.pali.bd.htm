<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 101. The Buddha relates how it was only after he understood, as it really is, the sweet taste of the world, the disadvantages of the world, and the escape from the world, that he considered himself completely awakened." />
<title>AN 3.101: Pubbe'va Sambodha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XI. Sambodhi Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p101">Sutta 101</a></h4>

					<h1>Pubbe'va Sambodha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg258"><span class="f2 g"><b>[258]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.101.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.101.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pubbe'va me bhikhave sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Ko nu kho loke assādo,||<br />
					ko ādinavo,||<br />
					kiṃ nissaraṇan' ti?|| ||</p>

					<p class="f4">Tassa mayhaṃ bhikkhave etad ahosi:|| ||</p>

					<p class="f4">'Yaṃ kho loke paṭicca uppajjati sukhaṃ somanassaṃ,||<br />
					ayaṃ loke assādo.|| ||</p>

					<p class="f4">Yaṃ loke anicco dukkho vipariṇāma-dhammo,||<br />
					ayaṃ loke ādīnavo.|| ||</p>

					<p class="f4">Yaṃ loke chanda-rāga-vinayo chanda-rāga-p-pahānaṃ,||<br />
					idaṃ loke nissaraṇan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Yāva kīvañ c'āhaṃ bikkhave evaṃ lokassa assādañ ca <a id="pg259"><span class="f2 g"><b>[259]</b></span></a> assādato ādīnavañ ca ādīnavato nissaraṇañ ca nissaraṇato yathā-bhūtaṃ nā abbhaññāsiṃ,||<br />
					n'eva tāvāhaṃ bhikkhave sa-devake loke samarake sa-brahmake sa-s-samaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddo paccaññāsiṃ.|| ||</p>

					<p class="f4">Yato ca kho ahaṃ bhikkhave evaṃ lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ abbhaññāsiṃ,||<br />
					ath'āhaṃ bhikkhave sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddho paccaññāsiṃ.|| ||</p>

					<p class="f4">Ñāṇañ ca pana me dassanaṃ udapādi:|| ||</p>

					<p class="f4">'Akuppā me ceto-vimutti.|| ||</p>

					<p class="f4">Ayam antimā jāti.|| ||</p>

					<p class="f4">N'atthi dāni puna-b-bhavo' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Lokass-ā-haṃ bhikkhave assāda-pariyesanaṃ avariṃ.|| ||</p>

					<p class="f4">Yo loke assādo,||<br />
					tad ajjhagamaṃ.|| ||</p>

					<p class="f4">Yāvatako loke assādo,||<br />
					paññāya me so su-diṭṭho.|| ||</p>

					<p class="f4">Lokass-ā-haṃ bhikkhave ādīnava-pariyesanaṃ acariṃ.|| ||</p>

					<p class="f4">Yo loke ādīnavo,||<br />
					tad ajjha-gamaṃ.|| ||</p>

					<p class="f4">Yāvatako loke ādīnavo,||<br />
					paññāya me eso su-diṭṭho.|| ||</p>

					<p class="f4">Lokass-ā-haṃ bhikkhave nissaraṇa-pariyesanaṃ acariṃ.|| ||</p>

					<p class="f4">Yaṃ loke nissaraṇaṃ,||<br />
					tad ajjha-gamaṃ.|| ||</p>

					<p class="f4">Yāvatakaṃ loke nissaraṇaṃ,||<br />
					paññāya me etaṃ su-diṭṭhaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Yāva kīvañ c'āhaṃ bikkhave evaṃ lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ nā abbhaññāsiṃ,||<br />
					n'eva tāvāhaṃ bhikkhave sa-devake loke samarake sa-brahmake sa-s-samaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddo paccaññāsiṃ.|| ||</p>

					<p class="f4">Yato ca kho ahaṃ bhikkhave evaṃ lokassa assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ abbhaññāsiṃ,||<br />
					ath'āhaṃ bhikkhave sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddho paccaññāsiṃ.|| ||</p>

					<p class="f4">Ñāṇañ ca pana me dassanaṃ udapādi:|| ||</p>

					<p class="f4">'Akuppā me ceto-vimutti.|| ||</p>

					<p class="f4">Ayam antimā jāti.|| ||</p>

					<p class="f4">N'atthi dāni puna-b-bhavo'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>