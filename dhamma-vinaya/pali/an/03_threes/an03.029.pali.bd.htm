<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 29. Two sorts of vision: for material gain and for gain of good states; three sorts of persons: one who sees neither, one who has eyes only for material gain and one who sees both." />
<title>AN 3.29: Andha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					III. Puggala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p29">Sutta 29</a></h4>

					<h1>Andha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg128"><span class="f2 g"><b>[128]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.029.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.029.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">Tayo'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Andho,||<br />
					eka-cakkhu,||<br />
					dvi-cakkhu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamo ca bhikkhave puggalo andho?|| ||</p>

					<p class="f4">Idha bhikkhave ekaccassa puggalassa tathā-rūpaɱ cakkhu <a id="pg129"><span class="f2 g"><b>[129]</b></span></a> na hoti,||<br />
					yathā-rūpena cakkhunā anadhigataɱ vā bhogaɱ adhigaccheyya,||<br />
					adhigataɱ vā bhogaɱ phātiɱ kareyya.|| ||</p>

					<p class="f4">Tathārūpam pi'ssa cakkhu na hoti,||<br />
					yathā-rūpena cakkhunā kusalākusale dhamme jāneyya,||<br />
					sāvajjānavajje dhamme jāneyya,||<br />
					hīna-p-paṇīte dhamme jāneyya,||<br />
					kaŋhasukka-sappaṭi-bhāge dhamme jāneyya.|| ||</p>

					<p class="f4">Ayaɱ vuccati bhikkhave puggalo andho.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo eka-cakkhu?|| ||</p>

					<p class="f4">Idha bhikkhave ekaccassa puggalassa tathā-rūpaɱ cakkhu hoti,||<br />
					yathā-rūpena cakkhunā anadhigataɱ vā bhogaɱ adhigaccheyya,||<br />
					adhigataɱ vā bhogaɱ phātikareyya.|| ||</p>

					<p class="f4">Tathārūpam pi'ssa cakkhu na hoti,||<br />
					yathā-rūpena cakkhunā kusalākusale dhamme jāneyya,||<br />
					sāvajjānavajje dhamme jāneyya,||<br />
					hīna-p-paṇīte dhamme jāneyya,||<br />
					kaṇha-sukka-sappaṭi-bhāge dhamme jāneyya.|| ||</p>

					<p class="f4">Ayaɱ vuccati bhikkhave puggalo eka-cakkhu.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo dvi-cakkhu?|| ||</p>

					<p class="f4">Idha bhikkhave ekaccassa puggalassa tathā-rūpaɱ cakkhu hoti,||<br />
					yathā-rūpena cakkhunā anadhigataɱ vā bhogaɱ adhigaccheyya,||<br />
					adhigataɱ vā bhogaɱ phātiɱ kareyya||<br />
					tathā-rūpam pi'ssa cakkhu hoti,||<br />
					yathā-rūpena cakkhunā kusalākusale dhamme jāneyya,||<br />
					sāvajjānavajje dhamme jāneyya,||<br />
					hīna-p-paṇīte dhamme jāneyya,||<br />
					kaṇha-sukka-sappaṭi-bhāge dhamme jāneyya.|| ||</p>

					<p class="f4">Ayaɱ vuccati bhikkhave puggalo dvicakkhu.|| ||</p>

					<p class="f4">Ime kho bhikkhave tayo puggalā santo saŋvijj'amānā lokasmin" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Na c'eva bhogā tathā-rūpā na ca puññāni kubbati,||<br />
					Ubhayattha kaliggāho andhassa hata-cakkhuno.|| ||</p>

					<p class="f4">4. Athāparāyaɱ akkhāto eka-cakkhu ca puggalo,||<br />
					Dhammā-dhammena saɱsaṭṭho bhogāni pariyesati.|| ||</p>

					<p class="f4">5. Theyyena kūṭa-kammena musā-vādena c'ūbhayaɱ,||<br />
					Kusalo hoti saŋghātuɱ kāma-bhogī ca mānavo,||<br />
					Ito so Nirayaɱ gantvā eka-cakkhu vihaññati.|| ||</p>

					<p class="f4">6. Dvi-cakkhu pana akkhāto seṭṭho purisa-puggalo,||<br />
					Dhamma-laddhehi bhogehi uṭṭhānādhigataɱ dhanaɱ.|| ||</p>

					<p class="f4"><a id="pg130"><span class="f2 g"><b>[130]</b></span></a> 7. Dadāti seṭṭha-saŋkappo avya-g-gamanaso naro,||<br />
					Upeti bhaddakaɱ ṭhānaɱ yattha ganatvā na socati.|| ||</p>

					<p class="f4">8. Andhañ ca eka-cakkhuñ ca ārakā parivajjaye,||<br />
					Dvi-cakkhuɱ pana sevetha seṭṭhaɱ purisa-puggalan.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>