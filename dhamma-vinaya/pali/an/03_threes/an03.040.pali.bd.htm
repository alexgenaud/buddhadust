<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 40. The bhikkhu who has given up the household life to seek an end to pain who then indulges a variety of low thoughts is encouraged to put his better self in charge or to make himself aware that there are those in the world who can read his thoughts and by that put the world in charge, or to remind himself that the Dhamma was well taught by Gotama for just this purpose and to put the Dhamma in charge, and by one or another of these means overcome his misguided ways." />
<title>AN 3.40: Ādhipateyya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					IV. Deva-Dūta Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p40">Sutta 40</a></h4>

					<h1>Ādhipateyya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg147"><span class="f2 g"><b>[147]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.040.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.040.than.ati.htm#p1">than</a>][<a href="../../../../dhamma-vinaya/wp/an/03_threes/an03.040.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave ādhipateyyāni.|| ||</p>

					<p class="f4">Katamāni tīṇi?|| ||</p>

					<p class="f4">Att'ādhipateyyaɱ,||<br />
					lok'ādhipateyyaɱ,||<br />
					dhamm'ādhipateyyaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamaɱ ca bhikkhave attādhipateyyaɱ?|| ||</p>

					<p class="f4">Idha bhikkhave bhikkhu araññagato vā rukkha-mūla-gato vā suññā-gāra-gato vā iti paṭisañcikkhati:|| ||</p>

					<p class="f4">'Na kho pan'āhaɱ cīvara-hetu agārasmā anagāriyaɱ pabba-jito,||<br />
					na piṇḍa-pāta-hetu agārasmā anagāriyaɱ pabba-jito,||<br />
					na sen'āsana-hetu agārasmā anagāriyaɱ pabba-jito,||<br />
					na iti-bhavā-bhava-hetu agārasmā anagāriyaɱ pabba-jito.|| ||</p>

					<p class="f4">"Api ca kho'mhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkhotiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā" ti.|| ||</p>

					<p class="f4">Ahañ c'eva kho pana <a id="pg148"><span class="f2 g"><b>[148]</b></span></a> yādisake vā kāme ohāya agārasmā anagāriyaɱ pabba-jito,||<br />
					tādisake vā kāme pariyeseyyaɱ,||<br />
					tato vā pāpiṭṭhatare,||<br />
					na me taɱ assa paṭirūpan' ti.|| ||</p>

					<p class="f4">So iti paṭisañcikkhati:|| ||</p>

					<p class="f4">'Āraddhaɱ kho pana me viriyaɱ bhavissati asallīnaɱ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggan' ti.|| ||</p>

					<p class="f4">So attānaɱ yeva adhipateyyaɱ karitvā akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Idaɱ vuccati bhikkhave 'attādhipateyyaɱ'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamañ ca bhikkhave lokādhipateyyaɱ?|| ||</p>

					<p class="f4">Idha bhikkhave bhikakhu araññagato vā rukkha-mūla-gato vā suññā-gāra-gato vā iti paṭisañcikkhati:|| ||</p>

					<p class="f4">'Na kho pan'āhaɱ cīvara-hetu agārasmā anagāriyaɱ pabba-jito,||<br />
					na piṇḍa-pāta-hetu agārasmā anagāriyaɱ pabba-jito,||<br />
					na sen'āsana-hetu agārasmā anagāriyaɱ pabba-jito,||<br />
					na iti-bhavā-bhava-hetu agārasmā anagāriyaɱ pabba-jito.|| ||</p>

					<p class="f4">"Api ca kho'mhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkhotiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā" ti.|| ||</p>

					<p class="f4">Ahañ c'eva kho pana evaɱ pabba-jito||<br />
					samāno kāma-vitakkaɱ vā vitakkeyyaɱ,||<br />
					vyāpāda-vitakkaɱ vā vitakkeyyaɱ,||<br />
					vihiɱsā-vitakkaɱ vā vitakkeyyaɱ —||<br />
					mahā kho panāyaɱ loka-sannivāso —||<br />
					mahantasmiɱ kho pana loka-sannivāse santi samaṇa-brāhmaṇā iddhi-manto||<br />
					dibba-cakkhukā para-citta-viduno.|| ||</p>

					<p class="f4">Te dūrato pi passanti,||<br />
					āsannā pi na disasanti,||<br />
					cetasā pi cittaɱ pajānanti.|| ||</p>

					<p class="f4">Te pi maɱ evaɱ jāneyyuɱ:|| ||</p>

					<p class="f4">"Passatha bho imaɱ kula-puttaɱ,||<br />
					saddhā agārasmā anagāriyaɱ pabba-jito samāno vokiṇṇo viharati pāpakehi akusalehi dhammehī" ti.|| ||</p>

					<p class="f4">Devatā pi kho santi iddhi-mantiniyo dubba-cakkhukā para-citta-viduniyo.|| ||</p>

					<p class="f4">Tā dūrato pi passanti,||<br />
					āsannā pi na dissanti,||<br />
					cetasā pi cittaɱ pajānanti.|| ||</p>

					<p class="f4">Tā pi maɱ evaɱ jāneyyuɱ:|| ||</p>

					<p class="f4">"Passatha bho imaɱ kula-puttaɱ,||<br />
					saddhā agārasmā anagāriyaɱ pabba-jito samāno vokiṇṇo viharati pāpakehi akusalehi dhammehī" ti.|| ||</p>

					<p class="f4">So iti paṭisañcikkhati:|| ||</p>

					<p class="f4">'Āraddhaɱ kho pana me viriyaɱ <a id="pg149"><span class="f2 g"><b>[149]</b></span></a> bhavissati asallīnaɱ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggan' ti.|| ||</p>

					<p class="f4">So lokaɱ yeva adhipatiɱ karitvā akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Idaɱ vuccati bhikkhave 'lok'ādhipateyyaɱ'.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamañ ca bhikkhave dhammādhipateyyaɱ?|| ||</p>

					<p class="f4">Idha bhikkhave bhikakhu araññagato vā rukkha-mūla-gato vā suññā-gāra-gato vā iti paṭisañcikkhati:|| ||</p>

					<p class="f4">'Na kho pan'āhaɱ cīvara-hetu agārasmā anagāriyaɱ pabba-jito,||<br />
					na piṇḍa-pāta-hetu agārasmā anagāriyaɱ pabba-jito,||<br />
					na sen'āsana-hetu agārasmā anagāriyaɱ pabba-jito,||<br />
					na iti-bhavā-bhava-hetu agārasmā anagāriyaɱ pabba-jito.|| ||</p>

					<p class="f4">"Api ca kho'mhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkhotiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā" ti.|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī' ti.|| ||</p>

					<p class="f4">Santi kho pana me sabrahma-cārī jānaɱ passaɱ viharanti.|| ||</p>

					<p class="f4">Ahañ c'eva kho pana evaɱ svākkhāte Dhamma-Vinaye pabba-jito samāno kusito vihareyyaɱ pamatto,||<br />
					na me taɱ assa paṭirūpan' ti.|| ||</p>

					<p class="f4">So iti paṭisañcikkhati:|| ||</p>

					<p class="f4">'Āraddhaɱ kho pana me viriyaɱ bhavissati asallīnaɱ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggan' ti.|| ||</p>

					<p class="f4">So dhammaɱ yeva adhipatiɱ karitvā akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Idaɱ vuccati bhikkhave 'dhamm'ādhipateyyaɱ'.|| ||</p>

					<p class="f4">Imāni kho bhikkhave tīṇi ādhipateyyānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">N'atthi loke raho nāma pāpa-kammaɱ pakubbato.||<br />
							Attā te purisa jānāti saccaɱ vā yadi vā musā.||<br />
							Kalyāṇaɱ vata bho sakkhi attānaɱ atimaññasi.||<br />
							Yo santaɱ attani pāpaɱ attānaɱ parigūhasi.||<br />
							<a id="pg150"><span class="f2 g"><b>[150]</b></span></a> Passanti devā ca Tathāgatā ca lokasmiɱ bālaɱ visamaɱ carantaɱ.||<br />
							Tasmā hi attā-dhipako sato care lokā-dhipo ca nipako ca jhāyī.||<br />
							Dhammā-dhipo ca anuDhamma-cārī na hīyati saccaparakkamo muni.||<br />
							Pasayha Māraɱ Abhibhuyya antakaɱ yo ca phūsī jātikhayaɱ padhānavā,||<br />
							Sa tādiso loka-vidū sumedho sabbesu dhammesu atammayo munī ti.|| ||</p>

					<p class="f4 ctr">Devadūta Vaggo Catuttho.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>