<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 40. The bhikkhu who has given up the household life to seek an end to pain who then indulges a variety of low thoughts is encouraged to put his better self in charge or to make himself aware that there are those in the world who can read his thoughts and by that put the world in charge, or to remind himself that the Dhamma was well taught by Gotama for just this purpose and to put the Dhamma in charge, and by one or another of these means overcome his misguided ways." />
<title>AN 3.40: Ādhipateyya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					IV. Deva-Dūta Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p40">Sutta 40</a></h4>

					<h1>Ādhipateyya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg147"><span class="f2 g"><b>[147]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.040.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.040.than.ati.htm#p1">than</a>][<a href="../../../../dhamma-vinaya/wp/an/03_threes/an03.040.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave ādhipateyyāni.|| ||</p>

					<p class="f4">Katamāni tīṇi?|| ||</p>

					<p class="f4">Att'ādhipateyyaṃ,||<br />
					lok'ādhipateyyaṃ,||<br />
					dhamm'ādhipateyyaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamaṃ ca bhikkhave attādhipateyyaṃ?|| ||</p>

					<p class="f4">Idha bhikkhave bhikkhu arañña-gato vā rukkha-mūla-gato vā suññā-gāra-gato vā iti paṭisañcikkhati:|| ||</p>

					<p class="f4">'Na kho panāhaṃ cīvara-hetu agārasmā anagāriyaṃ pabba-jito,||<br />
					na piṇḍa-pāta-hetu agārasmā anagāriyaṃ pabba-jito,||<br />
					na sen'āsana-hetu agārasmā anagāriyaṃ pabba-jito,||<br />
					na iti-bhavā-bhava-hetu agārasmā anagāriyaṃ pabba-jito.|| ||</p>

					<p class="f4">"Api ca kho'mhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā" ti.|| ||</p>

					<p class="f4">Ahañ c'eva kho pana <a id="pg148"><span class="f2 g"><b>[148]</b></span></a> yādisake vā kāme ohāya agārasmā anagāriyaṃ pabba-jito,||<br />
					tādisake vā kāme pariyeseyyaṃ,||<br />
					tato vā pāpiṭṭhatare,||<br />
					na me taṃ assa paṭirūpan' ti.|| ||</p>

					<p class="f4">So iti paṭisañcikkhati:|| ||</p>

					<p class="f4">'Āraddhaṃ kho pana me viriyaṃ bhavissati asallīnaṃ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggan' ti.|| ||</p>

					<p class="f4">So attāṇaṃ yeva adhipateyyaṃ karitvā akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave 'attādhipateyyaṃ'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamañ ca bhikkhave lokādhipateyyaṃ?|| ||</p>

					<p class="f4">Idha bhikkhave bhikakhu arañña-gato vā rukkha-mūla-gato vā suññā-gāra-gato vā iti paṭisañcikkhati:|| ||</p>

					<p class="f4">'Na kho panāhaṃ cīvara-hetu agārasmā anagāriyaṃ pabba-jito,||<br />
					na piṇḍa-pāta-hetu agārasmā anagāriyaṃ pabba-jito,||<br />
					na sen'āsana-hetu agārasmā anagāriyaṃ pabba-jito,||<br />
					na iti-bhavā-bhava-hetu agārasmā anagāriyaṃ pabba-jito.|| ||</p>

					<p class="f4">"Api ca kho'mhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā" ti.|| ||</p>

					<p class="f4">Ahañ c'eva kho pana evaṃ pabba-jito||<br />
					samāno kāma-vitakkaṃ vā vitakkeyyaṃ,||<br />
					vyāpāda-vitakkaṃ vā vitakkeyyaṃ,||<br />
					vihiṃsā-vitakkaṃ vā vitakkeyyaṃ —||<br />
					mahā kho panāyaṃ loka-sannivāso —||<br />
					mahantasmiṃ kho pana loka-sannivāse santi samaṇa-brāhmaṇā iddhi-manto||<br />
					dibba-cakkhukā para-citta-viduno.|| ||</p>

					<p class="f4">Te dūrato pi passanti,||<br />
					āsannā pi na disasanti,||<br />
					cetasā pi cittaṃ pajānanti.|| ||</p>

					<p class="f4">Te pi maṃ evaṃ jāneyyuṃ:|| ||</p>

					<p class="f4">"Passatha bho imaṃ kula-puttaṃ,||<br />
					saddhā agārasmā anagāriyaṃ pabba-jito samāno vokiṇṇo viharati pāpakehi akusalehi dhammehī" ti.|| ||</p>

					<p class="f4">Devatā pi kho santi iddhi-mantiniyo dubba-cakkhukā para-citta-viduniyo.|| ||</p>

					<p class="f4">Tā dūrato pi passanti,||<br />
					āsannā pi na dissanti,||<br />
					cetasā pi cittaṃ pajānanti.|| ||</p>

					<p class="f4">Tā pi maṃ evaṃ jāneyyuṃ:|| ||</p>

					<p class="f4">"Passatha bho imaṃ kula-puttaṃ,||<br />
					saddhā agārasmā anagāriyaṃ pabba-jito samāno vokiṇṇo viharati pāpakehi akusalehi dhammehī" ti.|| ||</p>

					<p class="f4">So iti paṭisañcikkhati:|| ||</p>

					<p class="f4">'Āraddhaṃ kho pana me viriyaṃ <a id="pg149"><span class="f2 g"><b>[149]</b></span></a> bhavissati asallīnaṃ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggan' ti.|| ||</p>

					<p class="f4">So lokaṃ yeva adhipatiṃ karitvā akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave 'lok'ādhipateyyaṃ'.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamañ ca bhikkhave dhammādhipateyyaṃ?|| ||</p>

					<p class="f4">Idha bhikkhave bhikakhu arañña-gato vā rukkha-mūla-gato vā suññā-gāra-gato vā iti paṭisañcikkhati:|| ||</p>

					<p class="f4">'Na kho panāhaṃ cīvara-hetu agārasmā anagāriyaṃ pabba-jito,||<br />
					na piṇḍa-pāta-hetu agārasmā anagāriyaṃ pabba-jito,||<br />
					na sen'āsana-hetu agārasmā anagāriyaṃ pabba-jito,||<br />
					na iti-bhavā-bhava-hetu agārasmā anagāriyaṃ pabba-jito.|| ||</p>

					<p class="f4">"Api ca kho'mhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā" ti.|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī' ti.|| ||</p>

					<p class="f4">Santi kho pana me sabrahma-cārī jānaṃ passaṃ viharanti.|| ||</p>

					<p class="f4">Ahañ c'eva kho pana evaṃ svākkhāte Dhamma-Vinaye pabba-jito samāno kusito vihareyyaṃ pamatto,||<br />
					na me taṃ assa paṭirūpan' ti.|| ||</p>

					<p class="f4">So iti paṭisañcikkhati:|| ||</p>

					<p class="f4">'Āraddhaṃ kho pana me viriyaṃ bhavissati asallīnaṃ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggan' ti.|| ||</p>

					<p class="f4">So dhammaṃ yeva adhipatiṃ karitvā akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave 'dhamm'ādhipateyyaṃ'.|| ||</p>

					<p class="f4">Imāni kho bhikkhave tīṇi ādhipateyyānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">N'atthi loke raho nāma pāpa-kammaṃ pakubbato.||<br />
							Attā te purisa jānāti saccaṃ vā yadi vā musā.||<br />
							Kalyāṇaṃ vata bho sakkhi attāṇaṃ atimaññasi.||<br />
							Yo santaṃ attani pāpaṃ attāṇaṃ parigūhasi.||<br />
							<a id="pg150"><span class="f2 g"><b>[150]</b></span></a> Passanti devā ca Tathāgatā ca lokasmiṃ bālaṃ visamaṃ carantaṃ.||<br />
							Tasmā hi attā-dhipako sato care lokā-dhipo ca nipako ca jhāyī.||<br />
							Dhammā-dhipo ca anuDhamma-cārī na hīyati saccaparakkamo muni.||<br />
							Pasayha Māraṃ abhibhuyya antakaṃ yo ca phūsī jātikhayaṃ padhānavā,||<br />
							Sa tādiso loka-vidū sumedho sabbesu dhammesu atammayo munī ti.|| ||</p>

					<p class="f4 ctr">Devadūta Vaggo Catuttho.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>