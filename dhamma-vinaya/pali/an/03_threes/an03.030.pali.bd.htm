<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 30. Three sorts of persons: one who doesn't listen, one who listens but forgets; and one who listens and retains what he has heard." />
<title>AN 3.30: Avakujja Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					III. Puggala Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p30">Sutta 30</a></h4>

					<h1>Avakujja Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg130"><span class="f2 g"><b>[130]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.030.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.030.bodh.wp.htm#p1">bodh</a>][<a href="../../../../dhamma-vinaya/ati/an/03_threes/an03.030.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">"Tayo'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Avakujja-pañño puggalo,||<br />
					ucchaṇga-pañño puggalo,||<br />
					puthu-pañño puggalo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamo ca bhikkhave avakujja-pañño puggalo?|| ||</p>

					<p class="f4">Idha bhikkhave ekacco puggalo ārāmaṃ gantā hoti abhikkhaṇaṃ bhikkhūnaṃ santike Dhamma-savaṇāya.|| ||</p>

					<p class="f4">Tassa bhikkhū dhammaṃ desenti,||<br />
					ādi kalyāṇaṃ majjhe kalyāṇaṃ pariyosāna-kalyāṇaṃ,||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsenti.|| ||</p>

					<p class="f4">So tasmiṃ āsane nisinno tassā kathāya n'eva ādiṃ mana-sikaroti,||<br />
					na majjhaṃ mana-sikaroti,||<br />
					na pariyosānaṃ mana-sikaroti.|| ||</p>

					<p class="f4">Vuṭṭhito pi tamhā āsanā tassā kathāya n'eva ādiṃ mana-sikaroti,||<br />
					na majjhaṃ mana-sikaroti,||<br />
					na pariyosānaṃ mana-sikaroti.|| ||</p>

					<p class="f4">Seyyathā pi, bhikkhave, kumbho nikkujjo,||<br />
					tatra udakaṃ āsittaṃ vivaṭṭati, no saṇṭhāti.|| ||</p>

					<p class="f4">Evam eva kho bhikkhave idh'ekacco puggalo ārāmaṃ gantā hoti abhikkhaṇaṃ bhikkhūnaṃ santike Dhamma-savaṇāya.|| ||</p>

					<p class="f4">Tasasa bhikkhū dhammaṃ desenti,||<br />
					ādi kalyāṇaṃ majjhe kalyāṇaṃ pariyosāna-kalyāṇaṃ,||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsenti.|| ||</p>

					<p class="f4">So tasmiṃ āsane nisinno tassā kathāya n'eva ādiṃ mana-sikaroti,||<br />
					na majjhaṃ mana-sikaroti,||<br />
					na pariyosānaṃ mana-sikaroti.|| ||</p>

					<p class="f4">Vuṭṭhito pi tamhā āsanā tassā kathāya n'eva ādiṃ mana-sikaroti,||<br />
					na majjhaṃ mana-sikaroti,||<br />
					na pariyosānaṃ mana-sikaroti.|| ||</p>

					<p class="f4">Ayaṃ vuccati bhikkhave avakujja-pañño puggalo.|| ||</p>

					<p class="ctr c">&#9632;</p>

					<p class="f4">Katamo ca bhikkhave ucchaṇgapañño puggalo?|| ||</p>

					<p class="f4">Idha bhikkhave ekacco puggalo ārāmaṃ gantā hoti abhikkhaṇaṃ bhikkhūnaṃ santike Dhamma-savaṇāya.|| ||</p>

					<p class="f4">Tassa bhikkhū dhammaṃ desenti,||<br />
					ādi kalyāṇaṃ majjhe kalyāṇaṃ pariyosāna-kalyāṇaṃ,||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsenti.|| ||</p>

					<p class="f4">So tasmiṃ āsane nisinno tassā kathāya ādim pi mana-sikaroti,||<br />
					majjham pi mana-sikaroti,||<br />
					pariyasonam pi mana-sikaroti.|| ||</p>

					<p class="f4">Vuṭṭhito pi tamhā āsanā tassā kathāya n'eva ādiṃ mana-sikaroti,||<br />
					na majjhaṃ mana-sikaroti,||<br />
					na pariyosānaṃ mana-sikaroti.|| ||</p>

					<p class="f4">Seyyathā pi, bhikkhave, purisassa ucchaṇge nānākhajjakāni ākiṇṇāni tilā taṇḍulā modakā badarā,||<br />
					so tamhā āsanā vuṭṭha- <a id="pg131"><span class="f2 g"><b>[131]</b></span></a> hanto satisammosā pakireyya.|| ||</p>

					<p class="f4">Evam eva kho bhikkhave idh'ekacco puggalo ārāmaṃ gantā hoti abhikkhaṇaṃ bhikkhūnaṃ santike Dhamma-savaṇāya.|| ||</p>

					<p class="f4">Tassa bhikkhū dhammaṃ desenti,||<br />
					ādi kalyāṇaṃ majjhe kalyāṇaṃ pariyosāna-kalyāṇaṃ,||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsenti.|| ||</p>

					<p class="f4">So tasmiṃ āsane nisinno tassā kathāya ādim pi mana-sikaroti,||<br />
					majjham pi mana-sikaroti,||<br />
					pariyesānam pi mana-sikaroti.|| ||</p>

					<p class="f4">Vuṭṭhito pi tamhā āsanā tassā kathāya n'eva ādiṃ mana-sikaroti,||<br />
					na majjhaṃ mana-sikaroti,||<br />
					na pariyosānaṃ mana-sikaroti.|| ||</p>

					<p class="f4">Ayaṃ vuccati bhikkhave ucchaṇga-pañño puggalo.|| ||</p>

					<p class="ctr c">&#9632;</p>

					<p class="f4">Katamo ca bhikkhave puthupañño puggalo?|| ||</p>

					<p class="f4">Idha bhikkhave ekacco puggalo ārāmaṃ gantā hoti abhikkhaṇaṃ bhikkhūnaṃ santike Dhamma-savaṇāya.|| ||</p>

					<p class="f4">Tassa bhikkhū dhammaṃ desenti,||<br />
					ādi kalyāṇaṃ majjhe kalyāṇaṃ pariyosāna-kalyāṇaṃ,||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsenti.|| ||</p>

					<p class="f4">So tasmiṃ āsane nisinno tassā kathāya ādim pi mana-sikaroti,||<br />
					majjham pi mana-sikaroti,||<br />
					pariyasonam pi mana-sikaroti.|| ||</p>

					<p class="f4">Vuṭṭhito pi tamhā āsanā tassā kathāya ādim pi mana-sikaroti,||<br />
					majjham pi mana-sikaroti,||<br />
					pariyosānam pi mana-sikaroti.|| ||</p>

					<p class="f4">Seyyathā pi, bhikkhave, kumbho ukkujjo,||<br />
					tatra udakaṃ āsittaṃ saṇṭhāti, no vivaṭṭati.|| ||</p>

					<p class="f4">Evam eva kho bhikkhave idh'ekacco puggalo ārāmaṃ gantā hoti abhikkhaṇaṃ bhikkhūnaṃ santike Dhamma-savaṇāya.|| ||</p>

					<p class="f4">Tassa bhikkhū dhammaṃ desenti,||<br />
					ādi kalyāṇaṃ majjhe kalyāṇaṃ pariyosāna-kalyāṇaṃ,||<br />
					sātthaṃ savyañ janaṃ kevalaparipunṇaṃ parisuddhaṃ Brahma-cariyaṃ pakāsenti.|| ||</p>

					<p class="f4">So tasmiṃ āsane nisinno tassā kathāya ādim pi mana-sikaroti,||<br />
					majjham pi mana-sikaroti,||<br />
					pariyosānam pi mana-sikaroti.|| ||</p>

					<p class="f4">Vucṭhito pi tamhā āsanā tassā kathāya ādim pi mana-sikaroti,||<br />
					majjham pi mana-sikaroti,||<br />
					pariyosānam pi mana-sikaroti.|| ||</p>

					<p class="f4">Ayaṃ vuccati bhikkhave puthupañño puggalo.|| ||</p>

					<p class="f4">Ime kho bhikkhave tayo puggalā santo saṃvijj'amānā lokasmin" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">9. Avakujja-pañño puriso dummedho avicakkhaṇo,||<br />
							Abhikkhaṇam pi ce hoti gantā bhikkhūnaṃ santike.|| ||</p>

							<p class="f4 in2">10. Ādiṃ kathāya majjhañ ca pariyosānañ ca tādiso.||<br />
							Uggahetuṃ na Sakkoti paññā hi'ssa na vijjati.|| ||</p>

							<p class="f4 in2">11. Ucchaṇga-pañño puriso seyyo etena vuccati.||<br />
							Abhikkhaṇam pi ce hoti gantā bhikkhūna santike.|| ||</p>

							<p class="f4 in2">12. Ādiṃ kathāya majjhañ ca pariyāsānañ ca tādiso,||<br />
							Nisinno āsane tasmiṃ uggahetvāna vyañjanaṃ,||<br />
							Vuṭṭhito na pajānāti gahitam pi'ssa mussati.|| ||</p>

							<p class="f4 in2">13. Puthu-pañño ca puriso seyyo etehi vuccati,||<br />
							Abhikkhaṇam pi ce hoti gantā bhikkhūna santike.|| ||</p>

							<p class="f4 in2">14. Ādiṃ kathāya majjhañ ca pariyosānañ ca tādiso,||<br />
							Nisinno āsane tasmiṃ uggahetvāna vyañjanaṃ.|| ||</p>

							<p class="f4 in2">15. Dhāreti seṭṭha-saṇkappo avyaggamanaso naro,||<br />
							Dhamm-ā-nu-Dhamma-paṭipanno dukkhass-antakaro siyā.|| ||</p>

					<p>&nbsp;</p>

					<p class="ctr">Puggala Vagga Tatiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>