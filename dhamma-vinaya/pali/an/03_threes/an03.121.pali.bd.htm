<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 121. The Buddha describes the thinking of two bhikkhus who receive a gift of a meal, one, living carelessly, to whom the gift is of little fruit to the giver, the other, living carefully, to whom the gift is of great fruit to the giver." />
<title>AN 3.121: Kusināra Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					XIII. Kusināra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p121">Sutta 121</a></h4>

					<h1>Kusināra Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg274"><span class="f2 g"><b>[274]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.121.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.121.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Kusinārāyaṃ viharati baliharaṇe vana-saṇḍe.|| ||</p>

					<p class="f4">Tatra ko Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca.|| ||</p>

					<p class="f4">"Idha, bhikkhave, bhikkhū aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">Tam enaṃ gahapati vā gahapati-putto vā upasaṅkamitvā svātanāya bhattena nimanteti.|| ||</p>

					<p class="f4">Ākaṅkamāno bhikkhave bhikkhū adhivāseti.|| ||</p>

					<p class="f4">So tassā rattiya accayena pubbaṇha-samayaṃ nivāsetva patta-cīvaraṃ ādāya yena tassa gahapatissa vā gahapati-puttassa vā nivesanaṃ ten'upasaṅkamati.|| ||</p>

					<p class="f4">Upasaṅkamitvā paññatte āsane nisīdati.|| ||</p>

					<p class="f4">Tam enaṃ so gahapati vā gahapati-putto vā paṇītena khādanīyena bhojanīyena sahatthā santappeti sampavāreti.|| ||</p>

					<p class="f4">Tassa evaṃ hoti:|| ||</p>

					<p class="f4">'Sādhu vata māyaṃ gahapati vā gahapati-putto vā paṇītena khādanīyena bhojanīyena sahatthā santappeti sampavāretī' ti.|| ||</p>

					<p class="f4">Evam pi'ssa hoti:|| ||</p>

					<p class="f4">'Aho vata māyaṃ gahapati vā gahapati-putto vā āyatim pi eva-rūpena paṇītena khādanīyena bhojanīyena sahatthā santappeyya sampavāreyyā' ti.|| ||</p>

					<p class="f4">So taṃ piṇḍa-pātaṃ gathito mucchito ajjhāpanno anādīnavadassāvī anissaraṇa-pañño paribhuñjati.|| ||</p>

					<p class="f4">So tattha kāma-vitakkam pi vitakketi.|| ||</p>

					<p class="f4">Vyāpadā-vitakkam pi vitakketi.|| ||</p>

					<p class="f4">Vihiṃsā-vitakkam pi vitakketi.|| ||</p>

					<p class="f4">Eva-rūpass-ā-haṃ bikkhave bhikkhuno dinnaṃ na maha-p-phalan ti vadimi.|| ||</p>

					<p class="f4">Taṃ kissa hetu?|| ||</p>

					<p class="f4">Pamatto bikkhave bhikkhū viharati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha, bhikkhave, bhikkhū aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">Tam enaṃ gahapati vā gahapati-putto vā upasaṅkamitvā svātanāya bhattena nimanteti.|| ||</p>

					<p class="f4">Ākaṅkamāno bhikkhave bhikkhū adhivāseti.|| ||</p>

					<p class="f4">So tassā rattiya accayena pubbaṇha-samayaṃ nivāsetva patta-cīvaraṃ ādāya yena tassa gahapatissa vā gahapati-puttassa vā nivesanaṃ ten'upasaṅkamati.|| ||</p>

					<p class="f4">Upasaṅkamitvā paññatte āsane nisīdati.|| ||</p>

					<p class="f4">Tam enaṃ so gahapati vā gahapati-putto vā paṇītena khādanīyena bhojanīyena sahatthā santappeti sampavāreti.|| ||</p>

					<p class="f4">Tassa na evaṃ hoti:|| ||</p>

					<p class="f4">'Sādhu vata māyaṃ gahapati <a id="pg275"><span class="f2 g"><b>[275]</b></span></a> vā gahapati-putto vā paṇītena khādanīyena bhojanīyena sahatthā santappeti sampavāretī' ti.|| ||</p>

					<p class="f4">Evam pi'ssa na hoti:|| ||</p>

					<p class="f4">'Aho vata māyaṃ gahapati vā gahapati-putto vā āyatim pi eva-rūpena paṇītena khādanīyena bhojanīyena sahatthā santappeyya sampavāreyyā' ti.|| ||</p>

					<p class="f4">So taṃ piṇḍa-pātaṃ agathito amucchito anajjhāpanno ādīnavadassāvī nissaraṇa-pañño paribhuñjati.|| ||</p>

					<p class="f4">So tattha nekkhamma-vitakkam pi vitakketi.|| ||</p>

					<p class="f4">Avyāpadā-vitakkam pi vitakketi.|| ||</p>

					<p class="f4">Avihiṃsā-vitakkam pi vitakketi.|| ||</p>

					<p class="f4">Eva-rūpass-ā-haṃ bhikkhave bhikkhuno dinnaṃ maha-p-phalan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">Appamatto hi bhikkhave bhikkhū viharatī" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>