<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 56. A wealthy brahmin has heard the story told by the ancients of a time when this world was densely populated and villages and towns and cities grew up right next to each other. He asks Gotama why it is that this is no longer the case and is told that it is because at this time the people are obsessed with lusts, depravities and wrong views resulting in a number of calamaties that depopulate the earth." />
<title>AN 3.56: Paloka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VI. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p56">Sutta 56</a></h4>

					<h1>Paloka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg159"><span class="f2 g"><b>[159]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.056.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.056.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Evaɱ me sutaɱ ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho aññataro brahmaṇo mahāsālo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho brahmaṇo mahāsālo Bhagavantaɱ etad avoca:|| ||</p>

					<p class="f4">"Sutaɱ me taɱ bho Gotama pubba-kānaɱ brāhmaṇānaɱ vuḍḍhānaɱ mahallakānaɱ ācariya-pācariyānaɱ bhāsa-mānānaɱ:|| ||</p>

					<p class="f4">'Pubb'assudaɱ ayaɱ loko avīci maññe phuṭo ahosi manussehi,||<br />
					kukkuṭa-sampātikā gāmani-gamarājadhāniyo' ti.|| ||</p>

					<p class="f4">Ko nu kho bho Gotama hetu,||<br />
					ko paccayo||<br />
					yen'etarahi manussānaɱ khayo hoti,||<br />
					tanuttaɱ paññāyati,||<br />
					gāmā pi agāmā <a id="pg160"><span class="f2 g"><b>[160]</b></span></a> honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti" ti?|| ||</p>

					<p class="ctr c">&#9632;</p>

					<p class="f4">"Etarahi brāhmaṇa manussā adhamma-rāga-rattā visamal-ā-bhibhūtā micchā-dhamma-paretā.|| ||</p>

					<p class="f4">Te adhamma-rāga-rattā visama-lobh-ā-bhibhutā micchā-dhamma-paretā tiṇhāni Satthāni gahetvā
					añña-maññassa jīvitā voropenti.|| ||</p>

					<p class="f4">Tena bahū manussā kālaɱ karontī.|| ||</p>

					<p class="f4">Ayam pi ko brahmaṇa hetu,||<br />
					ayaɱ paccayo yen'etarahi manussānaɱ khayo hoti,||<br />
					tanuttaɱ paññāyati,||<br />
					gāmā pi agāmā honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa etarahi manussa adhamma-rāga-rattā visama-lobh-ā-bhibhutā micchā-dhamma-paretā.|| ||</p>

					<p class="f4">Tesaɱ adhamma-rāga-rattānaɱ visamal-ā-bhibhūtānaɱ micchā-dhamma-paretānaɱ devo na sammā dhāraɱ anuppavecchati.|| ||</p>

					<p class="f4">Tena dubbhikkhaɱ hoti dussassaɱ setaṭṭhikaɱ salākāvuttaɱ.|| ||</p>

					<p class="f4">Tena bahū manussā kālaɱ karontī.|| ||</p>

					<p class="f4">Ayam pi kho brāhmaṇa hetu,||<br />
					ayaɱ paccayo yen'etarahi manussānaɱ khayo hoti,||<br />
					tanuttaɱ paññāyati,||<br />
					gāmā pi agāmā honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa etarahi manussa adhamma-rāga-rattā visamal-ā-bhibhūtā micchā-dhamma-paretā.|| ||</p>

					<p class="f4">Tesaɱ adhamma-rāga-rattānaɱ visamal-ā-bhibhūtānaɱ micchā-dhamma-paretānaɱ yakkhā vā'e amanusse ossajanti.|| ||</p>

					<p class="f4">Tena bahū manussā kālaɱ karontī.|| ||</p>

					<p class="f4">Ayam pi kho brāhmaṇa hetu,||<br />
					ayaɱ paccayo yen'etarahi manussānaɱ khayo hoti,||<br />
					tanuttaɱ paññāyati,||<br />
					gāmā pi agāmā honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti" ti.|| ||</p>

					<p class="ctr c">&#9632;</p>

					<p class="f4">"Abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkujjiteɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassavā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evavevaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaɱbhante bhavantaɱ Gotamaɱ saraṇaɱ gacchāma,||<br />
					Dhammañ ca bhikkhu-sanghañ ca.|| ||</p>

					<p class="f4">Upāsake no bhavaɱ Gotamo dharetu ajja-t-agge pāṇupete saraṇaɱgatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>