<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 56. A wealthy brahmin has heard the story told by the ancients of a time when this world was densely populated and villages and towns and cities grew up right next to each other. He asks Gotama why it is that this is no longer the case and is told that it is because at this time the people are obsessed with lusts, depravities and wrong views resulting in a number of calamaties that depopulate the earth." />
<title>AN 3.56: Paloka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					VI. Brāhmaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p56">Sutta 56</a></h4>

					<h1>Paloka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg159"><span class="f2 g"><b>[159]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.056.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.056.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Evaṃ me sutaṃ ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho aññataro brahmaṇo mahāsālo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho brahmaṇo mahāsālo Bhagavantaṃ etad avoca:|| ||</p>

					<p class="f4">"Sutaṃ me taṃ bho Gotama pubba-kānaṃ brāhmaṇānaṃ vuḍḍhānaṃ mahallakānaṃ ācariya-pācariyānaṃ bhāsa-mānānaṃ:|| ||</p>

					<p class="f4">'Pubb'assudaṃ ayaṃ loko avīci maññe phuṭo ahosi manussehi,||<br />
					kukkuṭa-sampātikā gāmani-gamarāja-dhāniyo' ti.|| ||</p>

					<p class="f4">Ko nu kho bho Gotama hetu,||<br />
					ko paccayo||<br />
					yen'etarahi manussānaṃ khayo hoti,||<br />
					tanuttaṃ paññāyati,||<br />
					gāmā pi agāmā <a id="pg160"><span class="f2 g"><b>[160]</b></span></a> honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti" ti?|| ||</p>

					<p class="ctr c">&#9632;</p>

					<p class="f4">"Etarahi brāhmaṇa manussā adhamma-rāga-rattā visamal-ā-bhibhūtā micchā-dhamma-paretā.|| ||</p>

					<p class="f4">Te adhamma-rāga-rattā visama-lobh-ā-bhibhutā micchā-dhamma-paretā tiṇhāni Satthāni gahetvā
					añña-maññassa jīvitā voropenti.|| ||</p>

					<p class="f4">Tena bahū manussā kālaṃ karontī.|| ||</p>

					<p class="f4">Ayam pi ko brahmaṇa hetu,||<br />
					ayaṃ paccayo yen'etarahi manussānaṃ khayo hoti,||<br />
					tanuttaṃ paññāyati,||<br />
					gāmā pi agāmā honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti.|| ||</p>

					<p class="ctr c">&#9632;</p>

					<p class="f4">Puna ca paraṃ brāhmaṇa etarahi manussa adhamma-rāga-rattā visama-lobh-ā-bhibhutā micchā-dhamma-paretā.|| ||</p>

					<p class="f4">Tesaṃ adhamma-rāga-rattāṇaṃ visamal-ā-bhibhūtānaṃ micchā-dhamma-paretānaṃ devo na sammā dhāraṃ anuppavecchati.|| ||</p>

					<p class="f4">Tena dubbhikkhaṃ hoti dussassaṃ setatthikaṃ salākāvuttaṃ.|| ||</p>

					<p class="f4">Tena bahū manussā kālaṃ karontī.|| ||</p>

					<p class="f4">Ayam pi kho brāhmaṇa hetu,||<br />
					ayaṃ paccayo yen'etarahi manussānaṃ khayo hoti,||<br />
					tanuttaṃ paññāyati,||<br />
					gāmā pi agāmā honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti.|| ||</p>

					<p class="ctr c">&#9632;</p>

					<p class="f4">Puna ca paraṃ brāhmaṇa etarahi manussa adhamma-rāga-rattā visamal-ā-bhibhūtā micchā-dhamma-paretā.|| ||</p>

					<p class="f4">Tesaṃ adhamma-rāga-rattāṇaṃ visamal-ā-bhibhūtānaṃ micchā-dhamma-paretānaṃ yakkhā vā'e amanusse ossajanti.|| ||</p>

					<p class="f4">Tena bahū manussā kālaṃ karontī.|| ||</p>

					<p class="f4">Ayam pi kho brāhmaṇa hetu,||<br />
					ayaṃ paccayo yen'etarahi manussānaṃ khayo hoti,||<br />
					tanuttaṃ paññāyati,||<br />
					gāmā pi agāmā honti,||<br />
					nigamā pi anigamā honti,||<br />
					nagarā pi anagarā honti,||<br />
					janapadā pi ajanapadā honti" ti.|| ||</p>

					<p class="ctr c">&#9632;</p>

					<p class="f4">"Abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjiteṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassavā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evavevaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaṃbhante bhavantaṃ Gotamaṃ saraṇaṃ gacchāma,||<br />
					Dhammañ ca bhikkhu-saṅghañ ca.|| ||</p>

					<p class="f4">Upāsake no bhavaṃ Gotamo dharetu ajja-t-agge pāṇupete saraṇaṅgatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>