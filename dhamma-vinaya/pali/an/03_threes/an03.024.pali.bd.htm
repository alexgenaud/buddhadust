<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 24. By having brought him to three things a person is said to have done more than anyone else in the world for another person." />
<title>AN 3.24: Bahukāra Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					III. Puggala Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p23">Sutta 24</a></h4>

					<h1>Bahukāra Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg123"><span class="f2 g"><b>[123]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.024.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.024.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.024.upal.mnl.htm#p1">upal</a>][<a href="../../../../dhamma-vinaya/ati/an/03_threes/an03.024.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">Tayo'me bhikkhave puggalā puggalassa bahu-kārā.|| ||</p>

					<p class="f4">Katame tayo?|| ||</p>

					<p class="f4">Yaṃ bhikkhave puggalaṃ āgamma puggalo Buddhaṃ saraṇaṃ gato hoti,||<br />
					dhammaṃ saraṇaṃ gato hoti,||<br />
					saṇaghaṃ saraṇaṃ gato hoti.|| ||</p>

					<p class="f4">Ayaṃ bhikkhave puggalo imassa puggalassa bahukāro.|| ||</p>

					<p class="f4">Puna ca paraṃ bhikkhave yaṃ puggalaṃ āgamma puggalo idaṃ dukkhan ti yathā-bhūtaṃ pajānāti,||<br />
					ayaṃ dukkha-samudayo ti yathā-bhūtaṃ pajānāti,||<br />
					ayaṃ dukkha-nirodho ti yathā-bhūtaṃ pajānāti,||<br />
					ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Ayaṃ bhikkhave puggalo imassa puggalassa bahukāro.|| ||</p>

					<p class="f4">Puna ca paraṃ bhikkhave yaṃ puggalaṃ āgamma puggalo āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ayaṃ bhikkhave puggalo imassa puggalassa bahukāro.|| ||</p>

					<p class="f4">Ime kho bhikkhave tayo puggalā puggalassa bahu-kārā.|| ||</p>

					<p class="f4">Imehi ca pana bhikkhave tīhi puggalehi imassa puggalassa n'atthi añño puggalo bahukārataro ti vadāmi.|| ||</p>

					<p class="f4">Imesañ ca bhikkhave tiṇṇaṃ puggalānaṃ iminā puggalena na suppatikāraṃ vadāmi ti,||<br />
					yad idaṃ abhivādana-pacc'u'ṭ-ṭhāna-añjali-kamma-sāmīci-kamma-cīvara-piṇḍa-pātasen'āsana-gilāna-paccaya-bhesajja-parikkhārānuppadānenā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>