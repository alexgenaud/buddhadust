<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 82. The three basic trainings of the bhikkhu (training in ethical practices, training the heart, and training in wisdom),  are likened to the three basics of farming: preparation of the field, sewing the seed, proper irrigation." />
<title>AN 3.82: Khetta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					IX. Samaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p82">Sutta 82</a></h4>

					<h1>Khetta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg229"><span class="f2 g"><b>[229]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.082.wood.pts.htm#p1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave kassa-kassa gahapatissa pubbe karaṇīyāni.|| ||</p>

					<p class="f4">Katamāni tīṇī?|| ||</p>

					<p class="f4">Idha bhikkhavekassako gahapati paṭigacc'eva khettaṃ sukaṭṭhaṃ karoti sumatikataṃ.|| ||</p>

					<p class="f4">Paṭigacc'eva khettaṃ sukaṭṭhaṃ karitvā sumatikataṃ kālena bījāni patiṭṭhāpeti.|| ||</p>

					<p class="f4">Kālena bījāni patiṭṭhāpetvā samayena udakaṃ abhineti pi <a id="pg230"><span class="f2 g"><b>[230]</b></span></a> apaneti pi.|| ||</p>

					<p class="f4">Imāni kho bhikkhave tīṇi kassa-kassa gahapatissa pubbe karaṇīyāni.|| ||</p>

					<p class="ctr c">&#9632;</p>

					<p class="f4">Evam eva kho bhikkhave tin'imāni bhikkhussa pubbe karaṇīyāni.|| ||</p>

					<p class="f4">Katamāni tīṇi?|| ||</p>

					<p class="f4">Adhisīla-sikkhā-samādānaṃ,||<br />
					adhicitta-sikkhā-samādānaṃ,||<br />
					adhipaññā-sikkhā-samādānaṃ.|| ||</p>

					<p class="f4">Imāni kho bhikkhave tīni bhikkhussa pubbe karaṇīyāni.|| ||</p>

					<p class="f4">Tasmātiha bhikkhave evaṃ sikkhitabbaṃ:|| ||</p>

					<p class="f4">'Tibbo no chando bhavissati adhisīla-sikkhā-samādāne,||<br />
					tibbo no chando bhavissati adhicitta-sikkhā-samādāne,||<br />
					tibbono chando bhavissati adhipaññā-sikkha-samādāne' ti.|| ||</p>

					<p class="f4">Evaṃ hi ve bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>