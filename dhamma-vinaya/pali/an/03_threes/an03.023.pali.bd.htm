<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 23. By identification with intentional deviant, non-deviant or mixed deeds one creates personal experience of deviant, non-deviant or mixed worlds." />
<title>AN 3.23: Sankhāra Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					III. Puggala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p23">Sutta 23</a></h4>

					<h1>Sankhāra Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg122"><span class="f2 g"><b>[122]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.023.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.023.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.023.upal.mnl.htm#p1">upal</a>][<a href="../../../../dhamma-vinaya/bd/an/03_threes/an03.023.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">"Tayo'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Idha bhikkhave ekacco puggalo||<br />
					savyāpajjhaɱ kāya-sankhāraɱ abhisankharoti,||<br />
					savyāpajjhaɱ vacī-sankhāraɱ abhisankharoti,||<br />
					savyāpajjhaɱ mano-sankhāraɱ abhisankharoti.|| ||</p>

					<p class="f4">So savyāpajjhaɱ kāya-sankhāraɱ abhisankharitvā||<br />
					savyāpajjhaɱ vacī-sankhāraɱ abhisankharitvā||<br />
					savyāpajjhaɱ mano-sankhāraɱ abhisankharitvā||<br />
					savyāpajjhaɱ lokaɱ uppajjati.|| ||</p>

					<p class="f4">Tam enaɱ savyāpajjhaɱ lokaɱ upapannaɱ||<br />
					samānaɱ savyāpajjhā phassā phusanti.|| ||</p>

					<p class="f4">So savyāpajjhehi phassehi phuṭṭho||<br />
					samāno savyāpajjhaɱ vedanaɱ vediyati ekanta-dukkhaɱ,||<br />
					seyyathā pi sattā Nerayikā.|| ||</p>

					<p class="ctr c">&#9632;</p>

					<p class="f4">Idha pana bhikkhave ekacco puggalo||<br />
					avyāpajjhaɱ kāya-sankhāraɱ abhisankharoti,||<br />
					avyāpajjhaɱ vacīsaŋkāraɱ abhisankharoti,||<br />
					avyāpajjhaɱ mano-sankhāraɱ abhisankharoti.|| ||</p>

					<p class="f4">So avyāpajjhaɱ kāya-sankhāraɱ abhisankharitvā||<br />
					avyāpajjhaɱ vacī-sankhāraɱ abhisankharitvā||<br />
					avyāpajjhaɱ mano-sankhāraɱ abhisankharitvā||<br />
					avyāpajjhaɱ lokaɱ uppajjati.|| ||</p>

					<p class="f4">Tam enaɱ avyāpajjhaɱ lokaɱ upapannaɱ samānaɱ avyāpajjhā phassā phusanti.|| ||</p>

					<p class="f4">So avyāpajjhehi phassehi phuṭṭho||<br />
					samāno avyāpajjhaɱ vedanaɱ vediyati ekanta-sukhaɱ,||<br />
					seyyathā pi devā Subhakiṇṇā.|| ||</p>

					<p class="ctr c">&#9632;</p>

					<p class="f4">Idha pana bhikkhave ekacco puggalo||<br />
					savyāpajjham pi avyāpajjham pi kāya-sankhāraɱ abhisankharoti,||<br />
					savyāpajjham pi avyāpajjham pi vacī-sankhāraɱ abhisankharoti,||<br />
					savyāpajjham pi avyāpajjham pi mano-sankhāraɱ abhisankharoti.|| ||</p>

					<p class="f4">So savyāpajjham pi avyāpajjham pi kāya-sankhāraɱ abhisankharitvā||<br />
					savyāpajjham pi avyāpajjham pi vacī-sankhāraɱ abhisankharitvā||<br />
					savyāpajjham pi avyāpajjham pi mano-sankhāraɱ abhisankharitvā||<br />
					savyāpajjham pi avyā- <a id="pg123"><span class="f2 g"><b>[123]</b></span></a> pajjham pi mano-sankhāraɱ abhisankharitvā||<br />
					savyāpajjham pi avyāpajjham pi lokaɱ uppajjati.|| ||</p>

					<p class="f4">Tam enaɱ savyāpajjham pi avyāpajjham pi lokaɱ upapannaɱ samānaɱ savyāpajjhā pi avyāpajjhā pi phassā phusanti.|| ||</p>

					<p class="f4">So savyāpajjhehi pi avyāpajjhehi pi phassehi phuṭṭho||<br />
					samāno savyāpajjham pi avyāpajjham pi||<br />
					vedanaɱ vediyati vokiṇṇaɱ sukha-dukkhaɱ,||<br />
					seyyathā pi manussā,||<br />
					ekacce ca devā,||<br />
					ekacce ca vinipātikā.|| ||</p>

					<p class="f4">Ime kho bhikkhave tayo puggalā santo saŋvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>