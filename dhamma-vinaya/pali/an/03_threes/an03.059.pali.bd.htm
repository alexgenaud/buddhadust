<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 59. Janussoni, the brahman, visits the Buddha and suggests that brahmins with the threefold knowledge should always be invited to sacrificial events. The Buddha asks him to describe what the brahmins call the threefold lore. Then Gotama responds describing the 'three-fold-lore' of the Aristocrats: seeing past lives, seeing the outcomes of kamma, and seeing that one has destroyed the corrupting influences." />
<title>AN 3.59: Jāṇussoṇi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VI. Brāhmaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p59">Sutta 59</a></h4>

					<h1>Jāṇussoṇi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg166"><span class="f2 g"><b>[166]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.059.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.059.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Evaṃ me sutaṃ ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Jāṇussoṇi brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvāda Bhagavatā saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnO kho Jāṇussoṇī brāhmano Bhagavateṃ etad avoca:|| ||</p>

					<p class="f4">"Yass'assu bho Gotama yañño vā||<br />
					saddhaṃ vā||<br />
					thālipāko vā||<br />
					deyya-dhammaṃ vā||<br />
					tevijjesu brāhmaṇesu dānaṃ dadeyyā" ti?|| ||</p>

					<p class="f4">"Yathā-kathaṃ pana brāhmaṇa buhmaṇā brāhmaṇaṃ tevijjaṃ paññā-pentī" ti?|| ||</p>

					<p class="f4">"Idha pana bho Gotama brāhmano ubhato sujāto hoti mātito ca pitito ca,||<br />
					saṃsuddhagahaṇiko yāva sattamā pitāmahāyugā,||<br />
					akkhitto anupakkuṭṭho jāti-vādena,||<br />
					ajjhāyako manta-dharo tiṇṇaṃ vedānaṃ pāragū sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ padako veyyākaraṇo lokāyatamahā-purisa-lakkhaṇesu anavayo.|| ||</p>

					<p class="f4">Evaṃ kho bho Gotama brāhmaṇā brāhmaṇaṃ tevijjaṃ paññā-pentī" ti.|| ||</p>

					<p class="f4">"Aññathā kho brāhmaṇa brāhmaṇā brāhmaṇaṃ tevijjaṃ paññāpenti,||<br />
					aññathā ca pana ariyassa vinaye tevijje hotī" ti.|| ||</p>

					<p class="f4">"Yathā-kathaṃ bho Gotama ariyassa vinaye tevijjo hoti?|| ||</p>

					<p class="f4">Sādhu me bhavaṃ Gotamo tathā dhammaṃ desetu yathā ariyassa vinaye tevijjo hotī" ti.|| ||</p>

					<p class="f4">"Tena hi brāhmaṇa suṇāhi.|| ||</p>

					<p class="f4">Sādhukaṃ mana-sikarohi, bhāsissāmī" ti.|| ||</p>

					<p class="f4">"Evaṃ bho" ti kho Jāṇussoṇi brāhmaṇo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">2. "Idha brāhmaṇa bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhama-j-jhānaṃ upasampajja viharati.|| ||</p>

					<p class="f4">Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiya-j-jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhaṃ ca kāyena paṭisaṃvedeti,||<br />
					yaṃ taṃ ariyā ācikkhanti||<br />
					'Upekkhako satimā sukha-vihāri' ti tatiyaṃ jhānaṃ upasampajja viharati.|| ||</p>

					<p class="f4">Sukhassa ca pahāṇā dukkhassa ca pahāṇā pubb'eva somanassa-domanassānaṃ atthaṇgamā adukka-m-asukhaṃ upekkhā-sati-pārisuddhiṃ catutthaṃ jhānaṃ upasampajja viharati.|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe <a id="pg167"><span class="f2 g"><b>[167]</b></span></a> vigat'ūpakkilese mudubhūte kammanīye ṭhite ānejjappatte pubbe-nivāsānu-s-sati-ñāṇāya cittaṃ abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati.|| ||</p>

					<p class="f4">So aneka-vihitaṃ pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe:|| ||</p>

					<p class="f4">'Amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto.|| ||</p>

					<p class="f4">So tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Ayam assa paṭhamā vijjā adhigatā hoti,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4">3. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammanīye ṭhite ānejjappatte sattāṇaṃ cut'ūpapātañāṇāya cittaṃ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">'Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ viṭpātaṃ Nirayaṃ upapannā'.|| ||</p>

					<p class="f4">'Ime vā pana bhonto sattā kāya-sucāritena samannāgatā,||<br />
					vacīducciritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">So iti dibbena cakkunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ayam assa dutuyā vijjā adhigatā hoti,||<br />
					avijā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpinopahītattassa viharato.|| ||</p>

					<p class="f4">4. So evaṃ samāhite citte parisuddhe pahiyodāte an-aṇgaṇe vigat'ūpakkilese mudubhūte kammanīye ṭhite ānejjappatte āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So 'idaṃ dukkhan' ti yathā-bhūtaṃ pajānāti,||<br />
					'ayaṃ dukkha-samudayo' ti yathā-bhūtaṃ pajānāti,||<br />
					'ayaṃ dukkha-nirodho' ti yathā-bhūtaṃ pajānāti,||<br />
					'ayaṃ dukkha-nirodha-gāminī paṭpadā' ti yathā-bhūtaṃ pajāniti.|| ||</p>

					<p class="f4">'Ime āsavā' ti yathā-bhūtaṃ pajānāti.|| ||</p>

					<p class="f4">'Ayaṃ āsava-samudayo' ti yathā-bhūtaṃ pajāniti,||<br />
					'ayaṃ āsava-nirodho' ti yathā-bhūtaṃ pajānāti||<br />
					'ayaṃ āsava-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati,||<br />
					bhav'āsavā pi cittaṃ vimuccati,||<br />
					avijj-ā-savā pi cittaṃ vimuccati,||<br />
					vumuttasmiṃ vumuttam iti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānāti.|| ||</p>

					<p class="f4">Ayam assa tatiyā vijjā adhigatā hoti,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno.|| ||</p>

					<p class="f4">Yathā taṃ appamattassa ātāpino pahītattassa viharato.|| ||</p>

							<p class="f4 in2">'Yo sīla-b-batasampanno pahītatto samāhito,||<br />
							Cittaṃ yassa vasībhūtaṃ ek'aggaṃ susamāhitaṃ,||<br />
							Pubbe-nivāsaṃ yo vedī saggāpāyañ ca passati,||<br />
							Atho jātikkhayaṃ patto abhiññā vosito muni.||<br />
							<a id="pg168"><span class="f2 g"><b>[168]</b></span></a> Etāhi tīhi vijjāhi tevijjo hoti brāhmaṇo,||<br />
							Tam ahaṃ vadāmi tevijjaṃ nāññaṃ lapitalāpanan' ti.|| ||</p>

					<p class="f4">Evaṃ eva kho brāhmaṇa ariyassa vinaye tevijjo hotī" ti.|| ||</p>

					<p class="f4">"Aññāthā bho Gotama brāhmaṇānaṃ tevijjo.|| ||</p>

					<p class="f4">Aññathā ca pana ariyassa vinaye tevijjo hoti.|| ||</p>

					<p class="f4">Imassa ca bho Gotama ariyassa vinaye tevijjassa brāhmaṇānaṃ tevijjo kalaṃ nāgghati soḷasiṃ.|| ||</p>

					<p class="f4">Abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjiteṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassavā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					cakkhu-manto rūpāni dakkhintī.|| ||</p>

					<p class="f4">Evavevaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaṃbhante bhavantaṃ Gotamaṃ saraṇaṃ gacchāma,||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>