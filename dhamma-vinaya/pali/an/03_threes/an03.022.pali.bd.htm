<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 22. Providing medical treatment to three types of persons is likened to teaching Dhamma to three types of persons. One sort of person will not recover whether he receives treatment or not; one will recover whether he receives treatment or not; and one will recover if he receives treatment, but not if he does not. Similarly one sort of person will not gain the path whether he hears Dhamma or not; one will gain the path whether he hears Dhamma or not; and one will gain the path if he hears Dhamma and not if he does not. It is for the sake of the sick man who will recover if he receives medical treatment that providing medical treatment for the sick is not useless. Similarly it is for the sake of the one who will gain the path if he hears Dhamma that teaching Dhamma is not useless." />
<title>AN 3.22: Gilāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					III. Puggala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p22">Sutta 22</a></h4>

					<h1>Gilāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg120"><span class="f2 g"><b>[120]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.022.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.022.than.ati.htm#p1">than</a>][<a href="../../../../dhamma-vinaya/wp/an/03_threes/an03.022.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.022.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">"Tayo'me bhikkhave gilānā santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Idha bhikkhave ekacco gilāno labhanto vā sappāyāni bhojanāni,||<br />
					alabhanto vā sappāyāni bhojanāni,||<br />
					labhanto vā sappāyāni bhesajjāni,||<br />
					alabhanto vā sappāyāni bhesajjāni,||<br />
					labhanto <a id="pg121"><span class="f2 g"><b>[121]</b></span></a> vā paṭirūpaṃ upaṭṭhākaṃ,||<br />
					alabhanto vā paṭirūpaṃ upaṭṭhākaṃ,||<br />
					n'eva vuṭṭhāti tamhā ābādhā.|| ||</p>

					<p class="f4">Idha pana, bhikkhave, ekacco gilāno labhanto vā sappāyāni bhojanāni,||<br />
					alabhanto vā sappāyāni bhojanāni,||<br />
					labhanto vā sappāyāni bhesajjāni,||<br />
					alabhanto vā sappāyāni bhesajjāni,||<br />
					labhanto vā paṭirūpaṃ upaṭṭhākaṃ,||<br />
					alabhanto vā paṭirūpaṃ upaṭṭhākaṃ,||<br />
					vuṭṭhāti tamhā ābādhā.|| ||</p>

					<p class="f4">Idha pana bhikkhave ekacco gilāno labhanto'va sappāyāni bhojanāni no alabhanto,||<br />
					labhanto'va sappāyāni bhesajjāni no alabhanto,||<br />
					labhanto'va paṭirūpaṃ upaṭṭhākaṃ no alabhanto,||<br />
					vuṭṭhāti tamhā abādhā.|| ||</p>

					<p class="f4">Tatra, bhikkhave, yvāyaṃ gilāno labhanto'va sappāyāni bhojanāni no alabhanto,||<br />
					labhanto'va sappayāni bhesajjāni no alabhanto,||<br />
					labhanto'va paṭirūpaṃ upaṭṭhākaṃ no alabhanto,||<br />
					vuṭṭhāti tamhā ābādhā,||<br />
					imaṃ kho bhikkhave gilānaṃ paṭicca gilānabhattaṃ anuññātaṃ,||<br />
					gilānabhesajjaṃ anuññātaṃ,||<br />
					gilānupaṭṭhāko anuññāto.|| ||</p>

					<p class="f4">Imañ ca pana bhikkhave gilānaṃ paṭicca aññe pi gilānā upaṭṭhātabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ime kho bhikkhave tayo gilānā santo saṃvijj'amānā lokasmiṃ.|| ||</p>

					<p class="f4">Evam eva kho bhikkhave tayo'me gilānūpamā puggalā santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4">Idha bhikkhave ekacco puggalo labhanto vā Tathāgataṃ dassanāya,||<br />
					alabhanto vā Tathāgataṃ dassanāya,||<br />
					labhanto vā Tathāgata-p-paveditaṃ Dhamma-Vinayaṃ savaṇāya,||<br />
					alabhanto vā Tathāgata-p-paveditaṃ Dhamma-Vinayaṃ savaṇāya,||<br />
					n'eva okkamati niyāmaṃ kusalesu dhammesu sammattaṃ.|| ||</p>

					<p class="f4">Idha pana bhikkhave ekacco puggalo labhanto vā Tathāgataṃ dassanāya,||<br />
					alabhanto vā Tathāgataṃ dassanāya,||<br />
					labhanto vā Tathāgata-p-paveditaṃ Dhamma-Vinayaṃ savaṇāya,||<br />
					alabhanto vā Tathāgata-p-paveditaṃ Dhamma-Vinayaṃ savaṇāya,||<br />
					okkamati niyāmaṃ kusalesu dhammesu sammattaṃ.|| ||</p>

					<p class="f4">Idha pana bhikkhave ekacco puggalo labhanto'va Tathāgataṃ dassanāya, no alabhanto,||<br />
					labhanto'va Tathāgata-p-paveditaṃ Dhamma-Vinayaṃ savaṇāya, no alabhanto,||<br />
					okkamati niyāmaṃ kusalesu dhammesu sammattaṃ.|| ||</p>

					<p class="f4"><a id="pg122"><span class="f2 g"><b>[122]</b></span></a> Tatra, bhikkhave, yvāyaṃ puggalo labhanto'va Tathāgataṃ dassanāya, no alabhanto,||<br />
					labhanto'va Tathāgata-p-paveditaṃ Dhamma-Vinayaṃ savaṇāya, no alabhanto,||<br />
					okkamati niyāmaṃ kusalesu dhammesu sammattaṃ.|| ||</p>

					<p class="f4">Imaṃ kho bhikkhave puggalaṃ paṭicca Dhamma-desanā anuññātā.|| ||</p>

					<p class="f4">Imañ ca pana bhikkhave puggalaṃ paṭicca aññesampi dhammo desetabbo.|| ||</p>

					<p class="f4">Ime kho bhikkhave tayo gilānūpamā puggalā santo saṃvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>