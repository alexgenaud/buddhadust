<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 22. Providing medical treatment to three types of persons is likened to teaching Dhamma to three types of persons. One sort of person will not recover whether he receives treatment or not; one will recover whether he receives treatment or not; and one will recover if he receives treatment, but not if he does not. Similarly one sort of person will not gain the path whether he hears Dhamma or not; one will gain the path whether he hears Dhamma or not; and one will gain the path if he hears Dhamma and not if he does not. It is for the sake of the sick man who will recover if he receives medical treatment that providing medical treatment for the sick is not useless. Similarly it is for the sake of the one who will gain the path if he hears Dhamma that teaching Dhamma is not useless." />
<title>AN 3.22: Gilāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					III. Puggala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p22">Sutta 22</a></h4>

					<h1>Gilāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg120"><span class="f2 g"><b>[120]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.022.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.022.than.ati.htm#p1">than</a>][<a href="../../../../dhamma-vinaya/wp/an/03_threes/an03.022.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.022.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">"Tayo'me bhikkhave gilānā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Idha bhikkhave ekacco gilāno labhanto vā sappāyāni bhojanāni,||<br />
					alabhanto vā sappāyāni bhojanāni,||<br />
					labhanto vā sappāyāni bhesajjāni,||<br />
					alabhanto vā sappāyāni bhesajjāni,||<br />
					labhanto <a id="pg121"><span class="f2 g"><b>[121]</b></span></a> vā paṭirūpaɱ upaṭṭhākaɱ,||<br />
					alabhanto vā paṭirūpaɱ upaṭṭhākaɱ,||<br />
					n'eva vuṭṭhāti tamhā ābādhā.|| ||</p>

					<p class="f4">Idha pana, bhikkhave, ekacco gilāno labhanto vā sappāyāni bhojanāni,||<br />
					alabhanto vā sappāyāni bhojanāni,||<br />
					labhanto vā sappāyāni bhesajjāni,||<br />
					alabhanto vā sappāyāni bhesajjāni,||<br />
					labhanto vā paṭirūpaɱ upaṭṭhākaɱ,||<br />
					alabhanto vā paṭirūpaɱ upaṭṭhākaɱ,||<br />
					vuṭṭhāti tamhā ābādhā.|| ||</p>

					<p class="f4">Idha pana bhikkhave ekacco gilāno labhanto'va sappāyāni bhojanāni no alabhanto,||<br />
					labhanto'va sappāyāni bhesajjāni no alabhanto,||<br />
					labhanto'va paṭirūpaɱ upaṭṭhākaɱ no alabhanto,||<br />
					vuṭṭhāti tamhā abādhā.|| ||</p>

					<p class="f4">Tatra, bhikkhave, yvāyaɱ gilāno labhanto'va sappāyāni bhojanāni no alabhanto,||<br />
					labhanto'va sappayāni bhesajjāni no alabhanto,||<br />
					labhanto'va paṭirūpaɱ upaṭṭhākaɱ no alabhanto,||<br />
					vuṭṭhāti tamhā ābādhā,||<br />
					imaɱ kho bhikkhave gilānaɱ paṭicca gilānabhattaɱ anuññātaɱ,||<br />
					gilānabhesajjaɱ anuññātaɱ,||<br />
					gilānupaṭṭhāko anuññāto.|| ||</p>

					<p class="f4">Imañ ca pana bhikkhave gilānaɱ paṭicca aññe pi gilānā upaṭṭhātabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ime kho bhikkhave tayo gilānā santo saṅvijj'amānā lokasmiɱ.|| ||</p>

					<p class="f4">Evam eva kho bhikkhave tayo'me gilānūpamā puggalā santo saṅvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Idha bhikkhave ekacco puggalo labhanto vā Tathāgataɱ dassanāya,||<br />
					alabhanto vā Tathāgataɱ dassanāya,||<br />
					labhanto vā Tathāgata-p-paveditaɱ Dhamma-Vinayaɱ savaṇāya,||<br />
					alabhanto vā Tathāgata-p-paveditaɱ Dhamma-Vinayaɱ savaṇāya,||<br />
					n'eva okkamati niyāmaɱ kusalesu dhammesu sammattaɱ.|| ||</p>

					<p class="f4">Idha pana bhikkhave ekacco puggalo labhanto vā Tathāgataɱ dassanāya,||<br />
					alabhanto vā Tathāgataɱ dassanāya,||<br />
					labhanto vā Tathāgata-p-paveditaɱ Dhamma-Vinayaɱ savaṇāya,||<br />
					alabhanto vā Tathāgata-p-paveditaɱ Dhamma-Vinayaɱ savaṇāya,||<br />
					okkamati niyāmaɱ kusalesu dhammesu sammattaɱ.|| ||</p>

					<p class="f4">Idha pana bhikkhave ekacco puggalo labhanto'va Tathāgataɱ dassanāya, no alabhanto,||<br />
					labhanto'va Tathāgata-p-paveditaɱ Dhamma-Vinayaɱ savaṇāya, no alabhanto,||<br />
					okkamati niyāmaɱ kusalesu dhammesu sammattaɱ.|| ||</p>

					<p class="f4"><a id="pg122"><span class="f2 g"><b>[122]</b></span></a> Tatra, bhikkhave, yvāyaɱ puggalo labhanto'va Tathāgataɱ dassanāya, no alabhanto,||<br />
					labhanto'va Tathāgata-p-paveditaɱ Dhamma-Vinayaɱ savaṇāya, no alabhanto,||<br />
					okkamati niyāmaɱ kusalesu dhammesu sammattaɱ.|| ||</p>

					<p class="f4">Imaɱ kho bhikkhave puggalaɱ paṭicca Dhamma-desanā anuññātā.|| ||</p>

					<p class="f4">Imañ ca pana bhikkhave puggalaɱ paṭicca aññesampi dhammo desetabbo.|| ||</p>

					<p class="f4">Ime kho bhikkhave tayo gilānūpamā puggalā santo saṅvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>