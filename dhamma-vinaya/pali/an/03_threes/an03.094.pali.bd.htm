<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 94. The Buddha likens the ethical practices, dedication, and insight into the Four Truths of the bhikkhu to the qualities of beauty, strength and speed of a king's thoroughbred horse." />
<title>AN 3.94: Paṭhama Ājānīya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					X. Loṇa-Phala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p94">Sutta 94</a></h4>

					<h1>Paṭhama Ājānīya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg244"><span class="f2 g"><b>[244]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.094.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.094.than.ati.htm">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīhi bhikkhave aŋgehi samannāgato rañño bhadro ass-ā-jānīye rājā-raho hoti rāja-bhoggo rañño aŋgan t'veva saŋkhaɱ gacchati.|| ||</p>

					<p class="f4">Katamehi tīhi?|| ||</p>

					<p class="f4">Idha, bhikkhave, rañño bhaddo ass-ā-jāniyo vañṇasampanno ca hoti,||<br />
					bala-sampanno ca||<br />
					java-sampanno ca.|| ||</p>

					<p class="f4">Imehi kho bhikkhave tīhā aŋgehi samannāgato rañño bhaddo ass-ā-jānīyo rājā-raho hoti rāja-bhoggo rañño aŋgan t'veva saŋkhaɱ gacchati.|| ||</p>

					<p class="ctr c">&#9632;</p>

					<p class="f4">2. Evam eva kho bhikkhave tīhi dhammehi samannāgato bhikkhu āhuneyyo hoti,||<br />
					pāhuneyyo,||<br />
					dakkhiṇeyyo,||<br />
					añjali-karaṇīyo,||<br />
					anuttaraɱ puñña-k-khettaɱ lokassā ti.|| ||</p>

					<p class="f4">Katamehi tīhi?|| ||</p>

					<p class="f4">Idha, bhikkhave, bhikkhu vanṇa-sampanno ca hoti||<br />
					bala-sampanno ca||<br />
					java-sampanno ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca bhikkhave bhikkhū vaṇṇa-sampanno hoti?|| ||</p>

					<p class="f4">Idha, bhikkhave, bhikkhū sīlavā hoti,||<br />
					Pātimokkha-saŋvara-saɱvuto viharati||<br />
					ācāra-gocara-sampanno aṇumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Evaɱ kho bhikkhave bhikkhū vaṇṇa-sampanno hoti.|| ||</p>

					<p class="ctr c">&#9632;</p>

					<p class="f4">4. Kathañ ca bhikkhave bhikkhu bala-sampanno hoti?|| ||</p>

					<p class="f4">Idha, bhikkhave, bhikkhu āraddha-viriyo viharati akusalānaɱ dhammānaɱ pahāṇāya||<br />
					kusalānaɱ dhammānaɱ upasampadāya thāmavā daḷha-parakkamo anikkhitta-dhūro kusalesu dhammesu.|| ||</p>

					<p class="f4">Evaɱ kho bhikkhave bhikkhu bala-sampanno hoti.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave bhikkhū java-sampanno hoti?|| ||</p>

					<p class="f4">Idha, bhikkhave, bhikkhū||<br />
					idaɱ dukkhan ti yathā-bhūtaɱ pajānāti,||<br />
					ayaɱ dukkha samudayo yathā-bhūtaɱ pajānāti,||<br />
					<a id="pg245"><span class="f2 g"><b>[245]</b></span></a> ayaɱ dukkha-nirodha-gāminī paṭipadā ti yathā-bhūtaɱ pajānāti.|| ||</p>

					<p class="f4">Evaɱ kho bhikkhave bhikkhū java-sampanno hoti.|| ||</p>

					<p class="f4">Imehi kho bhikkhave tīhi dhammehi samannāgato bhikkhū āhuneyyo hoti pāhuneyyo,||<br />
					dakkhiṇeyyo,||<br />
					añjali-karaṇīyo,||<br />
					anuttaraɱ puñña-k-khettaɱ lokassā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>