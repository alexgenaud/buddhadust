<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 107. Three things from which originate actions, kamma, karma." />
<title>AN 3.107: Paṭhama Nidāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					XI. Sambodhi Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p107">Sutta 107</a></h4>

					<h1>Paṭhama Nidāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg263"><span class="f2 g"><b>[263]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.107.wood.pts.htm">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīṇ'imāni bhikkhave nidānāni kammānaɱ samudayāya.|| ||</p>

					<p class="f4">Katamāni tīṇi?|| ||</p>

					<p class="f4">Lobo nidānaɱ kammānaɱ samudayāya.|| ||</p>

					<p class="f4">Doso nidānaɱ kammānaɱ samudayāya.|| ||</p>

					<p class="f4">Moho nidānaɱ kammānaɱ samudayāya.|| ||</p>

					<p class="f4">Yaɱ bhikkhave lobha-pakataɱ kammaɱ||<br />
					lobha-jaɱ||<br />
					lobha-nidānaɱ||<br />
					lobha-samudayaɱ.|| ||</p>

					<p class="f4">Taɱ kammā akusalaɱ,||<br />
					taɱ kammaɱ sāvajjaɱ,||<br />
					taɱ kammaɱ dukkha-vipākaɱ,||<br />
					taɱ kammaɱ kamma-samudayāya saɱvaṭṭati.|| ||</p>

					<p class="f4">Na taɱ kammaɱ kamma-nirodhāya saɱvaṭṭati.|| ||</p>

					<p class="f4">Yaɱ bhikkhave dosa-pakataɱ kammaɱ||<br />
					dosa-jaɱ||<br />
					dosa-nidānaɱ||<br />
					dosa-samudayaɱ.|| ||</p>

					<p class="f4">Taɱ kammaɱ akusalaɱ,||<br />
					taɱ kammaɱ sāvajjaɱ,||<br />
					taɱ kammaɱ dukkha-vipākaɱ,||<br />
					taɱ kammaɱ kamma-samudayāya saɱvaṭṭati.|| ||</p>

					<p class="f4">Na taɱ kammā kamma-nirodhāya saɱvaṭṭati.|| ||</p>

					<p class="f4">Yaɱ bhikkhave moha-pakataɱ kammaɱ||<br />
					moha-jaɱ||<br />
					moha-nidānaɱ||<br />
					moha-samudayaɱ.|| ||</p>

					<p class="f4">Taɱ kammā akusalaɱ,||<br />
					taɱ kammaɱ sāvajjaɱ,||<br />
					taɱ kammaɱ dukkha-vipākaɱ,||<br />
					taɱ kammaɱ kamma-samudayāya saɱvaṭṭati.|| ||</p>

					<p class="f4">Na taɱ kammā kamma-nirodhāya saɱvaṭṭati.|| ||</p>

					<p class="f4">Imāni ko bhikkhave tīni nidānāni kammānaɱ samudayāya" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>