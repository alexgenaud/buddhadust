<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 72. A householding follower of the Ajivaka's asks Ānanda about whose doctrine is taught best, who are those who are conducting themselves the best, who are those who are of benefit to the world. Ānanda avoids the trap and speaks only of what doctrine is the best, whether or not those who follow it are well conducted, and whether or not those who follow it are of benefit to the world. Further, the way he speaks of these issues is not by telling the housefather what is what, but by asking the housefather questions getting him to convince himself. The housefather is impressed and becomes a follower of the Buddha." />
<title>AN 3.72: Ājīvaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p72">Sutta 72</a></h4>

					<h1>Ājīvaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg217"><span class="f2 g"><b>[217]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.072.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.072.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā ānavdo Kosambīyaɱ viharati Ghositārāme|| ||</p>

					<p class="f4">Atha kho aññataro ājīvaka-sāvako gahapati yen'āyasmā Ānanda ten'upasankami|| ||</p>

					<p class="f4">Upasaŋkamitvā āyasmantaɱ Ānandaɱ abhivādetvā eka-m-antaɱ nisīdi|| ||</p>

					<p class="f4">Eka-m-antaɱ nisinno kho so ājīvaka-sāvako gahapati āyasmantaɱ Ānandaɱ etad avoca:|| ||</p>

					<p class="f4">"Kesaɱ ne bhante Ānanda dhammo svākkhāto,||<br />
					ke loke su-paṭipannā,||<br />
					ke loke sugatā" ti?|| ||</p>

					<p class="f4">"Tena hi gahapati taɱ yeva ettha paṭipucchissāmi,||<br />
					yathā te khameyya,||<br />
					tathā naɱ vyākareyyāsi.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi gahapati?|| ||</p>

					<p class="f4">Ye rāgassa pahāṇāya dhammaɱ desenti||<br />
					dosassa pahāṇāya dhammaɱ desenti,||<br />
					mohassa pahāṇāya dhammaɱ desenti;||<br />
					tesaɱ dhammo svākkhāto no vā,||<br />
					kathaɱ vā te ettha hotī" ti?|| ||</p>

					<p class="f4"> <a id="pg218"><span class="f2 g"><b>[218]</b></span></a> "Ye bhante rāgassa pahāṇāya dhammaɱ desenti||<br />
					dosassa pahāṇāya dhammaɱ desenti||<br />
					mohassapahāṇāya dhammaɱ desenti||<br />
					tesaɱ dhammo jvākkhāto,||<br />
					evaɱ me ettha hotī" ti.|| ||</p>

					<p class="ctr c">&#9632;</p>

					<p class="f4">"Taɱ kiɱ maññasi gahapati?|| ||</p>

					<p class="f4">Ye rāgassa pahāṇāya paṭipannā,||<br />
					dosassa pahānāya paṭipannā,||<br />
					mohassa pahāṇāya paṭipannā,||<br />
					te loke su-paṭipannā,||<br />
					no vā kathaɱ vā te ettha hotī" ti?|| ||</p>

					<p class="f4">"Ye bhante rāgassa pahāṇāya paṭipannā,||<br />
					dosassa pahāṇāya paṭipannā,||<br />
					mohassa pahāṇāya paṭipannā,||<br />
					te loke su-paṭipannā,||<br />
					evaɱ me ettha hotī" ti.|| ||</p>

					<p class="ctr c">&#9632;</p>

					<p class="f4">"Taɱ kiɱ maññasi gahapati?|| ||</p>

					<p class="f4">Yesaɱ rāgo pahīno ucchinna-mūlo tālā-vatthu-kato anabhāva-kato āyatiɱ anuppāda-dhammo,||<br />
					yesaɱ doso pahīṇo ucchinnamulo tālā-vatthu-kato anabhāva-kato āyatiɱ anuppāda-dhammo||<br />
					yesaɱ moho pahīṇo ucchinnamulo tālā-vatthu-kato anabhāva-kato āyatiɱ anuppāda-dhammo,||<br />
					te loke sugatā,||<br />
					no vā kathaɱ vā te ettha hotī" ti?|| ||</p>

					<p class="f4">"Yesaɱ bhante rāgo pahīṇo ucchinna-mūlo tālā-vatthu-kato anabhāva-kato āyatiɱ anuppāda-dhammo,||<br />
					yesaɱ doso pahīṇo ucchinna-mūlo talālāvatthu-kato anabhāva-kato āyatiɱ anuppāda-dhammo,||<br />
					moho pahīno ucchinna-mūlo tālā-vatthu-kato anabhāva-kato āyatiɱ anuppāda-dhammo,||<br />
					te loke sugatā evaɱ me ettha hotī" ti.|| ||</p>

					<p class="ctr c">&#9632;</p>

					<p class="f4">Iti kho gahapati tayā c'etaɱ vyākataɱ:|| ||</p>

					<p class="f4">'Ye bhante rāgassa pahāṇāya dhammaɱ desenti,||<br />
					dosassa pahāṇāya dhammaɱ desenti mohassa pahāṇāya dhammaɱ desenti tesaɱ dhammo jvākkhātoti,||<br />
					tayā c'etaɱ vyākataɱ.|| ||</p>

					<p class="f4">Ye bhante rāgassa pahāṇāya paṭipannā,||<br />
					dosassa pahāṇāya paṭipannā,||<br />
					mohassa pahāṇāya paṭipannā,||<br />
					te loke su-paṭipannāti,||<br />
					tayā c'etaɱ vyākataɱ.|| ||</p>

					<p class="f4">Yesaɱ bhante rāgo pahīṇo ucchinna-mūlo tālā-vatthu-kato anabhāva-kato āyatiɱ anuppāda-dhammo,||<br />
					yesaɱ doso pahīṇo ucchinanamūlo tālā-vatthu-kato anabhāva-kato āyatiɱ anuppāda-dhammo,||<br />
					moho pahīṇo ucchinna-mūlo tālā-vatthu-kato anabhāva-kato āyatiɱ anuppāda-dhammo,||<br />
					te loke sugatā" ti.|| ||</p>

					<p class="f4">"Acchariyaɱ bhante,||<br />
					abbhutaɱ bhante,||<br />
					na c'eva nāma sadhammukkaɱsanā bhavissati,||<br />
					na ca paradhammāpasādanā,||<br />
					āyatan'eva Dhamma-desanā|| ||</p>

					<p class="f4">Attho ca vutto|| ||</p>

					<p class="f4">Attā ca anupanīto.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tumbhe bhante Ānanda rāgassa pahāṇāya dhammaɱ desetha,||<br />
					dosassa pahāṇāya dhammaɱ desetha,||<br />
					mohassa pahāṇāya <a id="pg219"><span class="f2 g"><b>[219]</b></span></a> dhammaɱ desetha.|| ||</p>

					<p class="f4">Tumbhākaɱ bhante Ānanda dhammo svākkhāto.|| ||</p>

					<p class="f4">Tumbhe bhante Ānanda rāgassa pahāṇāya paṭipannā dosassa pahāṇāya paṭipannā mohassa pahāṇāya paṭipannā.|| ||</p>

					<p class="f4">Tumbhe loke su-paṭipannā.|| ||</p>

					<p class="f4">Tumbhākaɱ bhante Ānanda rāgo pahīṇo ucchinnamulo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Tumbhākaɱ dose pahīṇo ucchinnamalo talālavatthu-kato anabhāva-kato āyatiɱ anuppāda-dhammo.|| ||</p>

					<p class="f4">Tumbhākaɱ moho pahīṇo ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Tumbhe loke sugatā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Abhikkantaɱ bhante,||<br />
					abhikkantaɱ bhante|| ||</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					avdhakāre vā tela-pajjotaɱ dhāreyya||<br />
					'cakkhu-manto rūpāni dakkhintī' ti.|| ||</p>

					<p class="f4">Evam evaɱ ayyena Ānandena aneka-pariyāyena dhammo pakāsito.|| ||</p>

					<p class="f4">Es'āhaɱ bhante Ānanda taɱ Bhagavantaɱ saraṇaɱ gacchāmi,||<br />
					dhammaɱ ca bhikkhu-Saŋghaɱ ca.|| ||</p>

					<p class="f4">Upāsakaɱ maɱ ayyo Ānanda dhāretu ajja-t-agge pāṇupetaɱ saraṇaɱ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>