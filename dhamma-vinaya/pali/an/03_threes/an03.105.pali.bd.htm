<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 105. A vivid image of the effects of deviant thought. The Buddha likens unguarded thinking to the effects of an unguarded roof peak on the well-being of the rest of the house." />
<title>AN 3.105: Kuta (Vyāpanna) Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					XI. Sambodhi Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p105">Sutta 105</a></h4>

					<h1>Kuta (Vyāpanna) Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg261"><span class="f2 g"><b>[261]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.105.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.105.than.ati.htm#p1">than</a>][<a href="../../../../dhamma-vinaya/bd/an/03_threes/an03.105.olds.bd.htm#p1">olds</a>]</span> Atha kho Anāthapiṇḍako gahapati yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ ko Anāthapiṇḍikaṃ gahapatiṃ Bhagavā etad avoca:|| ||</p>

					<p class="f4">"Citte gahapati arakkhite||<br />
					kāya-kammam pi ahakkhitaṃ hoti.|| ||</p>

					<p class="f4">Vacī-kammam pi arakkhitaṃ hoti.|| ||</p>

					<p class="f4">Mano-kammam pi arakkhitaṃ hoti.|| ||</p>

					<p class="f4">Tassa arakkhita-kāya-kammantassa arakkhita-vacī-kammantassa arakkhita-mano-kammantassa||<br />
					kāya-kammam pi ava-s-sutaṃ hoti.|| ||</p>

					<p class="f4">Vacī-kammam pi ava-s-sutaṃ hoti.|| ||</p>

					<p class="f4">Mano-kammam pi ava-s-sutaṃ hoti.|| ||</p>

					<p class="f4">Tassa ava-s-suta-kāya-kammantassa ava-s-suta-vacī-kammantassa ava-s-suta-mano-kammantassa||<br />
					kāya-kammam pi pūtiyaṃ hoti.|| ||</p>

					<p class="f4">Vacī-kammam pi pūtiyaṃ hoti.|| ||</p>

					<p class="f4">Mano-kammam pi pūtiyaṃ hoti.|| ||</p>

					<p class="f4">Tassa pūti-kāya-kammantassa pūti-vacī-kammantassa pūti-mano-kammantassa||<br />
					na bhaddakaṃ maraṇaṃ hoti.|| ||</p>

					<p class="f4">Na bhaddikā kāla-kiriyā.|| ||</p>

					<p class="ctr c">&#9632;</p>

					<p class="f4">Seyyathā pi gahapati kūṭāgāre ducchanne kūṭam pi arakkhitaṃ hoti.|| ||</p>

					<p class="f4">Gopānasiyo pi arakkhitā honti.|| ||</p>

					<p class="f4">Bhitti pi arakkhitā hoti.|| ||</p>

					<p class="f4">Kūtam pi ava-s-sutaṃ hoti.|| ||</p>

					<p class="f4">Gopānasiyo pi avassutā honti.|| ||</p>

					<p class="f4">Bhitti pi avassutā hoti.|| ||</p>

					<p class="f4">Kuṭam pi pūtikaṃ hoti.|| ||</p>

					<p class="f4">Gopānasiye pi pūtikā honti.|| ||</p>

					<p class="f4">Bhitti pi pūtikā hoti.|| ||</p>

					<p class="ctr c">&#9632;</p>

					<p class="f4">Evam eva kho gahapati <a id="pg262"><span class="f2 g"><b>[262]</b></span></a> citte arakkhite kāya-kammam pi arakkhitaṃ hoti.|| ||</p>

					<p class="f4">Vacī-kammam pi arakkhitaṃ hoti.|| ||</p>

					<p class="f4">Mano-kammam pi arakkhitaṃ hoti.|| ||</p>

					<p class="f4">Tassa arakkhita-kāya-kammantassa arakkhita-vacī-kammantassa arakkhita-mano-kammantassa||<br />
					kāya-kammam pi ava-s-sutaṃ hoti.|| ||</p>

					<p class="f4">Vacī-kammam pi ava-s-suta hoti.|| ||</p>

					<p class="f4">Mano-kammam pi ava-s-sutaṃ hoti.|| ||</p>

					<p class="f4">Tassa ava-s-suta-kāya-kammantassa ava-s-suta-vacī-kammantassa ava-s-suta-mano-kammantassa||<br />
					kāya-kammam pi pūtiyaṃ hoti.|| ||</p>

					<p class="f4">Vacī-kammam pi pūtiyaṃ hoti.|| ||</p>

					<p class="f4">Mano-kammam pi pūtiyaṃ hoti.|| ||</p>

					<p class="f4">Tassa pūti-kāya-kammantassa pūti-vacī-kammantassa pūti-mano-kammantassa||<br />
					na bhaddakaṃ maraṇaṃ hoti.|| ||</p>

					<p class="f4">Na bhaddikā kāla-kiriyā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Citte gahapati rakkhite kāya-kammam pi rakkhitaṃ hoti.|| ||</p>

					<p class="f4">Vacī-kammam pi rakkhitaṃ hoti.|| ||</p>

					<p class="f4">Mano-kammam pi rakkhitaṃ hoti.|| ||</p>

					<p class="f4">Tassa rakkhita-kāya-kammantassa rakkhita-vacī-kammantassa rakkhita-mano-kammantassa||<br />
					kāya-kammam pi anavassutaṃ hoti.|| ||</p>

					<p class="f4">Vacī-kammam pi anavassutaṃ hoti.|| ||</p>

					<p class="f4">Mano-kammam pi anavassutaṃ hoti.|| ||</p>

					<p class="f4">Tassa anavassuta-kāya-kammantassa anavassuta-vacī-kammantassa anavassuta-mano-kammantassa||<br />
					kāya-kammam pi apūtiyaṃ hoti.|| ||</p>

					<p class="f4">Vacī-kammam pi apūtiyaṃ hoti.|| ||</p>

					<p class="f4">Mano-kammam pi apūtiyaṃ hoti.|| ||</p>

					<p class="f4">Tassa apūti-kāya-kammantassa apūti-vacī- kammantassa apūtī-mano-kammantassa||<br />
					bhaddakaṃ maraṇaṃ hoti.|| ||</p>

					<p class="f4">Bhaddikā kāla-kiriyā.|| ||</p>

					<p class="ctr c">&#9632;</p>

					<p class="f4">Seyyathā pi gahapati kūṭāgāre succhanne kūṭam pi rakkhitaṃ hoti.|| ||</p>

					<p class="f4">Gopānasiyo pi rakkhitā honti.|| ||</p>

					<p class="f4">Bhitti pi rakkhitā hoti.|| ||</p>

					<p class="f4">Kuṭam pi anavassutaṃ hoti.|| ||</p>

					<p class="f4">Gopānasiyo pi anavassutā honti bhitti pi anavassutā hoti.|| ||</p>

					<p class="f4">Kuṭaṭ pi apūtikaṃ hoti.|| ||</p>

					<p class="f4">Gopānasiyo pi apūtikā honti.|| ||</p>

					<p class="f4">Bhitti pi apūtikā hoti.|| ||</p>

					<p class="ctr c">&#9632;</p>

					<p class="f4">Evam eva kho gahapati citte rakkhite||<br />
					kāya-kammam pi rakkhitaṃ hoti.|| ||</p>

					<p class="f4">Vacī-kammam pi rakkhitaṃ hoti.|| ||</p>

					<p class="f4">Mano-kammav pi rakkhitaṃ hoti.|| ||</p>

					<p class="f4">Tassa rakkhita-kāya-kammantassa rakkhita-vacī-kammantassa rakkhita-mano-kammantassa||<br />
					kāya-kammam pi anavassutaṃ hoti.|| ||</p>

					<p class="f4">Vacī-kammam pi anavassutaṃ hoti.|| ||</p>

					<p class="f4">Mano-kammam pi anavassutaṃ hoti.|| ||</p>

					<p class="f4">Tassa anavassuta-kāya-kammantassa anavassuta-vacī-kammantassa anavassuta-mano-kammantassa||<br />
					kāya-kammam pi apūtiyaṃ hoti.|| ||</p>

					<p class="f4">Vacī-kammam pi apūtiyaṃ hoti.|| ||</p>

					<p class="f4">Mano-kammam pi apūtiyaṃ hoti.|| ||</p>

					<p class="f4">Tassa apūti-kāya-kammantassa apūti-vacī-kammantassa apūti-mano-kammantassa||<br />
					bhaddakaṃ maraṇaṃ hoti.|| ||</p>

					<p class="f4">Bhaddikā kāla-kiriyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>