<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 87. The Buddha shows how serious commitment to the training in ethical practices interacts with various levels of accomplishment in training the heart and training in wisdom to result in Streamwinning, Once-returning, Non-returning or Arahantship giving several varieties of Stream-winner, Once-Returner and Non-returner." />
<title>AN 3.87: Tatiya Sikkha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					IX. Samaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p87">Sutta 87</a></h4>

					<h1>Tatiya Sikkha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg234"><span class="f2 g"><b>[234]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.087.wood.pts.htm#p1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Sādhikam idaṃ bhikkhave diyaḍḍha-sikkhāpadasataṃ anvaddhamāsaṃ uddesaṃ āgacchati,||<br />
					yattha attha-kāmā kula-puttā sikkhanti.|| ||</p>

					<p class="f4">Tisso imā bhikkhave sikkhā,||<br />
					yatth'etaṃ sabbaṃ samodhānaṃ gacchati.|| ||</p>

					<p class="f4">Katamā tisso?|| ||</p>

					<p class="f4">Adhisīla-sikkhā,||<br />
					adhicitta-sikkhā,||<br />
					adhipaññā-sikkhā.|| ||</p>

					<p class="f4">Imā ko bhikkhave tisso sikkhā,||<br />
					yatth'etaṃ sabbaṃ samodhānaṃ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Idha pana bhikkhave bhikkhu sīlesu paripūra-kārī hoti,||<br />
					samādhismiṃ paripūra kārī||<br />
					paññāya paripūra kārī.|| ||</p>

					<p class="f4">So yāni tāni khuddānukhuddakāni sikkhā-padāni,||<br />
					tāni āpajjati pi||<br />
					vuṭṭhāti pi.|| ||</p>

					<p class="f4">Taṃ kissa hetu?|| ||</p>

					<p class="f4">Na hi m'ettha bhikkhave abhabbatā vuttā.|| ||</p>

					<p class="ctr c">&#9632;</p>

					<p class="f4">Yāni kho tāni sikkhā-padāni ādibrahma-cariyikāni buhmacariyasāruppāni,||<br />
					tattha dhuvasīlo ca hoti||<br />
					ṭhitasīli ca||<br />
					samādāya sikkhati sikkhā-padesu.|| ||</p>

					<p class="f4">So āsavānaṃ khayā anāsavaṃ||<br />
					cetāvimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharati.|| ||</p>

					<p class="ctr c">&#9632;</p>

					<p class="f4">3. Taṃ vā pana anabhisambhavaṃ appaṭivijjhaṃ pañcannaṃ oram-bhāgiyānaṃ saṃyojanānaṃ parikkhayā antarā-parinibbāyī hoti.|| ||</p>

					<p class="ctr c">&#9632;</p>

					<p class="f4">Taṃ vā pana anabhisambhavaṃ appaṭivijjhaṃ pañcannaṃ oram-bhāgiyānaṃ saṃyojanānaṃ parikkhayā upahacca-parinibbāyī hoti.|| ||</p>

					<p class="ctr c">&#9632;</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā asa-saṇkhāra-parinibbāyī hoti.|| ||</p>

					<p class="ctr c">&#9632;</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā sa-saṇkhāra-parinibbāyī hoti.|| ||</p>

					<p class="ctr c">&#9632;</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā uddhaṃ-soto hoti.|| ||</p>

					<p class="ctr c">&#9632;</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā Akaniṭṭha-gāmi hoti.|| ||</p>

					<p class="ctr c">&#9632;</p>

					<p class="f4">Taṃ vā pana anabhisambhavaṃ appaṭivijjhaṃ tiṇaṃṇaṃ saṃyojanānaṃ parikkhayā rāga-dosa-mohānaṃ tanuttā Sakad'āgāmī hoti,||<br />
					sakideva imaṃ <a id="pg235"><span class="f2 g"><b>[235]</b></span></a> lokaṃ āgannvā dukkhassantaṃ karoti.|| ||</p>

					<p class="ctr c">&#9632;</p>

					<p class="f4">Taṃ vā pana anabhisambhavaṃ appaṭivijjhaṃ tiṇaṃṇaṃ saṃyojanānaṃ parikkhayā eka-bīji hoti,||<br />
					ekaṃ yeva mānusakaṃ bhavaṃ nibbattetvā dukkhassantaṃ karoti.|| ||</p>

					<p class="ctr c">&#9632;</p>

					<p class="f4">Taṃ vā pana anabhisambhavaṃ appaṭivijjhaṃ tiṇaṃṇaṃ saṃyojanānaṃ parikkhayā kolaṇkolo hoti,||<br />
					dve vā tīṇi vā kulāni sandhāvitvā dukkhassantaṃ karoti.|| ||</p>

					<p class="ctr c">&#9632;</p>

					<p class="f4">Taṃ vā pana anabhisambhavaṃ appaṭivijjhaṃ tiṇaṃṇaṃ saṃyojanānaṃ parikkhayā satta-k-khatt'uparamo hoti.|| ||</p>

					<p class="f4">Satta-k-khatt'uparamaṃ deve ca manusse ca sandhāvitvā saṃsaritvā dukkhassanta karoti.|| ||</p>

					<p class="ctr c">&#9632;</p>

					<p class="f4">Iti kho bhikkhave paripūraṃ||<br />
					paripūra-kārī||<br />
					ārādheti padesaṃ||<br />
					padesakārī.|| ||</p>

					<p class="f4">Avañjhāni tvevāhaṃ bhikkhave sikkāpadāni vadimi" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1">ed1</a>]</sup> See the <a href="../../../../dhamma-vinaya/bd/an/03_threes/an03.085-86-87.olds.bd.htm">Outline comparing Suttas 85-86-87</a>.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>