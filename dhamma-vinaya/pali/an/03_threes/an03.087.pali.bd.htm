<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 87. The Buddha shows how serious commitment to the training in ethical practices interacts with various levels of accomplishment in training the heart and training in wisdom to result in Streamwinning, Once-returning, Non-returning or Arahantship giving several varieties of Stream-winner, Once-Returner and Non-returner." />
<title>AN 3.87: Tatiya Sikkha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					IX. Samaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p87">Sutta 87</a></h4>

					<h1>Tatiya Sikkha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg234"><span class="f2 g"><b>[234]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.087.wood.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Sādhikam idaɱ bhikkhave diyaḍḍha-sikkhāpadasataɱ anvaddhamāsaɱ uddesaɱ āga-c-chati,||<br />
					yattha attha-kāmā kula-puttā sikkhanti.|| ||</p>

					<p class="f4">Tisso imā bhikkhave sikkhā,||<br />
					yatth'etaɱ sabbaɱ samodhānaɱ gacchati.|| ||</p>

					<p class="f4">Katamā tisso?|| ||</p>

					<p class="f4">Adhisīla-sikkhā,||<br />
					adhicitta-sikkhā,||<br />
					adhipaññā-sikkhā.|| ||</p>

					<p class="f4">Imā ko bhikkhave tisso sikkhā,||<br />
					yatth'etaɱ sabbaɱ samodhānaɱ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Idha pana bhikkhave bhikkhu sīlesu paripūra-kārī hoti,||<br />
					samādhismiɱ paripūra kārī||<br />
					paññāya paripūra kārī.|| ||</p>

					<p class="f4">So yāni tāni khuddānukhuddakāni sikkhā-padāni,||<br />
					tāni āpajjati pi||<br />
					vuṭṭhāti pi.|| ||</p>

					<p class="f4">Taɱ kissa hetu?|| ||</p>

					<p class="f4">Na hi m'ettha bhikkhave abhabbatā vuttā.|| ||</p>

					<p class="ctr c">&#9632;</p>

					<p class="f4">Yāni kho tāni sikkhā-padāni ādibrahma-cariyikāni buhmacariyasāruppāni,||<br />
					tattha dhuvasīlo ca hoti||<br />
					ṭhitasīli ca||<br />
					samādāya sikkhati sikkhā-padesu.|| ||</p>

					<p class="f4">So āsavānaɱ khayā anāsavaɱ||<br />
					cetāvimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharati.|| ||</p>

					<p class="ctr c">&#9632;</p>

					<p class="f4">3. Taɱ vā pana anabhisambhavaɱ appaṭivijjhaɱ pañcannaɱ ora-m-bhāgiyānaɱ saŋyojanānaɱ pari-k-khayā antarā-parinibbāyī hoti.|| ||</p>

					<p class="ctr c">&#9632;</p>

					<p class="f4">Taɱ vā pana anabhisambhavaɱ appaṭivijjhaɱ pañcannaɱ ora-m-bhāgiyānaɱ saŋyojanānaɱ pari-k-khayā upahacca-parinibbāyī hoti.|| ||</p>

					<p class="ctr c">&#9632;</p>

					<p class="f4">So pañcannaɱ ora-m-bhāgiyānaɱ saŋyojanānaɱ pari-k-khayā asa-sankhāra-parinibbāyī hoti.|| ||</p>

					<p class="ctr c">&#9632;</p>

					<p class="f4">So pañcannaɱ ora-m-bhāgiyānaɱ saŋyojanānaɱ pari-k-khayā sa-sankhāra-parinibbāyī hoti.|| ||</p>

					<p class="ctr c">&#9632;</p>

					<p class="f4">So pañcannaɱ ora-m-bhāgiyānaɱ saŋyojanānaɱ pari-k-khayā uddhaɱ-soto hoti.|| ||</p>

					<p class="ctr c">&#9632;</p>

					<p class="f4">So pañcannaɱ ora-m-bhāgiyānaɱ saŋyojanānaɱ pari-k-khayā Akaniṭṭha-gāmi hoti.|| ||</p>

					<p class="ctr c">&#9632;</p>

					<p class="f4">Taɱ vā pana anabhisambhavaɱ appaṭivijjhaɱ tiṇaɱṇaɱ saŋyojanānaɱ pari-k-khayā rāga-dosa-mohānaɱ tanuttā Sakad'āgāmī hoti,||<br />
					sakideva imaɱ <a id="pg235"><span class="f2 g"><b>[235]</b></span></a> lokaɱ āgannvā dukkhassantaɱ karoti.|| ||</p>

					<p class="ctr c">&#9632;</p>

					<p class="f4">Taɱ vā pana anabhisambhavaɱ appaṭivijjhaɱ tiṇaɱṇaɱ saŋyojanānaɱ pari-k-khayā eka-bīji hoti,||<br />
					ekaɱ yeva mānusakaɱ bhavaɱ nibbattetvā dukkhassantaɱ karoti.|| ||</p>

					<p class="ctr c">&#9632;</p>

					<p class="f4">Taɱ vā pana anabhisambhavaɱ appaṭivijjhaɱ tiṇaɱṇaɱ saŋyojanānaɱ pari-k-khayā kolaŋkolo hoti,||<br />
					dve vā tīṇi vā kulāni sandhāvitvā dukkhassantaɱ karoti.|| ||</p>

					<p class="ctr c">&#9632;</p>

					<p class="f4">Taɱ vā pana anabhisambhavaɱ appaṭivijjhaɱ tiṇaɱṇaɱ saŋyojanānaɱ pari-k-khayā satta-k-khatt'uparamo hoti.|| ||</p>

					<p class="f4">Satta-k-khatt'uparamaɱ deve ca manusse ca sandhāvitvā saɱsaritvā dukkhassanta karoti.|| ||</p>

					<p class="ctr c">&#9632;</p>

					<p class="f4">Iti kho bhikkhave paripūraɱ||<br />
					paripūra-kārī||<br />
					ārādheti padesaɱ||<br />
					padesakārī.|| ||</p>

					<p class="f4">Avañjhāni tvevāhaɱ bhikkhave sikkāpadāni vadimi" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1">ed1</a>]</sup> See the <a href="../../../../dhamma-vinaya/bd/an/03_threes/an03.085-86-87.olds.bd.htm">Outline comparing Suttas 85-86-87</a>.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>