<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 16. The Buddha describes three pracices which conduce to certainty of attaining the wise course." />
<title>AN 3.016: Apannaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					II. Rathakāra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p16">Sutta 16</a></h4>

					<h1>Apaṇṇaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg113"><span class="f2 g"><b>[113]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.016.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.016.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.016.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ Bhagavā Sāvatthiyaṃ viharati Jetavane Anāthapiṇḍakassa ārāme.|| ||</p>

					<p class="f4">"Tīhi bhikkhave dhammehi samannāgato bhikkhu apaṇṇakataṃ paṭipadaṃ paṭipanno hoti.|| ||</p>

					<p class="f4">Yoni c'assa āraddhā hoti,||<br />
					āsavānaṃ khayāya.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave bhikkhu indriyesu gutta-dvāro hoti,||<br />
					bhojane matt'aññū hoti,||<br />
					jāgariyaṃ anuyutto hoti.|| ||</p>

					<p class="f4">Kathañ ca bhikkhave bhikkhu indriyesu gutta-dvāro hoti?|| ||</p>

					<p class="f4">Idha bhikkhave bhikkhu cakkhunā rūpaṃ disvā na nimitta-g-gāhī hoti,||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="f4">Sotena saddaṃ sutvā na nimitta-g-gāhī hoti,||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sot'indriye saṃvaraṃ āpajjati.|| ||</p>

					<p class="f4">Ghāṇena gandhaṃ ghāyitvā na nimitta-g-gāhī hoti,||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ ghāṇindriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghāṇindriyaṃ,||<br />
					ghāṇindriye saṃvaraṃ āpajjati.|| ||</p>

					<p class="f4">Jivhāya rasaṃ sāyitvā na nimitta-g-gāhī hoti,||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ jivh'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivh'indriyaṃ,||<br />
					jivh'indriye saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti,||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.|| ||</p>

					<p class="f4">Manasā dhammaṃ viññāya na nimitta-g-gāhī hoti,||<br />
					n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">Evaṃ kho bhikkhave bhikkhu indriyesu gutta-dvāro hoti.|| ||</p>

					<p class="ctr c">&#9632;</p>

					<p class="f4"><a id="pg114"><span class="f2 g"><b>[114]</b></span></a> Kathañ ca bhikkhave bhikkhu bhojane matt'aññū hoti?|| ||</p>

					<p class="f4">Idha bhikkhave bhikkhu paṭisaṇkhā yoniso āhāraṃ āhāreti.|| ||</p>

					<p class="f4">N'eva davāya na madāya na maṇḍanāya na vbhūsanāya.|| ||</p>

					<p class="f4">Yāvad eva imassa kāyassa ṭhitiyā yāpanāya vihiṃs'ūparatiyā brahma-cariyānuggahāya,||<br />
					iti purāṇañ ca vedanaṃ paṭihaṇkhāmi,||<br />
					navañ ca vedanaṃ na uppādessāmi,||<br />
					yātrā ca me bhavissati,||<br />
					anavajjatā ca phāsu-vihāro cā ti.|| ||</p>

					<p class="f4">Evaṃ kho bhikkhave bhikkhu bhojane matt'aññū hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhū jagariyaṃ anuyutto hoti?|| ||</p>

					<p class="f4">Idha bhikkhave bhikkhu divasaṃ caṇkamena nisajjāya āvaraṇīyehi dhammehi cittaṃ parisodheti,||<br />
					rattiyā paṭhamaṃ yāmaṃ caṇkamena nisajjāya āvaraṇīyehi dhammehi cittaṃ parisodheti,||<br />
					rattiyā majjhimaṃ yāmaṃ dakkhiṇena passena sīhaseyyaṃ kappeti,||<br />
					pāde pādaṃ accādhāya sato sampajāno uṭṭhāna-saññaṃ mana-sikaritvā.|| ||</p>

					<p class="f4">Rattiyā pacchimaṃ yāmaṃ paccu-ṭṭhāya caṇkamena nisajjāya āvaraṇīyehi dhammehi cittaṃ parisodheti.|| ||</p>

					<p class="f4">Evaṃ kho bhikkhave bhikkhu jāgariyaṃ anuyutto hoti.|| ||</p>

					<p class="f4">Imehi kho bhikkhave tīhi dhammehi samannāgato bhikkhu apaṇṇakataṃ paṭipadaṃ paṭipanno hoti.|| ||</p>

					<p class="f4">Yoni c'assa āraddhā hoti āsavānaṃ khayāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>