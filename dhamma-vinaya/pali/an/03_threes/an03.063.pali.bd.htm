<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 63. The Buddha describes how his seat on a pile of leaves at the root of a tree is celestial, sublime and Aristocratic." />
<title>AN 3.63: Venāgapura Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VII. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p63">Sutta 63</a></h4>

					<h1>Venāgapura Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg180"><span class="f2 g"><b>[180]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.063.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.063.bodh.wp.htm#p1">bodh</a>][<a href="../../../../dhamma-vinaya/ati/an/03_threes/an03.063.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Kosalesu cārikaṃ caramāno mahatā bhikkhu-saṇkhena saddhiṃ yena Venāgapuraṃ nāma Kosalānaṃ brāhmaṇa-gāmo tad avasari.|| ||</p>

					<p class="f4">Assosuṃ kho Venāgapurikā brāhmaṇa-gahapatikā:|| ||</p>

					<p class="f4">Samaṇo khalu bho Gotamo Sakya-putto Sakya-kulā pabba-jito Venāgapuraṃ anuppatto.|| ||</p>

					<p class="f4">Taṃ ko pana Bhavantaṃ Gotamaṃ evaṃ kalyāṇo kitti-saddo abbhūggato:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					Satthā deva-manussānaṃ||<br />
					Buddho||<br />
					Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyesāna kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4">2. Atha kho Venāgapurikā brāhmaṇa-gahapatikā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā appekacce Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Appekacce Bhagavatā saddhiṃ sammodiṃsu.|| ||</p>

					<p class="f4">Sammodanīyaṃ <a id="pg181"><span class="f2 g"><b>[181]</b></span></a> kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Appekacce yena Bhagavā ten'añjaliṃ paṇāmetvā eka-m-antaṃ nisīdiṃsu.|| ||</p>

					<p class="f4">Appekacce nāmagottaṃ sāvetvā eka-m-antaṃ nisīdiṃsu.|| ||</p>

					<p class="f4">Appekacce tuṇhī-bhūtā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho Venāgapuriko Vacchagotto brāhmaṇo Bhagavantaṃ etad avoca:|| ||</p>

					<p class="f4">3. "Acchariyaṃ bho Gotama,||<br />
					abbhutaṃ bho Gotama,||<br />
					yāvañ c'idaṃ bhoto Gotamassa vi-p-pasannāni indriyāni,||<br />
					parisuddho chavivaṇṇo pariyodāto.|| ||</p>

					<p class="f4">Seyyathā pi bho Gotama sāradaṃ badarapaṇḍuṃ parisuddhi hoti pariyodātaṃ.|| ||</p>

					<p class="f4">Evam eva bhoto Gotamassa vi-p-pasannāni indriyāni,||<br />
					parisuddho chavivaṇṇo pariyodāto.|| ||</p>

					<p class="f4">Seyyathā pi bho Gotama tālapakkaṃ sampati bandhanā muttaṃ parisuddhaṃ hoti pariyodātaṃ.|| ||</p>

					<p class="f4">Evam eva bhoto Gotamassa vi-p-pasannāni indriyāni,||<br />
					parisuddho chavivaṇṇo pariyodāto.|| ||</p>

					<p class="f4">"Seyyathā pi bho Gotama nekkhaṃ jambonadaṃ dakkhakammāraputtasuparikammakataṃ ukkāmukhesu kusalasampahaṭṭhaṃ paṇḍukambale nikkhittaṃ bhāsate ca tapate ca virocati ca.|| ||</p>

					<p class="f4">Evam eva bhoto Gotamassa vi-p-pasannāni indriyāni,||<br />
					parisuddho chavivaṇṇo pariyedāto.|| ||</p>

					<p class="f4">Yāni nūna tāni bho Gotama uccā-sayanamahā-sayanāni, seyyath'īdaṃ:|| ||</p>

					<p class="f4">Āsandi pallaṇko goṇako cittakā paṭikā paṭalikā tulikā vikatikā uddalomi ekantalomī kaṭṭhissaṃ koseyyaṃ kuttakaṃ hatth'attharaṃ ass'attharaṃ rath'attharaṃ ajinappaveṇi kādali-miga-pavara-pacc'attharaṇaṃ sa-uttara-c-chadaṃ ubhato-lohita-kūpadhānaṃ,||<br />
					eva-rūpānaṃ nūna bhavaṃ Gotamo uccā-sayana-mahā-sayanānaṃ nikāma-lābhī akiccha-lābhī akasira-lābhī" ti.|| ||</p>

					<p class="f4">4. "Yāni kho pana tāni brāhmaṇa uccā-sayana-mahā-sayanāni, seyyath'īdaṃ:|| ||</p>

					<p class="f4">Āsandi pallaṇko goṇako cittakā paṭikā paṭalikā tulikā vikatikā uddalomi ekantalomī kaṭṭhissaṃ koseyyaṃ kuttakaṃ hatth'attharaṃ ass'attharaṃ rath'attharaṃ ajinappaveṇi kādali-miga-pavara-pacc'attharaṇaṃ sa-uttara-c-chadaṃ ubhato-lohita-kūpadhānaṃ,||<br />
					dullabhāni tāni pabba-jitāniṃ,||<br />
					laddhā ca na kappanti.|| ||</p>

					<p class="f4">Tīṇi kho imāni brāhmaṇa uccā-sayana-mahā-sayanāni,||<br />
					yes'āhaṃ etarahi nikāma-lābhī akicchalibhī akasira-lābhī.|| ||</p>

					<p class="f4">Katamāni tīṇi?|| ||</p>

					<p class="f4"><a id="pg182"><span class="f2 g"><b>[182]</b></span></a> Dibbaṃ uccā-sayana-mahā-sayanaṃ brahmaṃ||<br />
					uccā-sayana-mahā-sayanaṃ||<br />
					ariyaṃ uccā-sayana-mahā-sayanaṃ.|| ||</p>

					<p class="f4">Imāni kho brāhmaṇa tīṇi uccā-sayana-mahā-sayanāni,||<br />
					yes'āhaṃ etarahi nikāma-lābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4">5. "Katamaṃ pana bho Gotama dibbaṃ uccā-sayana-mahā-sayanaṃ,||<br />
					yassa bhavaṃ Gotamo etarahi nikāma-lābhī akicchalibhī akasira-lābhī" ti?|| ||</p>

					<p class="f4">"Idāhaṃ brāhmaṇa yaṃ gāmaṃ vā nigamaṃ vā upanissāya viharāmi,||<br />
					so pubbaṇha-samayaṃ nivāsetvā patta-cīvaram ādāya tam eva gāmaṃ vā nigamaṃ vā piṇḍāya pavisāmi.|| ||</p>

					<p class="f4">So pacchā-bhattaṃ piṇḍa-pāta-paṭikkanto vanantaṃ yeva pavārayāmi.|| ||</p>

					<p class="f4">So yad eva tattha honti tiṇāni vā paṇṇāni vā tāni ekajjhaṃ saṃharitvā nisīdāmi,||<br />
					pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhama-j-jhānaṃ upasampajja viharāmi.|| ||</p>

					<p class="f4">Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiya-j-jhānaṃ upasampajja viharāmi.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhaṃ ca kāyena paṭisaṃvedeti,||<br />
					yaṃ taṃ ariyā ācikkhanti:|| ||</p>

					<p class="f4">'Upekkhako satimā sukha-vihāri' ti|| ||</p>

					<p class="f4">tatiyaṃ jhānaṃ upasampajja viharāmi.|| ||</p>

					<p class="f4">Sukhassa ca pahāṇā dukkhassa ca pahāṇā pubb'eva somanassa-domanassānaṃ atthaṇgamā adukkaṃ asukhaṃ upekkhā-sati-pārisuddhiṃ catutthaṃ jhānaṃ upasampajja viharāmi.|| ||</p>

					<p class="f4">So ce ahaṃ brāhmaṇa evaṃ bhuto caṇkamāmi,||<br />
					dibbo me eso tasmiṃ samaye caṇkamo hoti.|| ||</p>

					<p class="f4">So ce ahaṃ buhmaṇa, evaṃ bhūto tiṭṭhāmi,||<br />
					dibbaṃ me etaṃ tasmiṃ samaye asānaṃ hoti.|| ||</p>

					<p class="f4">So ce ahaṃ brāhmaṇa, evaṃ bhuto nisīdimi,||<br />
					dibbaṃ me etaṃ tasmiṃ samaye asānaṃ hoti.|| ||</p>

					<p class="f4">So ce ahaṃ brāhmaṇa, evaṃ bhuto seyyaṃ kappemi,||<br />
					dibbaṃ me etaṃ tasmiṃ samaye uccā-sayana-mahā-sayanaṃ hoti.|| ||</p>

					<p class="f4">Idaṃ kho taṃ brāhmaṇa <a id="pg183"><span class="f2 g"><b>[183]</b></span></a> dubbaṃ uccā-sayana-mahā-sayanaṃ,||<br />
					yassāhaṃ etaraha nikāmālābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4">"Acchariyaṃ bho Gotama,||<br />
					abbhutaṃ bho Gotama.|| ||</p>

					<p class="f4">Ko c'añño eva-rūpassa dibbassa uccā-sayana-mahā-sayanassa nikāma-lābhī bhavissati akiccha-lābhī akasira-lābhī aññata bhotā Gotamona?|| ||</p>

					<p class="ctr c">&#9632;</p>

					<p class="f4">6. Katamaṃ pana taṃ bho Gotama brahmaṃ uccā-sayana-mahā-sayanaṃ,||<br />
					yassa bhavaṃ Gotamo etarahi nikāma-lābhī akiccha-lābhī akasira-lābhī" ti?|| ||</p>

					<p class="f4">"Idāhaṃ brāhmaṇa yaṃ gāmaṃ vā nigamaṃ vā upanissāya viharāmi,||<br />
					so pubbaṇha-samayaṃ nivāsetvā patta-cīvaram ādāya tam eva gāmaṃ vā nigamaṃ vā piṇḍāya pavisāmi.|| ||</p>

					<p class="f4">So pacchā-bhattaṃ piṇḍa-pāta-paṭikkanto vanantaṃ yeva pavārayāmi.|| ||</p>

					<p class="f4">So yad eva tattha honti tiṇāni vā paṇṇāni vā tāni ekajjhaṃ saṃharitvā nisīdāmi,||<br />
					pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So mettā-saha-gatena cetasā ekaṃ disaṃ pharitvā viharāmi.|| ||</p>

					<p class="f4">Tathā dutiyaṃ||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā viharāmi.|| ||</p>

					<p class="f4">Tathā dutiyaṃ||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">Muditā-saha-gatena cetasā ekaṃ disaṃ pharitvā viharāmi.|| ||</p>

					<p class="f4">Tathā dutiyaṃ||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā viharāmi.|| ||</p>

					<p class="f4">Tathā dutiyaṃ||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">So ce ahaṃ brāhmaṇa evaṃ bhūto caṇkamāmi,||<br />
					brahmo me eso tasmiṃ samaye caṇkamo hoti.|| ||</p>

					<p class="f4">So ce ahaṃ brāhmaṇa evaṃ bhūto tiṭṭhāmi,||<br />
					brahmo me eso tasmiṃ samaye caṇkamo hoti.|| ||</p>

					<p class="f4">So ce ahaṃ brāhmaṇa evaṃ bhūto nisīdāmi,||<br />
					brahmo me eso tasmiṃ samaye caṇkamo hoti.|| ||</p>

					<p class="f4">So ce ahaṃ brāhmaṇa evaṃ bhūto seyyaṃ kappemi,||<br />
					brahmaṃ me etaṃ tasmiṃ samaye uccā-sayana-mahā-sayanaṃ hoti.|| ||</p>

					<p class="f4">Idaṃ kho taṃ brāhmaṇa brahmaṃ uccā-sayana-mahā-sayanaṃ,||<br />
					yassāhaṃ etarahi nikāma-lābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4"><a id="pg184"><span class="f2 g"><b>[184]</b></span></a> "Acchariyaṃ bho Gotama, abbhūtaṃ bho Gotama!|| ||</p>

					<p class="f4">Ko c'añño eva-rūpassa brahmassa uccā-sayana-mahā-sayanassa nikāma-lābhī bhavissati akacchalābhī akasira-lābhī aññatra bhotā Gotamona?|| ||</p>

					<p class="f4">7. Katamaṃ pana taṃ bho Gotama ariyaṃ uccā-sayana-mahā-sayanaṃ,||<br />
					yassa bhavaṃ Gotamo etarahi nikāma-lābhī akiccha-lābhī akasira-lābhī ti?"|| ||</p>

					<p class="ctr c">&#9632;</p>

					<p class="f4">"Idāhaṃ brāhmaṇa yaṃ gāmaṃ vā nigamaṃ vā upanissāya viharāmi,||<br />
					so pubbaṇha-samayaṃ nivāsetvā patta-cīvaram ādāya tam eva gāmaṃ vā nigamaṃ vā piṇḍāya pavisāmi.|| ||</p>

					<p class="f4">So pacchā-bhattaṃ piṇḍa-pāta-paṭikkanto vanantaṃ yeva pavārayāmi.|| ||</p>

					<p class="f4">So yad eva tattha honti tiṇāni vā paṇṇāni vā tāni ekajjhaṃ saṃharitvā nisīdāmi,||<br />
					pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So evaṃ pajānāmi:|| ||</p>

					<p class="f4">Rāgo me pahīṇo ucchinna-mūlo tālā-vatthu-kato anabhāva-kato āyetiṃ anuppāda-dhammo.|| ||</p>

					<p class="f4">Doso me pahīno ucchinnamulo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Moho me pahīno ucchinna-mūlo tālā-vatthu-kato anabhāva-kato āyatiṃ anuppāda-dhammo|| ||</p>

					<p class="f4">So ce ahaṃ brāmhaṇa evaṃbhūto caṇkamāmi,||<br />
					ariyo me eso tasmiṃ samaye caṇkamo hoti.|| ||</p>

					<p class="f4">So ce ahaṃ brāhmaṇa evaṃbhūto tiṭṭhāmi,||<br />
					ariyo me eso tasmiṃ samaye caṇkamo hoti.|| ||</p>

					<p class="f4">So ce ahaṃ brāhmaṇa evaṃbhūto nisīdāmi,||<br />
					ariyo me eso tasmiṃ samaye caṇkamo hoti.|| ||</p>

					<p class="f4">So ce ahaṃ brāhmaṇa evaṃbhūto seyyaṃ kappemi,||<br />
					ariyaṃ me etaṃ tasmiṃ samaye uccā-sayana-mahā-sayanaṃ hoti.|| ||</p>

					<p class="f4">Idaṃ kho taṃ brāhmaṇa ariyaṃ uccā-sayana-mahā-sayanaṃ,||<br />
					yassāhaṃ etarahi nikāma-lābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4">"Acchariyaṃ bho Gotama,||<br />
					abbhūtaṃ bho Gotama!|| ||</p>

					<p class="f4">Ko cañño eva-rūpassa brahmassa uccā-sayana-mahā-sayanassa nikāma-lābhī bhavissati akacchalābhī akasira-lābhī aññatra bhotā Gotamona?|| ||</p>

					<p class="f4">Abhikkantaṃ bho Gotama,||<br />
					abhikkantaṃ bho Gotama!|| ||</p>

					<p class="f4">Seyyathā pi bho Gotama nikkujjitaṃ vā ukkujjiteṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassavā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evaṃ evaṃ bhotā Gotamona aneka-pariyāyena dhammo pakāsito.|| ||</p>

					<p class="f4">Ete mayaṃ bhante bhavantaṃ Gotamaṃ <a id="pg185"><span class="f2 g"><b>[185]</b></span></a> saraṇaṃ gacchāma,||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsake no bhavaṃ Gotamo dharetu ajja-t-agge pāṇupete saraṇaṃgatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>