<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 63. The Buddha describes how his seat on a pile of leaves at the root of a tree is celestial, sublime and Aristocratic." />
<title>AN 3.63: Venāgapura Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					VII. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p63">Sutta 63</a></h4>

					<h1>Venāgapura Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg180"><span class="f2 g"><b>[180]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.063.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.063.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Kosalesu cārikaɱ cara-māno mahatā bhikkhu-saŋkhena saddhiɱ yena Venāgapuraɱ nāma Kosalānaɱ brāhmaṇa-gāmo tad avasari.|| ||</p>

					<p class="f4">Assosuɱ kho Venāgapurikā brāhmaṇa-gahapatikā:|| ||</p>

					<p class="f4">Samaṇo khalu bho Gotamo Sakya-putto Sakya-kulā pabba-jito Venāgapuraɱ anuppatto.|| ||</p>

					<p class="f4">Taɱ ko pana Bhavantaɱ Gotamaɱ evaɱ kalyāṇo kitti-saddo abbhūggato:|| ||</p>

					<p class="f4">"Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					Satthā deva-manussānaɱ||<br />
					Buddho||<br />
					Bhagavā.|| ||</p>

					<p class="f4">So imaɱ lokaɱ sa-devakaɱ sa-mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyesāna kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ hotī" ti.|| ||</p>

					<p class="f4">2. Atha kho Venāgapurikā brāhmaṇa-gahapatikā yena Bhagavā ten'upasankamiɱsu.|| ||</p>

					<p class="f4">Upasaŋkamitvā appekacce Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Appekacce Bhagavatā saddhiɱ sammodiɱsu.|| ||</p>

					<p class="f4">Sammodanīyaɱ <a id="pg181"><span class="f2 g"><b>[181]</b></span></a> kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Appekacce yena Bhagavā ten'añjaliɱ paṇāmetvā eka-m-antaɱ nisīdiɱsu.|| ||</p>

					<p class="f4">Appekacce nāmagottaɱ sāvetvā eka-m-antaɱ nisīdiɱsu.|| ||</p>

					<p class="f4">Appekacce tuṇhī-bhūtā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho Venāgapuriko Vacchagotto brāhmaṇo Bhagavantaɱ etad avoca:|| ||</p>

					<p class="f4">3. "Acchariyaɱ bho Gotama,||<br />
					abbhutaɱ bho Gotama,||<br />
					yāvañ c'idaɱ bhoto Gotamassa vippasannāni indriyāni,||<br />
					parisuddho chavivaṇṇo pariyodāto.|| ||</p>

					<p class="f4">Seyyathā pi bho Gotama sāradaɱ badarapaṇḍuɱ parisuddhi hoti pariyodātaɱ.|| ||</p>

					<p class="f4">Evam eva bhoto Gotamassa vippasannāni indriyāni,||<br />
					parisuddho chavivaṇṇo pariyodāto.|| ||</p>

					<p class="f4">Seyyathā pi bho Gotama tālapakkaɱ sampati bandhanā muttaɱ parisuddhaɱ hoti pariyodātaɱ.|| ||</p>

					<p class="f4">Evam eva bhoto Gotamassa vippasannāni indriyāni,||<br />
					parisuddho chavivaṇṇo pariyodāto.|| ||</p>

					<p class="f4">"Seyyathā pi bho Gotama nekkhaɱ jambonadaɱ dakkhakammāraputtasuparikammakataɱ ukkāmukhesu kusalasampahaṭṭhaɱ paṇḍukambale nikkhittaɱ bhāsate ca tapate ca virocati ca.|| ||</p>

					<p class="f4">Evam eva bhoto Gotamassa vippasannāni indriyāni,||<br />
					parisuddho chavivaṇṇo pariyedāto.|| ||</p>

					<p class="f4">Yāni nūna tāni bho Gotama uccā-sayanamahā-sayanāni, seyyath'īdaɱ:|| ||</p>

					<p class="f4">Āsandi pallaŋko goṇako cittakā paṭikā paṭalikā tulikā vikatikā uddalomi ekantalomī kaṭṭhissaɱ koseyyaɱ kuttakaɱ hatth'attharaɱ ass'attharaɱ rath'attharaɱ ajinappaveṇi kādali-miga-pavara-pacc'attharaṇaɱ sa-uttara-c-chadaɱ ubhato-lohita-kūpadhānaɱ,||<br />
					eva-rūpānaɱ nūna bhavaɱ Gotamo uccā-sayana-mahā-sayanānaɱ nikāma-lābhī akiccha-lābhī akasira-lābhī" ti.|| ||</p>

					<p class="f4">4. "Yāni kho pana tāni brāhmaṇa uccā-sayana-mahā-sayanāni, seyyath'īdaɱ:|| ||</p>

					<p class="f4">Āsandi pallaŋko goṇako cittakā paṭikā paṭalikā tulikā vikatikā uddalomi ekantalomī kaṭṭhissaɱ koseyyaɱ kuttakaɱ hatth'attharaɱ ass'attharaɱ rath'attharaɱ ajinappaveṇi kādali-miga-pavara-pacc'attharaṇaɱ sa-uttara-c-chadaɱ ubhato-lohita-kūpadhānaɱ,||<br />
					dullabhāni tāni pabba-jitāniɱ,||<br />
					laddhā ca na kappanti.|| ||</p>

					<p class="f4">Tīṇi kho imāni brāhmaṇa uccā-sayana-mahā-sayanāni,||<br />
					yes'āhaɱ etarahi nikāma-lābhī akicchalibhī akasira-lābhī.|| ||</p>

					<p class="f4">Katamāni tīṇi?|| ||</p>

					<p class="f4"><a id="pg182"><span class="f2 g"><b>[182]</b></span></a> Dibbaɱ uccā-sayana-mahā-sayanaɱ brahmaɱ||<br />
					uccā-sayana-mahā-sayanaɱ||<br />
					ariyaɱ uccā-sayana-mahā-sayanaɱ.|| ||</p>

					<p class="f4">Imāni kho brāhmaṇa tīṇi uccā-sayana-mahā-sayanāni,||<br />
					yes'āhaɱ etarahi nikāma-lābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4">5. "Katamaɱ pana bho Gotama dibbaɱ uccā-sayana-mahā-sayanaɱ,||<br />
					yassa bhavaɱ Gotamo etarahi nikāma-lābhī akicchalibhī akasira-lābhī" ti?|| ||</p>

					<p class="f4">"Idāhaɱ brāhmaṇa yaɱ gāmaɱ vā nigamaɱ vā upanissāya viharāmi,||<br />
					so pubbaṇha-samayaɱ nivāsetvā patta-cīvaram ādāya tam eva gāmaɱ vā nigamaɱ vā piṇḍāya pavisāmi.|| ||</p>

					<p class="f4">So pacchā-bhattaɱ piṇḍa-pāta-paṭikkanto vanantaɱ yeva pavārayāmi.|| ||</p>

					<p class="f4">So yad eva tattha honti tiṇāni vā paṇṇāni vā tāni ekajjhaɱ saɱharitvā nisīdāmi,||<br />
					pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhama-j-jhānaɱ upasampajja viharāmi.|| ||</p>

					<p class="f4">Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiya-j-jhānaɱ upasampajja viharāmi.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhaɱ ca kāyena paṭisaŋvedeti,||<br />
					yaɱ taɱ ariyā ācikkhanti:|| ||</p>

					<p class="f4">'Upekkhako satimā sukha-vihāri' ti|| ||</p>

					<p class="f4">tatiyaɱ jhānaɱ upasampajja viharāmi.|| ||</p>

					<p class="f4">Sukhassa ca pahāṇā dukkhassa ca pahāṇā pubb'eva somanassa-domanassānaɱ atthaŋ-gamā adukkaɱ asukhaɱ upekkhā-sati-pārisuddhiɱ catutthaɱ jhānaɱ upasampajja viharāmi.|| ||</p>

					<p class="f4">So ce ahaɱ brāhmaṇa evaɱ bhuto caŋkamāmi,||<br />
					dibbo me eso tasmiɱ samaye caŋkamo hoti.|| ||</p>

					<p class="f4">So ce ahaɱ buhmaṇa, evaɱ bhūto tiṭṭhāmi,||<br />
					dibbaɱ me etaɱ tasmiɱ samaye asānaɱ hoti.|| ||</p>

					<p class="f4">So ce ahaɱ brāhmaṇa, evaɱ bhuto nisīdimi,||<br />
					dibbaɱ me etaɱ tasmiɱ samaye asānaɱ hoti.|| ||</p>

					<p class="f4">So ce ahaɱ brāhmaṇa, evaɱ bhuto seyyaɱ kappemi,||<br />
					dibbaɱ me etaɱ tasmiɱ samaye uccā-sayana-mahā-sayanaɱ hoti.|| ||</p>

					<p class="f4">Idaɱ kho taɱ brāhmaṇa <a id="pg183"><span class="f2 g"><b>[183]</b></span></a> dubbaɱ uccā-sayana-mahā-sayanaɱ,||<br />
					yassāhaɱ etaraha nikāmālābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4">"Acchariyaɱ bho Gotama,||<br />
					abbhutaɱ bho Gotama.|| ||</p>

					<p class="f4">Ko c'añño eva-rūpassa dibbassa uccā-sayana-mahā-sayanassa nikāma-lābhī bhavissati akiccha-lābhī akasira-lābhī aññata bhotā Gotamona?|| ||</p>

					<p class="ctr c">&#9632;</p>

					<p class="f4">6. Katamaɱ pana taɱ bho Gotama brahmaɱ uccā-sayana-mahā-sayanaɱ,||<br />
					yassa bhavaɱ Gotamo etarahi nikāma-lābhī akiccha-lābhī akasira-lābhī" ti?|| ||</p>

					<p class="f4">"Idāhaɱ brāhmaṇa yaɱ gāmaɱ vā nigamaɱ vā upanissāya viharāmi,||<br />
					so pubbaṇha-samayaɱ nivāsetvā patta-cīvaram ādāya tam eva gāmaɱ vā nigamaɱ vā piṇḍāya pavisāmi.|| ||</p>

					<p class="f4">So pacchā-bhattaɱ piṇḍa-pāta-paṭikkanto vanantaɱ yeva pavārayāmi.|| ||</p>

					<p class="f4">So yad eva tattha honti tiṇāni vā paṇṇāni vā tāni ekajjhaɱ saɱharitvā nisīdāmi,||<br />
					pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So mettā-saha-gatena cetasā ekaɱ disaɱ pharitvā viharāmi.|| ||</p>

					<p class="f4">Tathā dutiyaɱ||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā viharāmi.|| ||</p>

					<p class="f4">Tathā dutiyaɱ||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">Muditā-saha-gatena cetasā ekaɱ disaɱ pharitvā viharāmi.|| ||</p>

					<p class="f4">Tathā dutiyaɱ||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharāmi.|| ||</p>

					<p class="f4">Tathā dutiyaɱ||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharāmi.|| ||</p>

					<p class="f4">So ce ahaɱ brāhmaṇa evaɱ bhūto caŋkamāmi,||<br />
					brahmo me eso tasmiɱ samaye caŋkamo hoti.|| ||</p>

					<p class="f4">So ce ahaɱ brāhmaṇa evaɱ bhūto tiṭṭhāmi,||<br />
					brahmo me eso tasmiɱ samaye caŋkamo hoti.|| ||</p>

					<p class="f4">So ce ahaɱ brāhmaṇa evaɱ bhūto nisīdāmi,||<br />
					brahmo me eso tasmiɱ samaye caŋkamo hoti.|| ||</p>

					<p class="f4">So ce ahaɱ brāhmaṇa evaɱ bhūto seyyaɱ kappemi,||<br />
					brahmaɱ me etaɱ tasmiɱ samaye uccā-sayana-mahā-sayanaɱ hoti.|| ||</p>

					<p class="f4">Idaɱ kho taɱ brāhmaṇa brahmaɱ uccā-sayana-mahā-sayanaɱ,||<br />
					yassāhaɱ etarahi nikāma-lābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4"><a id="pg184"><span class="f2 g"><b>[184]</b></span></a> "Acchariyaɱ bho Gotama, abbhūtaɱ bho Gotama!|| ||</p>

					<p class="f4">Ko c'añño eva-rūpassa brahmassa uccā-sayana-mahā-sayanassa nikāma-lābhī bhavissati akacchalābhī akasira-lābhī aññatra bhotā Gotamona?|| ||</p>

					<p class="f4">7. Katamaɱ pana taɱ bho Gotama ariyaɱ uccā-sayana-mahā-sayanaɱ,||<br />
					yassa bhavaɱ Gotamo etarahi nikāma-lābhī akiccha-lābhī akasira-lābhī ti?"|| ||</p>

					<p class="ctr c">&#9632;</p>

					<p class="f4">"Idāhaɱ brāhmaṇa yaɱ gāmaɱ vā nigamaɱ vā upanissāya viharāmi,||<br />
					so pubbaṇha-samayaɱ nivāsetvā patta-cīvaram ādāya tam eva gāmaɱ vā nigamaɱ vā piṇḍāya pavisāmi.|| ||</p>

					<p class="f4">So pacchā-bhattaɱ piṇḍa-pāta-paṭikkanto vanantaɱ yeva pavārayāmi.|| ||</p>

					<p class="f4">So yad eva tattha honti tiṇāni vā paṇṇāni vā tāni ekajjhaɱ saɱharitvā nisīdāmi,||<br />
					pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So evaɱ pajānāmi:|| ||</p>

					<p class="f4">Rāgo me pahīṇo ucchinna-mūlo tālā-vatthu-kato anabhāva-kato āyetiɱ anuppāda-dhammo.|| ||</p>

					<p class="f4">Doso me pahīno ucchinnamulo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Moho me pahīno ucchinna-mūlo tālā-vatthu-kato anabhāva-kato āyatiɱ anuppāda-dhammo|| ||</p>

					<p class="f4">So ce ahaɱ brāmhaṇa evaɱbhūto caŋkamāmi,||<br />
					ariyo me eso tasmiɱ samaye caŋkamo hoti.|| ||</p>

					<p class="f4">So ce ahaɱ brāhmaṇa evaɱbhūto tiṭṭhāmi,||<br />
					ariyo me eso tasmiɱ samaye caŋkamo hoti.|| ||</p>

					<p class="f4">So ce ahaɱ brāhmaṇa evaɱbhūto nisīdāmi,||<br />
					ariyo me eso tasmiɱ samaye caŋkamo hoti.|| ||</p>

					<p class="f4">So ce ahaɱ brāhmaṇa evaɱbhūto seyyaɱ kappemi,||<br />
					ariyaɱ me etaɱ tasmiɱ samaye uccā-sayana-mahā-sayanaɱ hoti.|| ||</p>

					<p class="f4">Idaɱ kho taɱ brāhmaṇa ariyaɱ uccā-sayana-mahā-sayanaɱ,||<br />
					yassāhaɱ etarahi nikāma-lābhī akiccha-lābhī akasira-lābhī" ti.|| ||</p>

					<p class="ctr c">&#9632;</p>

					<p class="f4">"Acchariyaɱ bho Gotama,||<br />
					abbhūtaɱ bho Gotama!|| ||</p>

					<p class="f4">Ko cañño eva-rūpassa brahmassa uccā-sayana-mahā-sayanassa nikāma-lābhī bhavissati akacchalābhī akasira-lābhī aññatra bhotā Gotamona?|| ||</p>

					<p class="f4">Abhikkantaɱ bho Gotama,||<br />
					abhikkantaɱ bho Gotama!|| ||</p>

					<p class="f4">Seyyathā pi bho Gotama nikkujjitaɱ vā ukkujjiteɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassavā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evaɱ evaɱ bhotā Gotamona aneka-pariyāyena dhammo pakāsito.|| ||</p>

					<p class="f4">Ete mayaɱ bhante bhavantaɱ Gotamaɱ <a id="pg185"><span class="f2 g"><b>[185]</b></span></a> saraṇaɱ gacchāma,||<br />
					Dhammañ ca||<br />
					bhikkhu-Saŋghañ ca.|| ||</p>

					<p class="f4">Upāsake no bhavaɱ Gotamo dharetu ajja-t-agge pāṇupete saraṇaɱgatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>