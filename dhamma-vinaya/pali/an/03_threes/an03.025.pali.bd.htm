<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 25. Three sorts of individuals are found in the world, one with a mind like an open sore, one with lightning-like insight, and one with the diamond's ability to cut through even the hardest matters." />
<title>AN 3.25: Vajirūpama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					III. Puggala Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p25">Sutta 25</a></h4>

					<h1>Vajirūpama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg123"><span class="f2 g"><b>[123]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.025.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.025.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.025.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />
					Jetavane Anāthapiṇḍikassa ārāme.|| ||</p>

					<p class="f4">"Tayo'me bhikkhave puggalā santo saṃvijj'amānā lokas- <a id="pg124"><span class="f2 g"><b>[124]</b></span></a> miṃ.|| ||</p>

					<p class="f4">Katame tayo?|| ||</p>

					<p class="f4">Arukūpama-citto puggalo,||<br />
					vijjūpama-citto puggalo,||<br />
					vajirūpama-citto puggalo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamo ca bikkhave arukūpama-citto puggalo?|| ||</p>

					<p class="f4">Idha bhikkhave ekacco puggalo kodhano hoti upāyāsabahulo,||<br />
					appam pi vutto samāno abhisajjati,||<br />
					kuppati,||<br />
					vyāpajjati,||<br />
					patitthiyati,||<br />
					kopañ ca dosañ ca a-p-paccayañ ca pātu-karoti.|| ||</p>

					<p class="f4">Seyyathā pi nāma duṭṭhārukā kaṭṭhena vā kaṭhalena vā ghaṭṭitā bhiyyoso-mattāya āsavaṃ deti.|| ||</p>

					<p class="f4">Evam eva kho bhikkhave idh'ekacco puggalo kodhano hoti upāyāsabahulo,||<br />
					appam pi vutto samāno abhisajjati,||<br />
					kuppati,||<br />
					vyāpajjati,||<br />
					patittiyati,||<br />
					kopañ ca dosañ ca a-p-paccayañ ca pātu-karoti.|| ||</p>

					<p class="f4">Ayaṃ vuccati bhikkhave arukūpama-citto puggalo.|| ||</p>

					<p class="ctr c">&#9632;</p>

					<p class="f4">Katamo ca bhikkhave vijjūpama-citto puggalo?|| ||</p>

					<p class="f4">Idha bhikkhave ekacco puggalo idaṃ dukkhan ti yathā-bhūtaṃ pajānāti,||<br />
					ayaṃ dukkha-samudayo ti yathā-bhūtaṃ pajānāti,||<br />
					ayaṃ dukkha-nirodho ti yathā-bhūtaṃ pajānāti,||<br />
					ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Seyyathā pi, bhikkhave, cakkhumā puriso ratt-andhakāra-timisāyaṃ vijjantarikāya rūpāni passeyya|| ||</p>

					<p class="f4">Evam eva kho, bhikkhave, idh'ekacco puggalo idaṃ dukkhan ti yathā-bhūtaṃ pajānāti,||<br />
					ayaṃ dukkha-samudayo ti yathā-bhūtaṃ pajānāti,||<br />
					ayaṃ dukkha-nirodho ti yathā-bhūtaṃ pajānāti,||<br />
					ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Ayaṃ vuccati bhikkhave vijjūpama-citto puggalo.|| ||</p>

					<p class="ctr c">&#9632;</p>

					<p class="f4">Katamo ca bhikkhave vajirūpamacitto puggalo?|| ||</p>

					<p class="f4">Idha bhikkhave ekacco puggalo āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Seyyathā pi, bhikkhave, vajirassa n'atthi kiñci abhejjaṃ, maṇi vā pāsāṇo vā.|| ||</p>

					<p class="f4">Evam eva kho bhikkhave idh'ekacco puggalo āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharatī.|| ||</p>

					<p class="f4">Ayaṃ vuccati bhikkhave vajirūpama-citto puggalo.|| ||</p>

					<p class="f4">Ime kho bhikkhave tayo puggalā santo saṃvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>