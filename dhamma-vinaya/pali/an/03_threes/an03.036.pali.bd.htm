<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 36. The gods of the four directions observe the behavior of mankind as to whether or not there is reverence for mother and father, shamen and brahmins, elders of the clan, observance of the uposttha including the wakeful watch and whether or not men do good works. If they see men do these things they are happy, otherwise not so happy." />
<title>AN 3.36: Catu-Mahārāja Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					IV. Deva-Dūta Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p36">Sutta 36</a></h4>

					<h1>Catu-Mahārāja Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.036.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.037.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Aṭṭhamiyaṃ bhikkhave pakkhassa Catunnaṃ Mahārājānaṃ amaccā pārisajjā imaṃ lokaṃ anuvicaranti,||<br />
					kacci bahū manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti,||<br />
					paṭijāgaranti,||<br />
					puññāni karontī.|| ||</p>

					<p class="f4">Cātuddasi bhikkhave pakkhassa Catunnaṃ Mahārājānaṃ puttā imaṃ lokaṃ anuvicaranti,||<br />
					kacci bahū manussā manussesu matteyyā petteyyā sāmaññā brahmaññā kule <a id="pg143"><span class="f2 g"><b>[143]</b></span></a> jeṭṭhāpacāyino uposathaṃ upavasanti,||<br />
					paṭijāgaranti,||<br />
					puññāni karontī.|| ||</p>

					<p class="f4">Tad ahu bhikkhave uposathe paṇṇarase Cattāro Mahārājā sāmaṃ yeva imaṃ lokaṃ anuvicaranti,||<br />
					kacci bahū manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti,||<br />
					paṭijāgaranti,||<br />
					puññāni karontī.|| ||</p>

					<p class="f4">Sace bhikkhave appakā honti manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti,||<br />
					paṭijāgaranti,||<br />
					puññāni karon.|| ||</p>

					<p class="f4">Tam enaṃ bhikkhave Cattāro Mahārājā devānaṃ Tāvatiṃsānaṃ sudhammāyaṃ sabhāyaṃ sanni-sinnānaṃ sanni-patitānaṃ ārocenti:|| ||</p>

					<p class="f4">'Appakā kho mārisā manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti,||<br />
					paṭijāgaranti,||<br />
					puññāni karontī' ti.|| ||</p>

					<p class="f4">Tena hi bhikkhave devā Tāvatiṃsā anatta-manā honti:|| ||</p>

					<p class="f4">'Dibbā vata bho kāyā parihāyissanti paripūrissanti Asurākāyā' ti.|| ||</p>

					<p class="f4">Sace pana bhikkhave bahū honti manussā manussesu matteyyā petteyyā sāmaññā brahmaññā kule jeṭṭhāpacāyino uposathaṃ upavasanti,||<br />
					paṭijāgaranti,||<br />
					puññāni karontī.|| ||</p>

					<p class="f4">Tam enaṃ bhikkhave Cattāro Mahārājāno devānaṃ Tāvatiṃsānaṃ sudhammāyaṃ sabhāyaṃ sanni-sinnānaṃ sanni-patitānaṃ ārocenti:|| ||</p>

					<p class="f4">'Bahū kho mārisā manussā manussesu matteyyā petteyyā sāmaññā buhmaññā kule jeṭṭhāpacāyino uposathaṃ upavasanti,||<br />
					paṭijāgaranti,||<br />
					puññāni karontī' ti.|| ||</p>

					<p class="f4">Tena hi bhikkhave devā Tāvatiṃsā atta-manā honti:|| ||</p>

					<p class="f4">'Dibbā vata bho kāyā paripūrissantī,||<br />
					parihāyissanti Asurākāyā'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>