<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 113. The Buddha speaks of three types of persons found in the world: the one that is easy to measure, the one that is difficult to measure, and the one that is beyond measure." />
<title>AN 3.113: Appameyya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					XII. Āpāyika Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p113">Sutta 113</a></h4>

					<h1>Appameyya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg266"><span class="f2 g"><b>[266]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.113.wood.pts.htm">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tayo'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame tayo?|| ||</p>

					<p class="f4">Suppameyyo,||<br />
					duppameyyo,||<br />
					appameyyo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamo ca bikkhave puggalo suppameyyo?|| ||</p>

					<p class="f4">Idha, bhikkhave, ekacco puggalo uddhato hoti||<br />
					unnaḷo||<br />
					capalo||<br />
					mukharo||<br />
					vikiñṇavāco||<br />
					muṭṭhassatī||<br />
					asampajāno||<br />
					asamāhito||<br />
					vibbhanta-citto||<br />
					pākat'indriyo.|| ||</p>

					<p class="f4">Ayaɱ vuccati bhikkhave puggalo suppameyyo.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo duppameyyo?|| ||</p>

					<p class="f4">Idha, bhikkhave, ekacco puggalo anuddhato hoti||<br />
					anunnaḷo||<br />
					acapalo||<br />
					amukharo||<br />
					avikiṇṇa-vāco||<br />
					upaṭṭhita-sati||<br />
					sampajāno||<br />
					samāhito||<br />
					ek'agga-citto||<br />
					saɱvut'indriyo.|| ||</p>

					<p class="f4">Ayaɱ vuccati bhikkhave puggalo duppameyyo.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo appameyyo?|| ||</p>

					<p class="f4">Idha, bhikkhave, bhikkhu arahaɱ hoti||<br />
					khīṇ'āsavo.|| ||</p>

					<p class="f4">Ayaɱ vuccati bhikkhave puggalo appameyyo.|| ||</p>

					<p class="f4">Ime kho bhikkhave tayo puggalā santo saŋvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>