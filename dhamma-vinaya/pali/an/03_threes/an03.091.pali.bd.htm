<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 91. The Buddha addresses the anxiousness of the bhikkhus to attain the goal by likening the training to the three basic tasks of the farmer: plowing the field, sowing the seed, and irrigation. In the same way that these three tasks are under the control of the farmer, the training is under the control of the bhikkhu; in the same way as the growth of the crop is out of the hands of the farmer; the time of attaining the goal is out of the hands of the bhikkhu. Nevertheless there is expecation of results in both cases." />
<title>AN 3.91: Accayika Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					X. Loṇa-Phala Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p91">Sutta 91</a></h4>

					<h1>Accāyika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg239"><span class="f2 g"><b>[239]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.091.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.091.than.ati.htm">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīn'imāni bhikkhave kassa-kassa gahapatissa accāyikāni karaṇīyāni.|| ||</p>

					<p class="f4">Katamāni tīṇi?|| ||</p>

					<p class="f4">Idha, bhikkhave, kassako gahapati||<br />
					sīgha-sīghaɱ khettaɱ sukaṭṭhaɱ karoti sumatikataɱ||<br />
					sīgha-sīghaɱ khettaɱ sukaṭṭhaɱ karitvā sumatikataɱ||<br />
					sīgha-sīghaɱ bījāni patiṭṭhāpeti.|| ||</p>

					<p class="f4">Sīghasīghaɱ bījāni patiṭṭhāpetvā||<br />
					sīgha-sīghaɱ udakaɱ <a id="pg240"><span class="f2 g"><b>[240]</b></span></a> abineti pi||<br />
					apaneti pi.|| ||</p>

					<p class="f4">Imāni kho bhikkhave tīni kassa-kassa gahapatissa accāyikāni karaṇīyāni.|| ||</p>

					<p class="ctr c">&#9632;</p>

					<p class="f4">Tassa kho taɱ bhikkhave kassa-kassa gahapatissa n'atthi sā iddi vā||<br />
					ānubhāvo vā:|| ||</p>

					<p class="f4">'Ajj'eva me dhaññāni jāyantu||<br />
					sv'eva gabhiniyo hontu||<br />
					uttarass'eva paccantu' ti.|| ||</p>

					<p class="f4">Atha kho bhikkhave hoti so samayo yaɱ tassa kassa-kassa gahapatissa tāni dhaññāni utu-pariṇāmini jāyanti pi||<br />
					gabhīni pi honti||<br />
					paccanti pi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Evam eva kho bhikkhave tīṇ'imāni bhikkhussa accāyikāni karaṇīyānī.|| ||</p>

					<p class="f4">Katamāni tīṇi?|| ||</p>

					<p class="f4">Adhisīla-sikkhā-samādānaɱ||<br />
					adhicitta-sikkhā-samādānaɱ||<br />
					adhipaññā-sikkhā-samādānaɱ.|| ||</p>

					<p class="f4">Imāni kho bhikkhave tīṇi bhikkhussa accāyikāni karaṇīyāni.|| ||</p>

					<p class="ctr c">&#9632;</p>

					<p class="f4">Tassa kho taɱ bhikkhave bhikkhuno n'atthi sā iddhi vā||<br />
					ānubhāvo vā:|| ||</p>

					<p class="f4">'Ajj'eva me anupādāya āsavehi cittaɱ vimuccatu||<br />
					sve vā uttarass'eva' ti.|| ||</p>

					<p class="f4">Atha kho bhikkhave hoti so samayo,||<br />
					yaɱ tassa bhikkhuno adhisīlam pi sikkhato||<br />
					adhicittam pi sikkhato||<br />
					adhipaññām pi sikkhato||<br />
					anupādāya āsavehi cittaɱ vimuccati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tasmā ti ha bhikkhave evaɱ sikkhitabbaɱ:|| ||</p>

					<p class="f4">'Tibbo no chando bhavissati adhisīla-sikkhā-samādāne.|| ||</p>

					<p class="f4">Tibbo no chando bhavissati adhicitta-sikkhā-samādāne.|| ||</p>

					<p class="f4">Tibbo no chando bhavissati adhipaññā-sikkhā-samādāne' ti.|| ||</p>

					<p class="f4">Evaɱ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>