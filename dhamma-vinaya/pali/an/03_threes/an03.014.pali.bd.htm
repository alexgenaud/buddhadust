<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 14. The Buddha compares the duty to the Dhamma of a Buddha to the duty to the Dhamma of a Wheel-rolling King." />
<title>AN 3.014: Cakka-Vatti Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					II. Rathakāra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p14">Sutta 14</a></h4>

					<h1>Cakka-Vatti Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg109"><span class="f2 g"><b>[109]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.014.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.014.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.014.upal.mnl.htm#p1">upal</a>]</span> "Yo pi so bhikkhave,||<br />
					rājā cakka-vattī||<br />
					dhammiko Dhamma-rājā,||<br />
					so pi na arājakaṃ cakkaṃ vattetī" ti.|| ||</p>

					<p class="f4">Evaṃ vutte,||<br />
					aññataro bhikkhu||<br />
					Bhagavantaṃ etad avoca:|| ||</p>

					<p class="f4">"Ko pana, bhante,||<br />
					rañño cakka-vattissa dhammikassa Dhamma-rañño rājā" ti?|| ||</p>

					<p class="f4">"Dhammo, bhikkhū" ti.|| ||</p>

					<p class="f4">Bhagavā avoca:|| ||</p>

					<p class="f4">"Idha, bhikkhu,||<br />
					rājā cakka-vattī,||<br />
					dhammiko||<br />
					Dhamma-rājā,||<br />
					dhammaṃ yeva||<br />
					nissāya dhammaṃ||<br />
					sakkaronto dhammaṃ||<br />
					garu-karonto dhammaṃ||<br />
					apacāyamāno dhammaddhajo||<br />
					Dhamma-ketu||<br />
					dhammādhipateyyo dhammikaṃ||<br />
					rakkhāvaraṇaguttiṃ saṃvidahati||<br />
					anto janasmiṃ.|| ||</p>

					<p class="f4">Puna ca paraṃ, bhikkhu,||<br />
					rājā cakka-vattī,||<br />
					dhammiko||<br />
					Dhamma-rājā,||<br />
					dhammaṃ yeva||<br />
					nissāya dhammaṃ||<br />
					sakkaronto dhammaṃ||<br />
					garu-karonto dhammaṃ||<br />
					apacāyamāno dhammaddhajo||<br />
					Dhamma-ketu||<br />
					dhammādhipateyyo dhammikaṃ||<br />
					rakkhāvaraṇaguttiṃ saṃvidahati||<br />
					khattiyesu||<br />
					anuyuttesu||<br />
					balakāyasmiṃ <a id="pg110"><span class="f2 g"><b>[110]</b></span></a>||<br />
					brāhmaṇa-gahapatikesu,||<br />
					negama-jāna-padesu,||<br />
					samaṇa-brāhmaṇesu,||<br />
					miga-pakkhīsu.|| ||</p>

					<p class="f4">Sa kho so, bhikkhu,
					rājā cakka-vattī,||<br />
					dhammiko||<br />
					Dhamma-rājā,||<br />
					dhammaṃ yeva||<br />
					nissāya dhammaṃ||<br />
					sakkaronto dhammaṃ||<br />
					garu-karonto dhammaṃ||<br />
					apacāyamāno dhammaddhajo||<br />
					Dhamma-ketu||<br />
					dhammādhipateyyo||<br />
					dhammikaṃ rakkhāvaraṇaguttiṃ saṃvidahati||<br />
					anto janasmiṃ,||<br />
					dhammikaṃ rakkhāvaraṇaguttiṃ saṃvidahitva||<br />
					khattiyesu||<br />
					anuyuttesu||<br />
					balakāyasmiṃ||<br />
					brāhmaṇa-gahapatikesu,||<br />
					negama-jāna-padesu,||<br />
					samaṇa-brāhmaṇesu,||<br />
					miga-pakkhīsu,||<br />
					dhammen'eva cakkaṃ pavatteti.|| ||</p>

					<p class="f4">Taṃ hoti cakkaṃ||<br />
					appati-vattiyaṃ||<br />
					kenaci manussabhūtena||<br />
					pacc'atthi-kena||<br />
					pāṇinā.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Evam eva kho, bhikkhu,||<br />
					Tathāgato||<br />
					arahaṃ||<br />
					Sammā Sambuddho||<br />
					dhammiko Dhamma-rājā||<br />
					dhammaṃ yeva nissāya||<br />
					dhammaṃ sakkaronto||<br />
					dhammaṃ garu-karont||<br />
					 dhammaṃ apacāyamāno||<br />
					dhammaddhajo||<br />
					Dhamma-ketu||<br />
					dhammādhipateyyo||<br />
					dhammikaṃ rakkhāvaraṇaguttiṃ saṃvidahati kāya-kammasmiṃ:|| ||</p>

					<p class="f4">'Eva-rūpaṃ kāya-kammaṃ sevitabbaṃ,||<br />
					eva-rūpaṃ kāya-kammaṃ na sevitabban' ti.|| ||</p>

					<p class="f4">Puna ca paraṃ bhikkhu Tathāgato arahaṃ Sammā Sambuddho dhammiko Dhamma-rājā dhammaṃ yeva nissāya dhammaṃ sakkaronto dhammaṃ garu-karontā dhammaṃ apacāyamāno dhammaddhajo Dhamma-ketu dhammādhipateyyo dhammikaṃ rakkhāvaraṇaguttiṃ saṃvidahati vacī-kammasmiṃ:|| ||</p>

					<p class="f4">'Eva-rūpaṃ vacī-kammaṃ sevitabbaṃ,||<br />
					eva-rūpaṃ vacī-kammaṃ na sevitabban' ti.|| ||</p>

					<p class="f4">Puna ca paraṃ, bhikkhu,||<br />
					Tathāgato arahaṃ Sammā Sambuddho dhammiko Dhamma-rājā dhammaṃ yeva nissāya dhammaṃ sakkaronto dhammaṃ garu-karontā dhammaṃ apacāyamāno dhammaddhajo Dhamma-ketu dhammādhipateyyo dhammikaṃ rakkhāvaraṇaguttiṃ saṃvidahati mano-kammasmiṃ:|| ||</p>

					<p class="f4">'Eva-rūpaṃ mano-kammaṃ sevitabbaṃ,||<br />
					eva-rūpaṃ mano-kammaṃ na sevitabban' ti.|| ||</p>

					<p class="f4">Sa kho so bhikkhu,||<br />
					Tathāgato arahaṃ Sammā Sambuddho dhammiko Dhamma-rājā dhammaṃ yeva nissāya dhammaṃ sakkaronto dhammaṃ garu-karontā dhammaṃ apacāyamāno dhammaddhajo Dhamma-ketu dhammādhipateyyo dhammikaṃ rakkhāvaraṇaguttiṃ saṃvida-hitvā kāya-kammasmiṃ,||<br />
					dhammikaṃ rakkhāvaraṇaguttiṃ saṃvida-hitvā vacī-kammasmiṃ,||<br />
					dhammikaṃ rakkhāvaraṇaguttiṃ saṃvida-hitvā mano-kammasmiṃ,||<br />
					dhammen'eva anuttaraṃ Dhamma-cakkaṃ pavatteti.|| ||</p>

					<p class="f4">Taṃ hoti cakkaṃ appati-vattiyaṃ samaṇena vā||<br />
					brahmaṇena vā||<br />
					devena vā||<br />
					Mārena vā||<br />
					Brahmuṇā vā||<br />
					kenaci vā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>