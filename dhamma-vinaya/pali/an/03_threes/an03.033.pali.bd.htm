<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 33. The three points at which kamma originates and the three where kamma is ended." />
<title>AN 3.33: Nidāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					IV. Deva-Dūta Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p33">Sutta 33</a></h4>

					<h1>Nidāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg134"><span class="f2 g"><b>[134]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-40.htm#p1">wrrn</a>][<a href="../../../../dhamma-vinaya/pts/an/03_threes/an03.033.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.033.than.ati.htm#p1">than</a>][<a href="../../../../dhamma-vinaya/bd/an/03_threes/an03.033.olds.bd.htm#p1">olds</a>][<a href="../../../../dhamma-vinaya/wp/an/03_threes/an03.034.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">"Tīṇ'imāni bhikkhave nidānāni kammānaɱ samudayāya.|| ||</p>

					<p class="f4">Katamāni tīṇi?|| ||</p>

					<p class="f4">Lobho nidānaɱ kammānaɱ samudayāya,||<br />
					doso nidānaɱ kammānaɱ samudayāya,||<br />
					moho nidānaɱ kammānaɱ samudayāya.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yaɱ bhikkhave lobha-pakataɱ kammaɱ||<br />
					lobha-jaɱ lobha-nidānaɱ lobha-samudayaɱ,||<br />
					yatth'assa atta-bhāvo nibbattati,||<br />
					tattha taɱ kammaɱ vipaccati.|| ||</p>

					<p class="f4">Yattha taɱ kammaɱ vipaccati,||<br />
					tattha tassa kammassa vipākaɱ paṭisaŋvedeti diṭṭh'evā dhamme,||<br />
					upapajje vā pariyāye.</p>

					<p class="ctr c">&#9632;</p>

					<p class="f4">Yaɱ bhikkhave dosa-pakataɱ kammaɱ||<br />
					dosa-jaɱ dosa-nidānaɱ dosa-samudayaɱ,||<br />
					yatth'assa atta-bhāvo nibbattati,||<br />
					tattha taɱ kammaɱ vipaccati.|| ||</p>

					<p class="f4">Yattha taɱ kammaɱ vipaccati,||<br />
					tattha tassa kammassa vipākaɱ paṭisaŋvedeti diṭṭh'evā dhamme,||<br />
					upapajje vā pariyāye.</p>

					<p class="ctr c">&#9632;</p>

					<p class="f4">Yaɱ bhikkhave moha-pakataɱ kammaɱ||<br />
					moha-jaɱ moha-nidānaɱ moha-samudayaɱ,||<br />
					yatth'assa atta-bhavo nibbattati,||<br />
					tattha taɱ kammaɱ vipaccati.|| ||</p>

					<p class="f4">Yattha taɱ kammaɱ vipaccati,||<br />
					<a id="pg135"><span class="f2 g"><b>[135]</b></span></a> tattha tassa kammassa vipākaɱ paṭisaŋvedeti diṭṭh'evā dhamme,||<br />
					upapajje vā pariyāye.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Seyyathā pi, bhikkhave,||<br />
					bījāni akhaṇḍāni apūtīni avāt'ātapahatāni sārādāni sukha-sayitāni sukhette supari-kamma-katāya bhumiyā nikkhittāni||<br />
					devo ca sammā dhāraɱ anuppaveccheyya,||<br />
					ev'assu tāni bhikkhave bījāni vuḍḍhiɱ virūḷhiɱ vepullaɱ āpajjeyyuɱ.|| ||</p>

					<p class="f4">Evam eva kho bhikkhave||<br />
					yaɱ lobha-pakataɱ kammaɱ||<br />
					lobha-jaɱ lobha-nidānaɱ lobha-samudayaɱ,||<br />
					yatth'assa atta-bhāvo nibbattati,||<br />
					tattha taɱ kammaɱ vipaccati.|| ||</p>

					<p class="f4">Yattha taɱ kammaɱ vipaccati,||<br />
					tattha tassa kammassa vipākaɱ paṭisaŋvedeti diṭṭh'evā dhamme,||<br />
					upapajje vā pariyāye.</p>

					<p class="ctr c">&#9632;</p>

					<p class="f4">Yaɱ dosa-pakataɱ kammaɱ||<br />
					dosa-jaɱ dosa-nidānaɱ dosa-samudayaɱ,||<br />
					yatth'assa atta-bhāvo nibbattati,||<br />
					tattha taɱ kammaɱ vipaccati.|| ||</p>

					<p class="f4">Yattha taɱ kammaɱ vipaccati,||<br />
					tattha tassa kammassa vipākaɱ paṭisaŋvedeti diṭṭh'evā dhamme,||<br />
					upapajje vā pariyāye.|| ||</p>

					<p class="ctr c">&#9632;</p>

					<p class="f4">Yaɱ moha-pakataɱ kammaɱ||<br />
					moha-jaɱ moha-nidānaɱ moha-samudayaɱ,||<br />
					yatth'assa atta-bhavo nibbattati,||<br />
					tattha taɱ kammaɱ vipaccati.|| ||</p>

					<p class="f4">Yattha taɱ kammaɱ vipaccati,||<br />
					tattha tassa kammassa vipākaɱ paṭisaŋvedeti diṭṭh'evā dhamme,||<br />
					upapajje vā pariyāye.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p33.2">33.2</a>]</span> Tīṇ'imāni bhikkhave nidānāni kammānaɱ samudāyāya.|| ||</p>

					<p class="f4">Katamāni tīṇi?|| ||</p>

					<p class="f4">Alobho nidānaɱ kammānaɱ samudayāya,||<br />
					adoso nidānaɱ kammānaɱ samudayāya,||<br />
					amoho nidānaɱ kammānaɱ samudayāya.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yaɱ bhikkhave alobha-pakataɱ kammaɱ||<br />
					alobha-jaɱ alobha-nidānaɱ alobha-samudayaɱ,||<br />
					lobhe vigate evaɱ taɱ kammaɱ pahīnaɱ hoti ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.</p>

					<p class="ctr c">&#9632;</p>

					<p class="f4">Yaɱ bhikkhave adosa-pakataɱ kammaɱ||<br />
					adosa-jaɱ adosa-nidānaɱ adosa-samudayaɱ,||<br />
					dose vigate evaɱ taɱ kammaɱ pahīnaɱ hoti ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.</p>

					<p class="ctr c">&#9632;</p>

					<p class="f4">Yaɱ bhikkhave amoha-pakataɱ kammaɱ||<br />
					amoha-jaɱ amoha-nidānaɱ amoha-samudayaɱ,||<br />
					mohe vigate evaɱ taɱ kammaɱ pahīnaɱ hoti ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Seyyathā pi, bhikkhave, bījāni akhaṇḍāni apūtīni avātāta- <a id="pg136"><span class="f2 g"><b>[136]</b></span></a> pahatāni sārādāni sukha-sayitāni tāni puriso agginā daheyya agginā dahitvā masiɱ kareyya masiɱ karitvā mahāvāte vā opuneyya,||<br />
					nadiyā vā sīgha-sotāya pavāheyya ev'assu tāni bhikkhave bījāni ucchinna-mūlāni tālā-vatthu-katāni anabhāva-katāni āyatiɱ anuppadadhammāni.|| ||</p>

					<p class="ctr c">&#9632;</p>

					<p class="f4">Evam'eva kho bhikkhave yaɱ alobha-pakataɱ kammaɱ||<br />
					alobha-jaɱ alobha-nidānaɱ alobha-samudayaɱ,||<br />
					lobhe vigate evaɱ taɱ kammaɱ pahīnaɱ hoti ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.</p>

					<p class="ctr c">&#9632;</p>

					<p class="f4">Yaɱ adosa-pakataɱ kammaɱ||<br />
					adosa-jaɱ adosa-nidānaɱ adosa-samudayaɱ,||<br />
					dose vigate evaɱ taɱ kammaɱ pahīnaɱ hoti ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="ctr c">&#9632;</p>

					<p class="f4">Yaɱ amoha-pakataɱ kammaɱ||<br />
					amoha-jaɱ amoha-nidānaɱ amoha-samudayaɱ,||<br />
					mohe vigate evaɱ taɱ kammaɱ pahīnaɱ hoti ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Imāni kho bhikkhave tīṇi nidānāni kammānaɱ samudayāyā ti.|| ||</p>

							<p class="f4 in2">lobha-jaɱ dosa-jaɱ c'eva moha-jañ cāpi'viddasu,||<br />
							Yaɱ tena pakataɱ kammaɱ appaɱ vā yadi vā bahuɱ,||<br />
							Idh'eva taɱ vedanīyaɱ vatthu aññaɱ na vijjati.<br />
							Tasmā lobhaɱ ca dosaɱ ca moha-jaɱ cāpi'viddasu,||<br />
							Vijjaɱ uppādayaɱ bhikkhu sabbā duggatiyo jahe ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>