<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Threes, Sutta 37. The Buddha shows how Sakka's pointing to himself as an example of a fitting reward for observing uposatha and behavior in accordance with the precepts is not suitable." />
<title>AN 3.37: Dutiya Catu-Mahārāja Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					III. Tika Nipāta<br />
					IV. Deva-Dūta Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p37">Sutta 37</a></h4>

					<h1>Dutiya Catu-Mahārāja Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg143"><span class="f2 g"><b>[143]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-92.htm">bit</a>][<a href="../../../../dhamma-vinaya/pts/an/03_threes/an03.037.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.038.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhūta-pubbaɱ bhikkhave Sakko devānam indo deve Tāvatiɱse anunayamāno tāyaɱ velāyaɱ imaɱ gāthaɱ abhāsi:|| ||</p>

							<p class="f4 in2"><a id="pg144"><span class="f2 g"><b>[144]</b></span></a> 'Cātuddasiɱ pañcadasi yāva pakkhassa aṭṭhamī||<br />
							Pāṭihāriyapakkhañ ca aṭṭh'aŋga-susamā-gataɱ,||<br />
							Uposathaɱ upavaseyya yo p'assa mādiso naro' ti.|| ||</p>

					<p class="f4">Sā kho pan'esā bhikkhave Sakkena devānam indena gāthā duggītā, na sugītā,||<br />
					dubbhā-sitā, na subhā-sitā.|| ||</p>

					<p class="f4">Taɱ kissa hetu?|| ||</p>

					<p class="f4">Sakko bhikkave devānam indo avīta-rāgo avīta-doso avīta-moho.|| ||</p>

					<p class="f4">Yo ca kho so bhikkhave bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho pari-k-khīṇa-bhava-saŋyojano sammadaññā-vimutto.|| ||</p>

					<p class="f4">Tassa kho etaɱ bhikkhave bhikkhuno kallaɱ vacanāya:|| ||</p>

							<p class="f4 in2">'Cātuddasiɱ pañcadasi yāva pakkhassa aṭṭhamī||<br />
							Pāṭihāriyapakkhaɱ ca aṭṭh'aŋga-susamā-gataɱ,||<br />
							Uposathaɱ upavaseyya yo p'assa mādiso naro' ti.|| ||</p>

					<p class="f4">Taɱ kissa hetu?|| ||</p>

					<p class="f4">So hi bhikkhave bhikkhu vīta-rāgo||<br />
					vīta-doso||<br />
					vīta-moho.|| ||</p>

					<p class="f4">Bhūta-pubbaɱ bhikkhave Sakko devānam indo deve Tāvatiɱse anunayamāno tāyaɱ velāyaɱ imaɱ gāthaɱ abhāsi:-|| ||</p>

							<p class="f4 in2">'Cātuddasi pañcadasi yāva pakkhassa aṭṭhamī,||<br />
							Pāṭihāriyapakkhaɱ ca aṭṭh'aŋga-susamā-gataɱ||<br />
							Uposathaɱ upavaseyya yo p'assa mādiso naro' ti.|| ||</p>

					<p class="f4">Sā kho pan'esā bhikkhave Sakkena devānam indena gāthā duggītā,||<br />
					na sugītā,||<br />
					dubbhā-sitā,||<br />
					na subhā-sitā.|| ||</p>

					<p class="f4">Taɱ kissa hetu?|| ||</p>

					<p class="f4">Sakko hi bhikkhave devānam indo aparimutto jātiyā jarāya maraṇena sokehi paridevehi dukkhehi domanassehi upāyāsehi,||<br />
					aparimutto dukkhasmā ti vadāmi.|| ||</p>

					<p class="f4">Yo ca kho so bhikkhave bhikkhu arahaɱ khīṇ'āsavo vusitavā kata-karaṇīyo ohita-bhāro anuppattasadattho pari-k-khīṇa-bhava-saŋyojano sammadaññā-vimutto,||<br />
					tassa kho etaɱ bhikkhave bhikkhuno kallaɱ vacānāya.|| ||</p>

							<p class="f4 in2">'Cātuddasi pañcadasī yāva pakkhassa aṭṭhamī||<br />
							Pāṭihāriyapakkhañ ca aṭṭh'aŋga-susamā-gataɱ,||<br />
							Uposathaɱ upavaseyya yo p'assa mādiso naro' ti.
							|| ||</p>

					<p class="f4"><a id="pg145"><span class="f2 g"><b>[145]</b></span></a> Taɱ kissa hetu?|| ||</p>

					<p class="f4">So bhikkhave bhikkhu parimutto jātiyā jarāyā maraneṇa sokehi paridevehi dukkhehi domanassehi upāyāsehi,||<br />
					parimutto dukkhasmā ti vadāmi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>