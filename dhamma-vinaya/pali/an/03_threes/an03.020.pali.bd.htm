<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 20. The Buddha compares the attributes of a successful businessman to the attributes of a bhikkhu successful at making headway in the acquiring of skillful states." />
<title>AN 3.020: Dutiya Pāpaṇika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					II. Rathakāra Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p20">Sutta 20</a></h4>

					<h1>Dutiya Pāpaṇika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg116"><span class="f2 g"><b>[116]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.020.wood.pts.htm#p1">pts</a>][<a href="../../../../dhamma-vinaya/wp/an/03_threes/an03.020.bodh.wp.htm#p1">bodh</a>][<a href="../../../../dhamma-vinaya/mnl/an/03_threes/an03.020.upal.mnl.htm#p1">upal</a>][<a href="../../../../dhamma-vinaya/ati/an/03_threes/an03.020.than.ati.htm#p1">than</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍakassa ārāme.|| ||</p>

					<p class="f4">"Tīhi bhikkhave aṇgehi samannāgato pāpaṇiko na cirass'eva mahantattaṃ va vepullattaṃ va pāpuṇāti bhogesu.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave pāpaṇiko cakkhumā ca hoti,||<br />
					vidhūro ca,||<br />
					nīssaya-sampanno ca.|| ||</p>

					<p class="f4">Kathañ ca bhikkhave pāpaṇiko cakkhumā hoti?|| ||</p>

					<p class="f4">Idha bhikkhave pāpaṇiko paṇiyaṃ jānāti.|| ||</p>

					<p class="f4">Idaṃ paṇiyaṃ evaṃ kītaṃ evaṃ vikkayamānaṃ ettakaṃ mūlaṃ bhavissati ettako udayo ti.|| ||</p>

					<p class="f4">Evaṃ kho bhikkhave pāpaṇiko cakkhumā hoti.|| ||</p>

					<p class="f4">Kathañ ca bhikkhave pāpaṇiko vidhūro hoti?|| ||</p>

					<p class="f4">Idha bhikkhave pāpaṇiko kusalo hoti paṇiyaṃ ketuñ ca vikketuñ ca.|| ||</p>

					<p class="f4">Evaṃ kho bhikkhave pāpaṇiko vidhūro hoti.|| ||</p>

					<p class="f4">Kathañ ca bhikkhave pāpaṇiko nissayasampanno hoti?|| ||</p>

					<p class="f4"><a id="pg117"><span class="f2 g"><b>[117]</b></span></a> Idha bhikkhave pāpaṇiko ye te gahapati vā gahapati-puttā vā aḍḍhā maha-d-dhanā mahā-bhogā te naṃ evaṃ jānanti:|| ||</p>

					<p class="f4">'Ayaṃ kho bhavaṃ pāpaṇiko cakkhumā ca vidhūro ca paṭibalo putta-dārañ ca posetuṃ.|| ||</p>

					<p class="f4">Amhākañ ca kālena kālaṃ anuppadātun' ti.|| ||</p>

					<p class="f4">Te naṃ bhogehi nipatanti:|| ||</p>

					<p class="f4">'Ito samma pāpaṇika,||<br />
					bhoge karitvā putta-dārañ ca posehi amhākañ ca kālena kālaṃ anuppadehī' ti.|| ||</p>

					<p class="f4">Evaṃ kho bhikkhave pāpaṇiko nissayasampanno hoti.|| ||</p>

					<p class="f4">Imehi kho bhikkhave tīhi aṇgehi samannāgato pāpaṇiko na cirass'eva mahantattaṃ va vepullattaṃ va pāpuṇāti bhogesu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave tīhi dhammehi samannāgato bhikkhu na cirass'eva mahantattaṃ va vepullattaṃ va pāpuṇāti kusalesu dhammesu.|| ||</p>

					<p class="f4">Katamehi tīhi?|| ||</p>

					<p class="f4">Idha bhikkhave bhikkhu cakkhumā ca hoti vidhūro ca nissayasmpanno ca.|| ||</p>

					<p class="f4">Kathañ ca bhikkhave bhikkhu cakkhumā hoti?|| ||</p>

					<p class="f4">'Idha bhikkhave bhikkhu idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave bhikkhu cakkhumā hoti.|| ||</p>

					<p class="f4">Kathañ ca bhikkhave bhikkhu vidhūro hoti?|| ||</p>

					<p class="f4">Idha bhikhave bhikkhu āraddha-viriyo viharati akusalānaṃ dhammānaṃ pahānāya kusalānaṃ dhammānaṃ upādāya thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Evam eva kho bhikkhave bhikkhu vidhūro hoti.|| ||</p>

					<p class="f4">Kathañ ca bhikkhave bhikkhu nissayasampanno hoti?|| ||</p>

					<p class="f4">Idha bhikkhave bhikkhu ye te bhikkhū bahu-s-sutā āgatāgamā dhamma-dharā vinaya-dharā mātikā-dharā.|| ||</p>

					<p class="f4">Te kālena kālaṃ upasaṇkamitvā paripucachati,||<br />
					paripañhati.|| ||</p>

					<p class="f4">'Idaṃ bhante kathaṃ imassa ko attho' ti?|| ||</p>

					<p class="f4">Tassa te āyasmanto avivaṭañ c'eva vivaranti anuttānīkatañ ca uttānīṃ karonti,||<br />
					aneka-vihitesu kaṇkhaṭṭhānīyesu dhammesu kaṇkhaṃ paṭivinodenti.|| ||</p>

					<p class="f4">Evaṃ kho bhikkhave bhikkhu nissaya-sampanno hoti.|| ||</p>

					<p class="f4"> <a id="pg118"><span class="f2 g"><b>[118]</b></span></a> Imehi kho bhikkhave tīhi dhammehi samannāgato bhikkhu na cirass'eva mahantattaṃ va vepullattaṃ va pāpuṇāti kusalesu dhammesū" ti.|| ||</p>

					<p>&nbsp;</p>

					<p class="ctr">Rathakāra Vagga Dutiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>