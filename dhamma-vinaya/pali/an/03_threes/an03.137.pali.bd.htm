<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 137. The Buddha compares the qualities of speed, beauty and good proportions in a colt to the bhikkhu's understanding of the Four Truths, his ability to answer questions about the deep meaning of the Dhamma and Discipline, and his ease in getting the necessities of life." />
<title>AN 3.137: Assa-Khaḷuṅka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					III. Tika Nipāta<br />
					XIV. Yodh-ā-jīva Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p137">Sutta 137</a></h4>

					<h1>Assa-Khaḷuṅka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg287"><span class="f2 g"><b>[287]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.137.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tayo ca bhikkhave assa-khaḷuṅke desissāmi,||<br />
					tayo ca purisa-khaḷuṅke desessāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho bhikkhave bhikkhū Bhagavato paccassosuṃ.|| ||</p>

					<p class="f4">Bhagavā etad evoka:|| ||</p>

					<p class="f4">2. "Katame ca bhikkhave tayo assa-khaḷuṅkā?					|| ||</p>

					<p class="f4"><a id="pg288"><span class="f2 g"><b>[288]</b></span></a> Idha, bhikkhave, ekacco assa-khaḷuṅko java-sampanno hoti,||<br />
					na vaṇṇa-sampanno||<br />
					na āroha-pariṇāha-sampanno.|| ||</p>

					<p class="f4">Idha pana bhikkave ekacco assa-khaḷuṅko java-sampanno ca hoti||<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave ekacco assa-khaḷuṅko java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4">Ime ko bhikkhave tayo assa-khaḷuṅkā.|| ||</p>

					<p class="ctr c">&#9632;</p>

					<p class="f4">3. Katame ca bhikkhave tayo purisa-khaḷuṅkā?|| ||</p>

					<p class="f4">Idha, bhikkhave, ekacco purisa-khaḷuṅko java-sampanno hoti,||<br />
					na vaṇṇa-sampanno||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave ekacco purisakhaluṇekā java-sampanno ca hoti||<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave ekacco purisa-khaḷuṅko java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4.Kathañ ca bhikkhave purisa-khaḷuṅko java-sampanno hoti,||<br />
					na vaṇṇa-sampanno||<br />
					na āroha-pariṇāha-sampanno?|| ||</p>

					<p class="f4">Idha, bhikkhave, bhikhu:|| ||</p>

					<p class="f4">'Idaṃ dukkhan' ti||<br />
					yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti||<br />
					yatha-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānāti.|| ||</p>

					<p class="f4">Idam assa javasmiṃ vadāmi.|| ||</p>

					<p class="ctr c">&#9632;</p>

					<p class="f4">Abhidhamme ko pana ahivinaye pañhaṃ puṭṭho saṃsādeti no vissajjeti.|| ||</p>

					<p class="f4">Idam assa na vaṇṇasmiṃ vadāmi.|| ||</p>

					<p class="ctr c">&#9632;</p>

					<p class="f4">Na ko pana lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="ctr c">&#9632;</p>

					<p class="f4">Evaṃ kho bhakkhave purisa-khaḷuṅko java-sampanno hoti,||<br />
					na ca vaṇṇa-sampanno||<br />
					na ca āroha-pariṇāha-sampanno.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Kathañ ca bhikkhave purisa-khaḷuṅko java-sampanno ca hoti||<br />
					vaṇṇa-sampanno ca,||<br />
					na āroha-pariṇāha-sampanno?|| ||</p>

					<p class="f4">Idha, bhikkhave, bhikhu:|| ||</p>

					<p class="f4">'Idaṃ dukkhan' ti||<br />
					yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti||<br />
					yatha-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānāti.|| ||</p>

					<p class="f4">Idam assa javasmiṃ vadāmi.|| ||</p>

					<p class="ctr c">&#9632;</p>

					<p class="f4">Abhidhamme kho pana abhivinaye pañhaṃ puṭṭho vissajjeti no saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="ctr c">&#9632;</p>

					<p class="f4">Na ko pana lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="ctr c">&#9632;</p>

					<p class="f4">Evaṃ <a id="pg289"><span class="f2 g"><b>[289]</b></span></a> kho bhikkhave purisa-khaḷuṅko java-sampanno ca hoti||<br />
					vanṇa-sampanno ca,||<br />
					na āroha-pariṇāha-sampanno.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Kathañ ca bhikkhave purisa-khaḷuṅko java-sampanno ca hoti||<br />
					vanṇa-sampanno ca,||<br />
					ārohaparināhasampanno ca?|| ||</p>

					<p class="f4">Idha, bhikkhave, bhikhu:|| ||</p>

					<p class="f4">'Idaṃ dukkhan' ti||<br />
					yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti||<br />
					yatha-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānāti.|| ||</p>

					<p class="f4">Idam assa javasmiṃ vadāmi.|| ||</p>

					<p class="ctr c">&#9632;</p>

					<p class="f4">Abhidhamme kho pana abhivinaye pañhaṃ puṭṭho vissajjeti no saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="ctr c">&#9632;</p>

					<p class="f4">Lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa āroha-pariṇāhasmiṃ vadāmi.|| ||</p>

					<p class="ctr c">&#9632;</p>

					<p class="f4">Evaṃ kho bhikkhave purisa-khaḷuṅko java-sampanno ca hoti||<br />
					vanṇa-sampanno ca,||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo purisa-khaḷuṅkā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>