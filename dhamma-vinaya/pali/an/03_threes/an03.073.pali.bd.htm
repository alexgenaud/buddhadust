<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Threes, Sutta 73. Ānanda instructs the Buddha's uncle Mahanama concerning the morality, serenity and wisdom of the seeker and the morality, serenity and wisdom of the adept." />
<title>AN 3.73: Mahānāma Sakka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					III. Tika Nipāta<br />
					VIII. Ānanda Vagga</h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p73">Sutta 73</a></h4>

					<h1>Mahānāma Sakka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg219"><span class="f2 g"><b>[219]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.073.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.073.than.ati.htm#p1">than</a>][<a href="../../../../dhamma-vinaya/bd/an/03_threes/an03.073.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Tena ko pana samayena Bhagavā||<br />
					gilānā vuṭṭhito hoti||<br />
					acira-vuṭṭhito gelaññā.|| ||</p>

					<p class="f4">Atha ko Mahānāmo Sakko yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko Bhagavantaɱ etad avoca:|| ||</p>

					<p class="f4">"Dīgha-rattāhaɱ bhante Bhagavatā evaɱ dhammaɱ desitaɱ:|| ||</p>

					<p class="f4">'Ājānāmi samāhitassa ñāṇaɱ,||<br />
					no asamāhitassā' ti.|| ||</p>

					<p class="f4">Samādhi nu kho bhante pubbe,||<br />
					pacchā ñāṇaɱ||<br />
					udāhu ñāṇaɱ pubbe,||<br />
					pacchā samādhī" ti?|| ||</p>

					<p class="ctr c">&#9632;</p>

					<p class="f4">2. Atha kho āyasmato Ānandassa etad ahosi|| ||</p>

					<p class="f4">"Bhagavā ko gilānā vuṭṭhito acira-vuṭṭhito gelaññā;||<br />
					ayañ ca Mahānāmo Sakko Bhagavantaɱ ati-gambhīraɱ pañhaɱ pucchati.|| ||</p>

					<p class="f4">Yan nūn-ā-haɱ Mahānāmaɱ Sakkaɱ eka-m-antaɱ apanetvā dhammaɱ deseyyan" ti?|| ||</p>

					<p class="f4">Atha ko āyasmā Ānanda Mahānāmaɱ Sakkaɱ bāhāyaɱ gahetvā eka-m-antaɱ apanetvā Mahānāmaɱ Sakkaɱ etad avoca:|| ||</p>

					<p class="f4">3. "Sekham pi kho Mahānāma sīlaɱ vuttaɱ Bhagavatā,||<br />
					asekham pi sīlaɱ vuttaɱ Bhagavatā,||<br />
					sekho pi samādhi vutto <a id="pg220"><span class="f2 g"><b>[220]</b></span></a> Bhagavatā,||<br />
					asekho pi samādhi vutto Bhagavatā,||<br />
					sekhā pi paññā vuttā Bhagavatā,||<br />
					asekhā pi paññā vuttā Bhagavatā.|| ||</p>

					<p class="ctr c">&#9632;</p>

					<p class="f4">4. Katamañ ca Mahānāma sekhaɱ sīlaɱ?|| ||</p>

					<p class="f4">Idha Mahānāma bhikkhū silavā hoti||<br />
					Pātimokkha-saɱvara-saɱvuto viharati||<br />
					ācāra-gocara-sampanno||<br />
					aṇumattesu vajjesu bhaya-dassāvī||<br />
					samādāya sikkhati sikkhā-padesu.|| ||</p>

					<p class="f4">Idaɱ vuccati Mahānāma sekhaɱ sīlaɱ.|| ||</p>

					<p class="ctr c">&#9632;</p>

					<p class="f4">Katamo ca Mahānāma sekho samādhi?|| ||</p>

					<p class="f4">Idha Mahānāma bhikkhu vivicce komehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati|| ||</p>

					<p class="f4">Pītiyā ca virāgā upekkhako ca viharati<br />
					sato ca sampajāno||<br />
					sukhaɱ ca kāyena paṭisaɱvedeti,||<br />
					yaɱ taɱ ariyā ācikkhanti||<br />
					'upekkhako satimā sukha-vihāri' ti||<br />
					taɱ tatiyaɱ-jhānaɱ upasampajja viharati|| ||</p>

					<p class="f4">Sukhassa ca pahāṇā||<br />
					dukkhassa ca pahāṇā||<br />
					pubb'eva somanassa-domanassānaɱ atthaṅ-gamā||<br />
					adukkaɱ||<br />
					asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Ayaɱ vuccanī Mahānāma sekho samādhi.|| ||</p>

					<p class="ctr c">&#9632;</p>

					<p class="f4">Katamā ca Mahānāma sekhā paññā?|| ||</p>

					<p class="f4">Idha Mahānāma bhikkhu 'idaɱ dukkhan' ti yathā-bhūtaɱ pajānāti||<br />
					idha Mahānāma bhikkhu 'idaɱ dukkha-samudayan' ti yathā-bhūtaɱ pajānāti||<br />
					idha Mahānāma bhikkhu 'idaɱ dukkha-nirodho' ti yathā-bhūtaɱ pajānāti
					idha Mahānāma bhikkhu 'idaɱ dukkha-nirodha-gāminī paṭipadā' ti yathā-bhūtaɱ pajānāti|| ||</p>

					<p class="f4">Ayaɱ vuccati Mahānāma sekhā paññā.|| ||</p>

					<p class="ctr c">&#9632;</p>

					<p class="f4">Sa ko so Mahānāma ariya-sāvako||<br />
					evaɱ sīla-sampanno||<br />
					evaɱ samādhi-sampanno||<br />
					evaɱ paññā-sampanno||<br />
					āsavānaɱ khayā||<br />
					anāsavaɱ ceto-vimuttiɱ||<br />
					saññā-vumuttiɱ||<br />
					diṭṭh'eva dhamme sayaɱ abhiññā sacchi-katvā upasampajja viharati.|| ||</p>

					<p class="f4">Evaɱ ko Mahānāma sekham pi sīlaɱ vuttaɱ Bhagavatā,||<br />
					asekham pi sīlaɱ vuttaɱ Bhagavatā,||<br />
					sekho pi samādhi vutto Bhagavatā,||<br />
					asekho pi samādhi vutto Bhagavatā,||<br />
					sekhā pi paññā vuttā Bhagavatā,||<br />
					asekhā pi paññā vuttā Bhagavatā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>