<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Threes, Sutta 73. Ānanda instructs the Buddha's uncle Mahanama concerning the morality, serenity and wisdom of the seeker and the morality, serenity and wisdom of the adept." />
<title>AN 3.73: Mahānāma Sakka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					III. Tika Nipāta<br />
					VIII. Ānanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_03_tikanipata.htm#p73">Sutta 73</a></h4>

					<h1>Mahānāma Sakka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg219"><span class="f2 g"><b>[219]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/03_threes/an03.073.wood.pts.htm#p1">pts</a>][<a href="../../../../dhamma-vinaya/ati/an/03_threes/an03.073.than.ati.htm#p1">than</a>][<a href="../../../../dhamma-vinaya/bd/an/03_threes/an03.073.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">Tena ko pana samayena Bhagavā||<br />
					gilānā vuṭṭhito hoti||<br />
					acira-vuṭṭhito gelaññā.|| ||</p>

					<p class="f4">Atha ko Mahānāmo Sakko yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahānāmo Sakko Bhagavantaṃ etad avoca:|| ||</p>

					<p class="f4">"Dīgha-rattāhaṃ bhante Bhagavatā evaṃ dhammaṃ desitaṃ:|| ||</p>

					<p class="f4">'Ājānāmi samāhitassa ñāṇaṃ,||<br />
					no asamāhitassā' ti.|| ||</p>

					<p class="f4">Samādhi nu kho bhante pubbe,||<br />
					pacchā ñāṇaṃ||<br />
					udāhu ñāṇaṃ pubbe,||<br />
					pacchā samādhī" ti?|| ||</p>

					<p class="ctr c">&#9632;</p>

					<p class="f4">2. Atha kho āyasmato Ānandassa etad ahosi|| ||</p>

					<p class="f4">"Bhagavā ko gilānā vuṭṭhito acira-vuṭṭhito gelaññā;||<br />
					ayañ ca Mahānāmo Sakko Bhagavantaṃ ati-gambhīraṃ pañhaṃ pucchati.|| ||</p>

					<p class="f4">Yan nūn-ā-haṃ Mahānāmaṃ Sakkaṃ eka-m-antaṃ apanetvā dhammaṃ deseyyan" ti?|| ||</p>

					<p class="f4">Atha ko āyasmā Ānanda Mahānāmaṃ Sakkaṃ bāhāyaṃ gahetvā eka-m-antaṃ apanetvā Mahānāmaṃ Sakkaṃ etad avoca:|| ||</p>

					<p class="f4">3. "Sekham pi kho Mahānāma sīlaṃ vuttaṃ Bhagavatā,||<br />
					asekham pi sīlaṃ vuttaṃ Bhagavatā,||<br />
					sekho pi samādhi vutto <a id="pg220"><span class="f2 g"><b>[220]</b></span></a> Bhagavatā,||<br />
					asekho pi samādhi vutto Bhagavatā,||<br />
					sekhā pi paññā vuttā Bhagavatā,||<br />
					asekhā pi paññā vuttā Bhagavatā.|| ||</p>

					<p class="ctr c">&#9632;</p>

					<p class="f4">4. Katamañ ca Mahānāma sekhaṃ sīlaṃ?|| ||</p>

					<p class="f4">Idha Mahānāma bhikkhū silavā hoti||<br />
					Pātimokkha-saṃvara-saṃvuto viharati||<br />
					ācāra-gocara-sampanno||<br />
					aṇumattesu vajjesu bhaya-dassāvī||<br />
					samādāya sikkhati sikkhā-padesu.|| ||</p>

					<p class="f4">Idaṃ vuccati Mahānāma sekhaṃ sīlaṃ.|| ||</p>

					<p class="ctr c">&#9632;</p>

					<p class="f4">Katamo ca Mahānāma sekho samādhi?|| ||</p>

					<p class="f4">Idha Mahānāma bhikkhu vivicce komehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati|| ||</p>

					<p class="f4">Vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati|| ||</p>

					<p class="f4">Pītiyā ca virāgā upekkhako ca viharati<br />
					sato ca sampajāno||<br />
					sukhaṃ ca kāyena paṭisaṃvedeti,||<br />
					yaṃ taṃ ariyā ācikkhanti||<br />
					'upekkhako satimā sukha-vihāri' ti||<br />
					taṃ tatiyaṃ-jhānaṃ upasampajja viharati|| ||</p>

					<p class="f4">Sukhassa ca pahāṇā||<br />
					dukkhassa ca pahāṇā||<br />
					pubb'eva somanassa-domanassānaṃ atthaṇgamā||<br />
					adukkaṃ||<br />
					asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Ayaṃ vuccanī Mahānāma sekho samādhi.|| ||</p>

					<p class="ctr c">&#9632;</p>

					<p class="f4">Katamā ca Mahānāma sekhā paññā?|| ||</p>

					<p class="f4">Idha Mahānāma bhikkhu 'idaṃ dukkhan' ti yathā-bhūtaṃ pajānāti||<br />
					idha Mahānāma bhikkhu 'idaṃ dukkha-samudayan' ti yathā-bhūtaṃ pajānāti||<br />
					idha Mahānāma bhikkhu 'idaṃ dukkha-nirodho' ti yathā-bhūtaṃ pajānāti
					idha Mahānāma bhikkhu 'idaṃ dukkha-nirodha-gāminī paṭipadā' ti yathā-bhūtaṃ pajānāti|| ||</p>

					<p class="f4">Ayaṃ vuccati Mahānāma sekhā paññā.|| ||</p>

					<p class="ctr c">&#9632;</p>

					<p class="f4">Sa ko so Mahānāma ariya-sāvako||<br />
					evaṃ sīla-sampanno||<br />
					evaṃ samādhi-sampanno||<br />
					evaṃ paññā-sampanno||<br />
					āsavānaṃ khayā||<br />
					anāsavaṃ ceto-vimuttiṃ||<br />
					saññā-vumuttiṃ||<br />
					diṭṭh'eva dhamme sayaṃ abhiññā sacchi-katvā upasampajja viharati.|| ||</p>

					<p class="f4">Evaṃ ko Mahānāma sekham pi sīlaṃ vuttaṃ Bhagavatā,||<br />
					asekham pi sīlaṃ vuttaṃ Bhagavatā,||<br />
					sekho pi samādhi vutto Bhagavatā,||<br />
					asekho pi samādhi vutto Bhagavatā,||<br />
					sekhā pi paññā vuttā Bhagavatā,||<br />
					asekhā pi paññā vuttā Bhagavatā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>