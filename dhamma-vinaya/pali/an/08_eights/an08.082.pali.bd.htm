<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 82. Punniya, asks why it is that sometimes the Buddha will teach and sometimes not. Gotama explains that there are eight factors involved, but that more than the simple eight factors what is needed is to see progress up the eight factors in a bhikkhu. So sometimes a teaching may be given with only some of the factors and other times not when even one is missing." />
<title>AN 8 82: Puṇṇiya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Atthaka Nipāta<br />
					IX. Sati-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p82">Sutta 82</a></h4>

					<h1>Puṇṇiya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg337"><span class="f2 g"><b>[337]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.082.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">2. Atha kho āyasmā Puṇṇiyo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Puṇṇiyo Bhagavantaṃ etad avoca:|| ||</p>

					<p class="f4">"Ko nu kho bhante, hetu,||<br />
					ko paccayo,||<br />
					yena app'ekadā Tathāgataṃ Dhamma-desanā paṭibhāti,||<br />
					app'ekadā na paṭibhātī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Saddho ca Puṇṇiyo bhikkhu hoti,||<br />
					no ca upasaṇkamitā,||<br />
					n'eva tāva Tathāgataṃ Dhamma-desanā paṭibhāti.|| ||</p>

					<p class="f4">Yato ca kho Puṇṇiyo bhikkhu saddho ca||<br />
					hoti upasaṇkamitā ca,||<br />
					evaṃ Tathāgataṃ Dhamma-desanā paṭibhāti.|| ||</p>

					<p class="ctr c">&#9632;</p>

					<p class="f4">Saddho ca Puṇṇiyo bhikkhu hoti||<br />
					upasaṇkamitā ca,||<br />
					no ca payirupāsitā,||<br />
					n'eva tāva Tathāgataṃ Dhamma-desanā paṭibhāti.|| ||</p>

					<p class="f4">Yato ca kho Puṇṇiyo bhikkhu saddho ca||<br />
					hoti upasaṇkamitā ca,||<br />
					payirupāsitā ca,||<br />
					evaṃ Tathāgataṃ Dhamma-desanā paṭibhāti.|| ||</p>

					<p class="ctr c">&#9632;</p>

					<p class="f4">Saddho ca Puṇṇiyo bhikkhu hoti||<br />
					upasaṇkamitā ca,||<br />
					payirupāsitā ca,||<br />
					no ca paripucchitā,||<br />
					n'eva tāva Tathāgataṃ Dhamma-desanā paṭibhāti.|| ||</p>

					<p class="f4">Yato ca kho Puṇṇiyo bhikkhu saddho ca||<br />
					hoti upasaṇkamitā ca,||<br />
					payirupāsitā ca,||<br />
					paripucchitā ca,||<br />
					evaṃ Tathāgataṃ Dhamma-desanā paṭibhāti.|| ||</p>

					<p class="ctr c">&#9632;</p>

					<p class="f4">Saddho ca Puṇṇiyo bhikkhu hoti||<br />
					upasaṇkamitā ca,||<br />
					payirupāsitā ca,||<br />
					paripucchitā ca,||<br />
					no ca ohita-soto Dhammaṃ suṇāti,||<br />
					n'eva tāva Tathāgataṃ Dhamma-desanā paṭibhāti.|| ||</p>

					<p class="f4">Yato ca kho Puṇṇiyo bhikkhu saddho ca||<br />
					hoti upasaṇkamitā ca,||<br />
					payirupāsitā ca,||<br />
					paripucchitā ca,||<br />
					ohita-soto ca Dhammaṃ suṇāti,||<br />
					evaṃ Tathāgataṃ Dhamma-desanā paṭibhāti.|| ||</p>

					<p class="ctr c">&#9632;</p>

					<p class="f4">Saddho ca Puṇṇiyo bhikkhu hoti||<br />
					upasaṇkamitā ca,||<br />
					payirupāsitā ca,||<br />
					paripucchitā ca,||<br />
					ohita-soto Dhammaṃ suṇāti ca,||<br />
					no ca sutvā Dhammaṃ dhāreti,||<br />
					n'eva tāva Tathāgataṃ Dhamma-desanā paṭibhāti.|| ||</p>

					<p class="f4">Yato ca kho Puṇṇiyo bhikkhu saddho ca||<br />
					hoti upasaṇkamitā ca,||<br />
					payirupāsitā ca,||<br />
					paripucchitā ca,||<br />
					ohita-soto ca Dhammaṃ suṇāti,||<br />
					sutvā ca Dhammaṃ dhāreti,||<br />
					evaṃ Tathāgataṃ Dhamma-desanā paṭibhāti.|| ||</p>

					<p class="ctr c">&#9632;</p>

					<p class="f4">Saddho ca Puṇṇiyo bhikkhu hoti||<br />
					upasaṇkamitā ca,||<br />
					payirupāsitā ca,||<br />
					paripucchitā ca,||<br />
					ohita-soto Dhammaṃ suṇāti ca,||<br />
					sutvā Dhammaṃ dhāreti ca,||<br />
					no ca dhatānaṃ Dhammānaṃ atthaṃ upapari-k-khati,||<br />
					n'eva tāva Tathāgataṃ Dhamma-desanā paṭibhāti.|| ||</p>

					<p class="f4">Yato ca kho Puṇṇiyo bhikkhu saddho ca||<br />
					hoti upasaṇkamitā ca,||<br />
					payirupāsitā ca,||<br />
					paripucchitā ca,||<br />
					ohita-soto ca Dhammaṃ suṇāti,||<br />
					sutvā ca Dhammaṃ dhāreti,||<br />
					dhatānañ ca Dhammānaṃ atthaṃ upapari-k-khati,||<br />
					evaṃ Tathāgataṃ Dhamma-desanā paṭibhāti.|| ||</p>

					<p class="ctr c">&#9632;</p>

					<p class="f4">Saddho ca Puṇṇiyo bhikkhu hoti||<br />
					upasaṇkamitā ca,||<br />
					payirupāsitā ca,||<br />
					paripucchitā ca,||<br />
					ohita-soto Dhammaṃ suṇāti ca,||<br />
					sutvā Dhammaṃ dhāreti ca,||<br />
					dhatānañ ca Dhammānaṃ atthaṃ upapari-k-khati,||<br />
					no ca attham aññāya Dhammam aññāya Dhamm-ā-nuDhamma-paṭipanno hoti||<br />
					n'eva tāva Tathāgataṃ Dhamma-desanā paṭibhāti.|| ||</p>

					<p class="f4">Yato ca kho Puṇṇiyo bhikkhu saddho <a id="pg338"><span class="f2 g"><b>[338]</b></span></a> ca||<br />
					hoti upasaṇkamitā ca,||<br />
					payirupāsitā ca,||<br />
					paripucchitā ca,||<br />
					ohita-soto ca Dhammaṃ suṇāti,||<br />
					sutvā ca Dhammaṃ dhāreti,||<br />
					dhatānañ ca Dhammānaṃ atthaṃ upapari-k-khati,||<br />
					attha aññāya Dhammam aññāya Dhamm-ā-nuDhamma-paṭipanno ca hoti,||<br />
					evaṃ Tathāgataṃ Dhamma-desanā paṭibhāti.|| ||</p>

					<p class="f4">Imehi kho Puṇṇiya Dhammehi smannāgato ekanta-paṭibhānaṃ Tathāgataṃ Dhamma-desanā hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
