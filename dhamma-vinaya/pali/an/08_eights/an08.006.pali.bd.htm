<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 6. Eight broad categories into which all worldly activity can be classified and which, if thoroughly understood lead one to dispassion for the world. In this sutta the distinction is made between the attitudes of the common man towards these eight conditions and the attitude towards them of the student of the Aristocrats." />
<title>AN 8 6: Dutiya Lokadhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					I: Mettā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p6">Sutta 6</a></h4>

					<h1>Dutiya Lokadhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg157"><span class="f2 g"><b>[157]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.006.hare.pts.htm">pts</a>][<a href="../../../../dhamma-vinaya/ati/an/08_eights/an08.006.than.ati.htm#p1">than</a>][<a href="../../../../dhamma-vinaya/bd/an/08_eights/an08.005-006.olds.bd.htm#p6.1">olds</a>][<a href="../../../../dhamma-vinaya/wp/an/08_eights/an08.006.bodh.wp.htm#p1">bodh</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi bhikkhavo ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Aṭṭh'ime bhikkhave, loka-dhammā||<br />
					lokaṃ anuparivattanti,||<br />
					loko ca aṭṭha loka-dhamme anuparivattati.|| ||</p>

					<p class="f4">Katame aṭṭha?|| ||</p>

					<p class="f4">Lābho ca alābho ca yaso ca ayaso ca nindā ca pasaṃsā ca sukhaṃ ca dukkhaṃ ca,||<br />
					ime kho bhikkhave,||<br />
					aṭṭha-loka-dhammā lokaṃ anuparivattanti.|| ||</p>

					<p class="f4">Loko ca ime aṭṭha-loka-dhamme anuparivattati.|| ||</p>

					<p class="f4">A-s-sutavato bhikkhave,||<br />
					puthu-j-janassa uppajjati lābho pi,||<br />
					alābho pi,||<br />
					yaso pi,||<br />
					ayaso pi,||<br />
					nindā pi,||<br />
					pasaṃsā pi,||<br />
					sukham pi,||<br />
					dukkham pi.|| ||</p>

					<p class="f4">Sutavato pi kho bhikkhave,||<br />
					ariya-sāvakassa uppajjati lābho pi,||<br />
					alābho pi,||<br />
					yaso pi,||<br />
					ayaso pi,||<br />
					nindā pi,||<br />
					pasaṃsā pi,||<br />
					sukham pi,||<br />
					dukkham pi.|| ||</p>

					<p class="f4">Tatra, bhikkhave,||<br />
					ko viseso <a id="pg158"><span class="f2 g"><b>[158]</b></span></a> ko adhippayāso kiṃ nānā-karaṇaṃ sutavato ariya-sāvakassa a-s-sutavatā puthujjanenāti?|| ||</p>

					<p class="f4">Bhagava mūlakā no bhante dhammā,||<br />
					Bhagavaṃ-ntettikā,||<br />
					Bhagavam-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaṃ yeva paṭibhātu etassa bhāsitassa attho,||<br />
					Bhagavato sutvā bhikkhū dhāressantī ti.|| ||</p>

					<p class="ctr c">&#9632;</p>

					<p class="f4">Tena hi bhikkhave,||<br />
					suṇātha sādhukaṃ manasi karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">3. A-s-sutavato bhikkhave,||<br />
					puthu-j-janassa uppajjati lābho,||<br />
					so na iti paṭisañcikkha ti:|| ||</p>

					<p class="f4">Uppanno kho me ayaṃ lābho,||<br />
					so ca kho anicco dukkho vipariṇāmadhammoti,||<br />
					yathā-bhūtaṃ na-p-pajānā ti.|| ||</p>

					<p class="f4">Uppajjati alābho,||<br />
					so na iti paṭisañcikkha ti:|| ||</p>

					<p class="f4">Uppanno kho me ayaṃ alābho,||<br />
					so ca kho anicco dukkho vipariṇāmadhammoti,||<br />
					yathā-bhūtaṃ na-p-pajānā ti.|| ||</p>

					<p class="f4">Uppajjati yaso,||<br />
					so na iti paṭisañcikkhati:|| ||</p>

					<p class="f4">Uppanno kho me ayaṃ yaso,||<br />
					so ca kho anicco dukkho vipariṇāmadhammoti,||<br />
					yathā-bhūtaṃ na-p-pajānā ti.|| ||</p>

					<p class="f4">Uppajjati ayaso,||<br />
					so na iti paṭisañcikkhati:|| ||</p>

					<p class="f4">Uppanno kho me ayaṃ ayaso,||<br />
					so ca kho anicco dukkho vipariṇāmadhammoti,||<br />
					yathā-bhūtaṃ na-p-pajānā ti.|| ||</p>

					<p class="f4">Uppajjati nindā so na iti paṭisañcikkhati:|| ||</p>

					<p class="f4">Uppannā kho me ayaṃ nindā,||<br />
					sā ca kho aniccā dukkhā vipariṇāmadhammāti,||<br />
					yathā-bhūtaṃ na-p-pajānāti.|| ||</p>

					<p class="f4">Uppajjati pasaṃsā so na itipaṭisañcikkhati:|| ||</p>

					<p class="f4">Uppannā kho me ayaṃ pasaṃsā,||<br />
					sā ca kho aniccā dukkhā vipariṇāmadhammāti,||<br />
					yathā-bhūtaṃ na-p-pajānāti.|| ||</p>

					<p class="f4">Uppajjati sukhaṃ,||<br />
					so na iti paṭisañcikkhati:|| ||</p>

					<p class="f4">Uppannaṃ kho me idaṃ sukhaṃ,||<br />
					taṃ ca kho aniccaṃ dukkhaṃ vipariṇāmadhammanti,||<br />
					yathā-bhūtaṃ na-p-pajānāti.|| ||</p>

					<p class="f4">Uppajjati dukkhaṃ,||<br />
					so na itipaṭisañcikkhati uppannaṃ kho me idaṃ dukkhaṃ,||<br />
					taṃ ca kho aniccaṃ dukkhaṃ vipariṇāmadhammanti.|| ||</p>

					<p class="f4">Yathā-bhūtaṃ na-p-pajānāti.|| ||</p>

					<p class="f4">Tassa lābhopi cittaṃ pariyādāya tiṭṭhati,||<br />
					alobho pi cittaṃ pariyādāya tiṭṭhati,||<br />
					yasopi cittaṃ pariyādāya tiṭṭhati,||<br />
					ayasopi cittaṃ pariyādāya tiṭṭhati,||<br />
					nindā pi cittaṃ pariyādāya tiṭṭhati,||<br />
					pasaṃsāpi cittaṃ pariyādāya tiṭṭhati.|| ||</p>

					<p class="f4">Sukham pi cittaṃ pariyādāya tiṭṭhati,||<br />
					dukkhampi cittaṃ pariyādāya tiṭṭhati.|| ||</p>

					<p class="f4">So uppantaṃ lābhaṃ anurujjhati alābhe paṭivirujjhati.|| ||</p>

					<p class="f4">Uppantaṃ yasaṃ anurujjhati ayase paṭivirujjhati uppannaṃ pasaṃsaṃ anurujjhati nindāya paṭivirujjhati.|| ||</p>

					<p class="f4">Uppannaṃ sukhaṃ anurujjhati.|| ||</p>

					<p class="f4">Dukkhe paṭivirujjhati so evaṃ anurodhavirodhasamāpanno na parimuccati,||<br />
					jātiyā jarāya maraṇena sokehi paridevehi dukkhehi domanassehi upāyāsehi,||<br />
					na parimuccati dukkhasmāti vadāmi.|| ||</p>

					<p class="f4">4. Sutavato ca kho bhikkhave,||<br />
					ariya-sāvakassa uppajjati lābho.|| ||</p>

					<p class="f4">So iti paṭisañcikkhati;||<br />
					Uppanto kho me ayaṃ lābho so ca kho anicco dukkho vipariṇāmadhammoti yathā-bhūtaṃ pajānāti.|| ||</p>

					<p class="f4">Uppajjati alābho.|| ||</p>

					<p class="f4">So iti paṭisañcikkhati uppanto kho me ayaṃ alābho so ca kho anicco dukkho vipariṇāmadhammoti yathā-bhūtaṃ pajānāti.|| ||</p>

					<p class="f4">Uppajjati yaso.|| ||</p>

					<p class="f4"><a id="pg159"><span class="f2 g"><b>[159]</b></span></a> So iti paṭisañcikkhati uppanto kho me ayaṃ yaso.|| ||</p>

					<p class="f4">So ca kho anicco dukkho vipariṇāmadhammoti yathā-bhūtaṃ pajānāti.|| ||</p>

					<p class="f4">Uppajjati ayaso.|| ||</p>

					<p class="f4">So iti paṭisañcikkhati uppanno kho me ayaṃ ayaso.|| ||</p>

					<p class="f4">So ca kho anicco dukkho vipariṇāmadhammoti yathā-bhūtaṃ pajānāti.|| ||</p>

					<p class="f4">Uppajjati nindā.|| ||</p>

					<p class="f4">So iti paṭisañcikkhati uppantā kho me ayaṃ nindā.|| ||</p>

					<p class="f4">Sā ca kho aniccā dukkhā vipariṇāmadhammāti yathā-bhūtaṃ pajānāti.|| ||</p>

					<p class="f4">Uppajjati pasaṃsā.|| ||</p>

					<p class="f4">So iti paṭisañcikkhati uppantā kho me ayaṃ pasaṃsā.|| ||</p>

					<p class="f4">Sā ca kho aniccā dukkhā vipariṇāmadhammāti yathā-bhūtaṃ pajānāti.|| ||</p>

					<p class="f4">Uppajjati sukhaṃ.|| ||</p>

					<p class="f4">So iti paṭisañcikkhati uppantaṃ kho me idaṃ sukhaṃ.|| ||</p>

					<p class="f4">Taṃ ca kho aniccaṃ dukkhaṃ vipariṇāmadhammanti yathā-bhūtaṃ pajānāti.|| ||</p>

					<p class="f4">Uppajjati dukkhaṃ.|| ||</p>

					<p class="f4">So iti paṭisañcikkhati:|| ||</p>

					<p class="f4">Uppannaṃ kho me idaṃ dukkhaṃ.|| ||</p>

					<p class="f4">Tañ ca kho aniccaṃ dukkhaṃ vipariṇāmadhammanti yathā-bhūtaṃ pajānāti.|| ||</p>

					<p class="f4">Tassa lābho pi cittaṃ na pariyādāya tiṭṭhati,||<br />
					alobho pi cittaṃ na pariyādāya tiṭṭhati,||<br />
					yaso pi cittaṃ na pariyādāya tiṭṭhati,||<br />
					ayaso pi cittaṃ na pariyādāya tiṭṭhati,||<br />
					nindā'pi cittaṃ na pariyādāya tiṭṭhati,||<br />
					pasaṃsā'pi cittaṃ na pariyādāya tiṭṭhati,||<br />
					sukhampi cittaṃ na pariyādāya tiṭṭhati,||<br />
					dukkhampi cittaṃ na pariyādāya tiṭṭhati.|| ||</p>

					<p class="f4">So uppannaṃ lābhaṃ nānurujjhati,||<br />
					alābhe nappaṭivirujjhati.|| ||</p>

					<p class="f4">Uppannaṃ yasaṃ nānurujjhati,||<br />
					ayase nappaṭivirujjhati.|| ||</p>

					<p class="f4">Uppannaṃ pasaṃsaṃ nānurujjhati,||<br />
					nindāya nappaṭivirujjhati.|| ||</p>

					<p class="f4">Uppannaṃ sukhaṃ nānurujjhati,||<br />
					dukkhe nappaṭivirujjhati.|| ||</p>

					<p class="f4">So evaṃ anurodhavirodhavi-p-pahīno parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Parimuccati dukkhasmāti vadāmi.|| ||</p>

					<p class="f4">Ayaṃ kho bhikkhave,||<br />
					viseso ayaṃ adhippayāso idaṃ nānā-karaṇaṃ sutavato ariya-sāvakassa a-s-sutavatā puthujjanenāti.|| ||</p>

					<p class="f4 ctr">Lābho alābho ayaso yaso ca||<br />
					Nindā pasaṃsā ca sukhañ ca dukkhaṃ,||<br />
					Ete aniccā manujesu dhammā||<br />
					Asassatā viparīnāmadhammā.|| ||</p>

					<p class="f4 ctr">Ete ca ñatvā satimā su medho||<br />
					Avekkhati viparīnāmadhamme||<br />
					Iṭṭhassa dhammā na mathenti cittaṃ||<br />
					Aniṭṭhato no paṭighātameti.|| ||</p>

					<p class="f4 ctr">Tassānurodhā <a id="pg160"><span class="f2 g"><b>[160]</b></span></a> atha vā virodhā||<br />
					Vidhūpitā atthagatā na santi,||<br />
					Padañca ñatvā virajaṃ asokaṃ||<br />
					Sammappajānāti bhavassapāragūti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>