<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 52. The eight qualities a monk must have to be the spiritual advisor of nuns." />
<title>AN 8 52: Bhikkhun-Ovādaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VI. Gotamī Vagga aka Sa-ādhāna-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p52">Sutta 52</a></h4>

					<h1>Bhikkhun-Ovādaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg279"><span class="f2 g"><b>[279]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.052.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">'Kati hi nū kho bhante,||<br />
					dhammehi samannāgato bhikkhu bhikkhun-ovādako sammantitabbo' ti?|| ||</p>

					<p class="f4">2. Aṭṭhahi kho Ānanda, dhammehi samannāgato bhikkhu bhikkhun-ovādako sammannitabbo.|| ||</p>

					<p class="f4">Katamehi aṭṭhahi?|| ||</p>

					<p class="ctr c">&#9632;</p>

					<p class="f4">3. Idha, Ānanda, sīlavā ca hoti Pātimokkha-saŋvara-saɱvuto viharati,||<br />
					ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">4. Bahu-s-suto hoti suta-dharo suta-sanni-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpassa dhammā bahu-s-sutā honti.|| ||</p>

					<p class="f4">Dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">5. Ubhayāni kho pan'assa Pātimokkhāni vitthārena svāgatāni honti su-vibhattāni su-p-pavattīni su-vinicchitāni suttaso anuvyañjanaso.|| ||</p>

					<p class="ctr c">&#9632;</p>

					<p class="f4">6. Kalyāṇa-vāco hoti kalāṇa-vākkaraṇo poriya vācaya samannāgato vissaṭṭhāya aneḷa-gaḷāya atthassa viññpaniyā.|| ||</p>

					<p class="ctr c">&#9632;</p>

					<p class="f4">7. Paṭibalo <a id="pg280"><span class="f2 g"><b>[280]</b></span></a> hoti bhikkhunī-Sanghassa dhammiyā kathāya sanda-s-setuɱ sam-ā-dapetuɱ samuttejetuɱ sampahaɱsetuɱ.|| ||</p>

					<p class="ctr c">&#9632;</p>

					<p class="f4">8. Yebhuyyena bhikkhunīnaɱ piyo hoti manāpo.|| ||</p>

					<p class="f4">9. Na kho pan'etaɱ Bhagavantaɱ uddīsaɱ pabba-jitāya kāsāya-vavattha-nivasanāya garu-dhammaɱ ajjhāpann-u-pubbo hoti.|| ||</p>

					<p class="ctr c">&#9632;</p>

					<p class="f4">10. Vīsati-vasso vā hoti atireka-vīsati vasso vā.|| ||</p>

					<p class="f4">Imehi kho Ānanda, aṭṭhahi dhammehi samannāgato bhikkhu bhikkhun-ovādako sammantitabbo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
