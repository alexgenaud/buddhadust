<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 3. Eight conditions which prevent one from being liked and respected by one's fellow seekers and the converse which conduce to being liked and respected by them." />
<title>AN 8 3: Pathama Piya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Aṭṭhaka Nipāta<br />
					I: Mettā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p3">Sutta 3</a></h4>

					<h1>Paṭhama Piya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg155"><span class="f2 g"><b>[155]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.003.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.003.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭhahi bhikkhave, dhammehi samannāgato bhikkhu sabrahma-cārīnaṃ appiyo ca hoti,||<br />
					amanāpo ca||<br />
					agaru ca||<br />
					abhāvanīyo ca.|| ||</p>

					<p class="f4">Katamehi aṭṭhahi?|| ||</p>

					<p class="f4">3. Idha bhikkhave, bhikkhu appiyapasaṃsī ca hoti.||<br />
					piyagarahī ca||<br />
					lābha-kāmo ca||<br />
					sakkāra-kāmo ca||<br />
					ahiriko ca||<br />
					anottapī ca||<br />
					pāpiccho ca||<br />
					micchā-diṭṭhī ca.|| ||</p>

					<p class="f4">Imehi kho bhikkhave, aṭṭhahi dhammehi samannāgato bhikkhu sabrahma-cārīnaṃ appiyo ca hoti||<br />
					amanāpo ca||<br />
					agaru ca||<br />
					abhāvanīyo ca.|| ||</p>

					<p class="f4">4. Aṭṭhahi bhikkhave, dhammehi samannāgato bhikkhu sabrahma-cārīnaṃ piyo ca hoti||<br />
					manāpo ca||<br />
					garu ca||<br />
					bhāvanīyo ca.|| ||</p>

					<p class="f4">Katamehi aṭṭhahi?|| ||</p>

					<p class="f4"><a id="pg156"><span class="f2 g"><b>[156]</b></span></a> 5. Idha, bhikkhave, bhikkhu na appiyapasaṃsī ca hoti||<br />
					na piyagarahī ca||<br />
					na lābha-kāmo ca||<br />
					na sakkāra-kāmo ca,||<br />
					hirimā ca hoti||<br />
					ottapī ca||<br />
					appiccho ca||<br />
					sammā-diṭṭhī ca.|| ||</p>

					<p class="f4">Imehi kho bhikkhave, aṭṭhahi dhammehi samannāgato bhikkhu sabrahma-cārīnaṃ piyo ca hoti,||<br />
					manāpo ca||<br />
					garu ca||<br />
					bhāvanīyo cā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>