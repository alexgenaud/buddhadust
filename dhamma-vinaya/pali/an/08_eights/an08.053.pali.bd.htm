<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 53. Mahapajapati Gotami asks the Buddha for an instruction in brief to guide her through a period of intense study that leads to her becomming an arahant." />
<title>AN 8 53: Saṅkhitta Gotami-y-Ovāda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					VI. Gotamī Vagga aka Sa-ādhāna-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p53">Sutta 53</a></h4>

					<h1>Saṅkhitta Gotami-y-Ovāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg280"><span class="f2 g"><b>[280]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.053.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.053.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Mahā-Pajāpatī Gotamī yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho Mahā-Pajāpatī Gotamī Bhagavantaɱ etad avoca:|| ||</p>

					<p class="f4">"Sādhu me bhante,||<br />
					Bhagavā saṅkhittena dhammaɱ desetu,||<br />
					yam ahaɱ Bhagavato dhammaɱ sutvā ekā vūpakaṭṭhā appamattā ātāpinī pahit'attā vihareyyan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Ye kho tvaɱ Gotamī,||<br />
					dhamme jāneyyāsi:|| ||</p>

					<p class="f4">'Ime dhammā sa-rāgāya saɱvaṭṭanti||<br />
					no virāgāya;||</p>

					<p class="ctr c">&#9632;</p>

					<p class="f4">saɱyogāya saɱvaṭṭanti||<br />
					no visaɱyogāya;||</p>

					<p class="ctr c">&#9632;</p>

					<p class="f4">acayāya saɱvaṭṭanti||<br />
					no apacayāya;||</p>

					<p class="ctr c">&#9632;</p>

					<p class="f4">mah'icchatāya saɱvaṭṭanti||<br />
					no appicchatāya;||</p>

					<p class="ctr c">&#9632;</p>

					<p class="f4">a-santuṭṭhiyā saɱvaṭṭanti||<br />
					no santuṭṭhiyā;||</p>

					<p class="ctr c">&#9632;</p>

					<p class="f4">saṅgaṇ'ikāya saɱvaṭṭanti||<br />
					no pavivekāya;||</p>

					<p class="ctr c">&#9632;</p>

					<p class="f4">kosajjāya saɱvaṭṭanti||<br />
					no viriy'ārambhāya;||</p>

					<p class="ctr c">&#9632;</p>

					<p class="f4">dubharatāya saɱvaṭṭanti||<br />
					no subharatāya' ti.|| ||</p>

					<p class="f4">Ekaɱsena Gotami, dhāreyyāsi:|| ||</p>

					<p class="f4">'N'eso Dhammo||<br />
					n'eso Vinayo||<br />
					n'etaɱ Satthu sāsanan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Ye ca kho tvaɱ Gotamī,||<br />
					dhamme jāneyyāsi:|| ||</p>

					<p class="f4">'Ime dhammā virāgāya saɱvaṭṭanti||<br />
					no sārāgāya;||</p>

					<p class="ctr c">&#9632;</p>

					<p class="f4">visaɱyogāya saɱvaṭṭanti||<br />
					no saɱyogāya;||</p>

					<p class="ctr c">&#9632;</p>

					<p class="f4">apacayāya saɱvaṭṭanti||<br />
					no ācayāya;||</p>

					<p class="ctr c">&#9632;</p>

					<p class="f4">appicchatāya saɱvaṭṭanti||<br />
					no mah'icchatāya;||</p>

					<p class="ctr c">&#9632;</p>

					<p class="f4">santuṭṭhiyā saɱvaṭṭanti||<br />
					no a-santuṭṭhiyā;||</p>

					<p class="ctr c">&#9632;</p>

					<p class="f4">pavivekāya saɱvaṭṭanti||<br />
					no <a id="pg281"><span class="f2 g"><b>[281]</b></span></a> saṅgaṇ'ikāya;||</p>

					<p class="ctr c">&#9632;</p>

					<p class="f4">viriy'ārambhāya saɱvaṭṭanti||<br />
					no kosajjāya;||</p>

					<p class="ctr c">&#9632;</p>

					<p class="f4">subharatāya saɱvaṭṭanti||<br />
					no dubharatāyā' ti.|| ||</p>

					<p class="f4">Ekaɱsena Gotamī, dhāreyyāsi:|| ||</p>

					<p class="f4">'Eso Dhammo||<br />
					eso Vinayo||<br />
					etaɱ Satthu sāsanan'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>