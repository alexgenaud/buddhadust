<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 53. Mahapajapati Gotami asks the Buddha for an instruction in brief to guide her through a period of intense study that leads to her becomming an Arahant." />
<title>AN 8 53: Saṇkhitta Gotami-y-Ovāda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					VI. Gotamī Vagga aka Sa-ādhāna-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p53">Sutta 53</a></h4>

					<h1>Saṇkhitta Gotami-y-Ovāda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg280"><span class="f2 g"><b>[280]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.053.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.053.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho Mahā-Pajāpatī Gotamī yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho Mahā-Pajāpatī Gotamī Bhagavantaṃ etad avoca:|| ||</p>

					<p class="f4">"Sādhu me bhante,||<br />
					Bhagavā saṇkhittena dhammaṃ desetu,||<br />
					yam ahaṃ Bhagavato dhammaṃ sutvā ekā vūpakaṭṭhā appamattā ātāpinī pahit'attā vihareyyan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Ye kho tvaṃ Gotamī,||<br />
					dhamme jāneyyāsi:|| ||</p>

					<p class="f4">'Ime dhammā sa-rāgāya saṃvaṭṭanti||<br />
					no virāgāya;||</p>

					<p class="ctr c">&#9632;</p>

					<p class="f4">saṃyogāya saṃvaṭṭanti||<br />
					no visaṃyogāya;||</p>

					<p class="ctr c">&#9632;</p>

					<p class="f4">acayāya saṃvaṭṭanti||<br />
					no apacayāya;||</p>

					<p class="ctr c">&#9632;</p>

					<p class="f4">mah'icchatāya saṃvaṭṭanti||<br />
					no appicchatāya;||</p>

					<p class="ctr c">&#9632;</p>

					<p class="f4">a-santuṭṭhiyā saṃvaṭṭanti||<br />
					no santuṭṭhiyā;||</p>

					<p class="ctr c">&#9632;</p>

					<p class="f4">saṇgaṇ'ikāya saṃvaṭṭanti||<br />
					no pavivekāya;||</p>

					<p class="ctr c">&#9632;</p>

					<p class="f4">kosajjāya saṃvaṭṭanti||<br />
					no viriy'ārambhāya;||</p>

					<p class="ctr c">&#9632;</p>

					<p class="f4">dubharatāya saṃvaṭṭanti||<br />
					no subharatāya' ti.|| ||</p>

					<p class="f4">Ekaṃsena Gotami, dhāreyyāsi:|| ||</p>

					<p class="f4">'N'eso Dhammo||<br />
					n'eso Vinayo||<br />
					n'etaṃ Satthu sāsanan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Ye ca kho tvaṃ Gotamī,||<br />
					dhamme jāneyyāsi:|| ||</p>

					<p class="f4">'Ime dhammā virāgāya saṃvaṭṭanti||<br />
					no sārāgāya;||</p>

					<p class="ctr c">&#9632;</p>

					<p class="f4">visaṃyogāya saṃvaṭṭanti||<br />
					no saṃyogāya;||</p>

					<p class="ctr c">&#9632;</p>

					<p class="f4">apacayāya saṃvaṭṭanti||<br />
					no ācayāya;||</p>

					<p class="ctr c">&#9632;</p>

					<p class="f4">appicchatāya saṃvaṭṭanti||<br />
					no mah'icchatāya;||</p>

					<p class="ctr c">&#9632;</p>

					<p class="f4">santuṭṭhiyā saṃvaṭṭanti||<br />
					no a-santuṭṭhiyā;||</p>

					<p class="ctr c">&#9632;</p>

					<p class="f4">pavivekāya saṃvaṭṭanti||<br />
					no <a id="pg281"><span class="f2 g"><b>[281]</b></span></a> saṇgaṇ'ikāya;||</p>

					<p class="ctr c">&#9632;</p>

					<p class="f4">viriy'ārambhāya saṃvaṭṭanti||<br />
					no kosajjāya;||</p>

					<p class="ctr c">&#9632;</p>

					<p class="f4">subharatāya saṃvaṭṭanti||<br />
					no dubharatāyā' ti.|| ||</p>

					<p class="f4">Ekaṃsena Gotamī, dhāreyyāsi:|| ||</p>

					<p class="f4">'Eso Dhammo||<br />
					eso Vinayo||<br />
					etaṃ Satthu sāsanan'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>