<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 4. Eight conditions which prevent one from being liked and respected by one's fellow seekers and the converse which conduce to being liked and respected by them." />
<title>AN 8 4: Dutiya Piya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Aṭṭhaka Nipāta<br />
					I: Mettā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p4">Sutta 4</a></h4>

					<h1>Dutiya Piya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg156"><span class="f2 g"><b>[156]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.004.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.004.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭhahi bhikkhave dhammehi samannāgato bhikkhu sabrahma-cārinaṃ appiyo ca hoti||<br />
					amanāpo ca||<br />
					agaru ca||<br />
					abhāvanīyo ca.|| ||</p>

					<p class="f4">Katamehi aṭṭhahī?|| ||</p>

					<p class="f4">3. Idha, bhikkhave, bhikkhu lābha-kāmo ca hoti||<br />
					sakkāra-kāmo ca||<br />
					anavaññatti-kāmo ca||<br />
					akāl'aññū ca||<br />
					amatt'aññū ca||<br />
					asuci ca bahubhāṇī ca||<br />
					akkosaka-paribhāsako ca sabrahma-cārīnaṃ.|| ||</p>

					<p class="f4">Imehi kho bhikkhave, aṭṭhahi dhammehi samannāgato bhikkhu sabrahma-cārīnaṃ appiyo ca hoti||<br />
					amanāpo ca||<br />
					agaru ca||<br />
					abhāvanīyo ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Aṭṭhahi bhikkhave, dhammehi samannāgato bhikkhu sabrahma-cārīnaṃ piyo ca hoti||<br />
					manāpo ca||<br />
					garu ca||<br />
					bhāvanīyo ca.|| ||</p>

					<p class="f4">Katamehi aṭṭhahi?|| ||</p>

					<p class="f4">5. Idha, bhikkhave, bhikkhu na lābha-kāmo ca hoti||<br />
					na sakkāra-kāmo ca||<br />
					na anavaññatti-kāmo ca||<br />
					kāl'aññū ca||<br />
					matt'aññū ca||<br />
					suci ca||<br />
					na bahubhāṇī ca||<br />
					na akkosaka-paribhāsako ca sabrahma-cārīnaṃ.|| ||</p>

					<p class="f4">Imehi kho bhikkhave, aṭṭhahi dhammehi samannāgato bhikkhu sabrahma-cārinaṃ piyo ca hoti||<br />
					manāpo ca||<br />
					garu ca||<br />
					bhāvanīyo cā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>