<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 29. Eight times when one's rebirth is not best suited (timely) for leading the godly life." />
<title>AN 8 29: Akkhaṇa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					III: Gahapati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p29">Sutta 29</a></h4>

					<h1>Akkhaṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg225"><span class="f2 g"><b>[225]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.029.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.029.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Khaṇakicco loko khaṇakicco loko ti bhikkhave,||<br />
					a-s-sutavā puthujjano bhāsati,||<br />
					no ca kho so jānāti khaṇaɱ vā akkhaṇaɱ vā.|| ||</p>

					<p class="f4">Aṭṭh'ime bhikkhave, akkhaṇā asamayā Brahma-cariya-vāsāya.|| ||</p>

					<p class="f4">Katame aṭṭha?|| ||</p>

					<p class="f4">3. Idha, bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					<br />
					dhammo ca desīyati opasamiko parinibbāyiko sambodha-gāmī Sugatappavedito,||<br />
					ayaɱ ca puggalo Nirayaɱ upapanno hoti.|| ||</p>

					<p class="f4">Ayaɱ bhikkhave, paṭhamo akkhaṇo asamayo Brahma-cariya-vāsāya.|| ||</p>

					<p class="f4"><a id="pg226"><span class="f2 g"><b>[226]</b></span></a> 4. Puna ca paraɱ  bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					dhammo ca desīyati opasamiko parinibbāyiko sambodha-gāmī Sugatappavedito,||<br />
					ayaɱ ca puggalo Nirayaɱ upapanno hoti.|| ||</p>

					<p class="f4">Ayaɱ bhikkhave, dutiyo akkhaṇo asamayo Brahma-cariya-vāsāya.|| ||</p>

					<p class="f4">5. Puna ca paraɱ  bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					dhammo ca desīyati opasamiko parinibbāyiko sambodha-gāmī Sugatappavedito,||<br />
					ayañ ca puggalo petti-visayaɱ upapanno hoti.|| ||</p>

					<p class="f4">Ayaɱ bhikkhave, tatiyo akkhaṇo asamayo Brahma-cariya-vāsāya.|| ||</p>

					<p class="f4">6. Puna ca paraɱ  bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					dhammo ca desīyati opasamiko parinibbāyiko sambodha-gāmī Sugatappavedito,||<br />
					ayañ ca puggalo aññataraɱ dīghāyukaɱ deva-nikāyaɱ upapanno hoti.|| ||</p>

					<p class="f4">Ayaɱ bhikkhave catuttho akkhaṇo asamayo Brahma-cariya-vāsāya.|| ||</p>

					<p class="f4">7. Puna ca paraɱ  bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					dhammo ca desīyati opasamiko parinibbāyiko sambodha-gāmī Sugatappavedito,||<br />
					ayañ ca puggalo paccantimesu jana-padesu paccājāto hoti aviññātāresu milakkhesu.|| ||</p>

					<p class="f4">Yattha n'atthi gati bhikkhūnaɱ bhikkhunīnaɱ upāsakānaɱ upāsikānaɱ.</p>

					<p class="f4">Ayaɱ bhikkhave pañcamo akkhaṇo asamayo Brahma-cariya-vāsāya.|| ||</p>

					<p class="f4">8. Puna ca paraɱ  bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					dhammo ca desīyati opasamiko parinibbāyiko sambodha-gāmī Sugatappavedito,||<br />
					ayaɱñ ca puggalo majjhimesu jana-padesu paccājāto hoti||<br />
					micchā-diṭṭhiko viparīta-dassano||<br />
					n'atthi dinnaɱ||<br />
					n'atthi yiṭṭhaɱ||<br />
					n'atthi hutaɱ||<br />
					n'atthi sukaṭa-dukkaṭānaɱ kammānaɱ phalaɱ vipāko,<br />
					n'atthi ayaɱ loko n'atthi paro loko||<br />
					n'atthi mātā||<br />
					n'atthi pitā||<br />
					n'atthi sattā opapātikā||<br />
					n'atthi loke samaṇa-brāhmaṇā sammaggatā sammā-paṭi-pannā ye imañ ca lokaɱ parañ ca lokaɱ sayaɱ abhiññā sacchi-katvā pavedentī ti.|| ||</p>

					<p class="f4">Ayaɱ bhikkhave chaṭṭho akkhaṇo asamayo Brahma-cariya-vāsāya.|| ||</p>

					<p class="f4">9. Puna ca paraɱ  bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					dhammo ca desīyati opasamiko parinibbāyiko sambodha-gāmī Sugatappavedito,||<br />
					ayaɱñ ca puggalo majjhimesu jana-padesu paccājāto hoti so ca hoti duppañño jaḷo ela-mūgo.|| ||</p>

					<p class="f4">Na paṭibalo su-bhāsita du-b-bhāsitassa attha-maññātuɱ.|| ||</p>

					<p class="f4">Ayaɱ bhikkhave sattamo akkhaṇo asamayo Brahma-cariya-vāsāya.

					10. Puna ca paraɱ bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma sārathī||<br />
					Satthā deva-manussānaɱ||<br />
					Buddho||<br />
					Bhagavā,||<br />
					Dhammo ca na desīyati <a id="pg227"><span class="f2 g"><b>[227]</b></span></a> opasamiko parinibbāyiko sambodha-gāmī Sugatappavedito,||<br />
					ayaɱñ ca puggalo majjhimesu jana-padesu paccājāto hoti||<br />
					so ca hoti paññavā ajaḷo anela-mūgo paṭibalo su-bhāsita du-b-bhāsitassa attha-maññātuɱ.|| ||</p>

					<p class="f4">Ayaɱ bhikkhave, aṭṭhamo akkhaṇo asamayo Brahma-cariya-vāsāya.|| ||</p>

					<p class="f4">Ime kho bhikkhave, aṭṭha akkhaṇā asamayā Brahma-cariya-vāsāya.|| ||</p>

					<p class="f4">11. Eko va bhikkhave, khaṇo ca samayo ca Brahma-cariya-vāsāya.|| ||</p>

					<p class="f4">Katamo eko?|| ||</p>

					<p class="f4">12. Idha bhikkhave, Tathāgato ca loke uppanno hoti||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma sārathī||<br />
					Satthā deva-manussānaɱ||<br />
					Buddho||<br />
					Bhagavādhammo ca desīyati opasamiko parinibbāyiko sambodha-gāmī Sugatappavedito,||<br />
					ayañ ca puggalo majjhimesu jana-padesu paccājāto hoti.|| ||</p>

					<p class="f4">So ca hoti paññavā ajaḷo anela-mūgo paṭibalo su-bhāsita du-b-bhāsitassa atthamaññatuɱ.|| ||</p>

					<p class="f4">Ayaɱ bhikkhave, eko va khaṇo ca samayo ca Brahma-cariya-vāsāyā ti.</p>

					      <p class="f4 in2">Manussalābhaɱ laddhāna Sad'Dhamme suppavedite,||<br />
							Ye khaṇaɱ nādhigacchanti atināmenti te khaṇaɱ.</p>

					      <p class="f4 in2">Bahūhi akkhaṇā vuttā puggalass'antarāyikā,||<br />
							Kadāci karahaci loke uppajjanti Tathāgatā.</p>

					      <p class="f4 in2">Tayidaɱ sammūkhī-bhutaɱ yaɱ lokasmiɱ sudullabhaɱ,||<br />
							Manussapaṭilābho ca Sad'Dhammassa ca desanā,||<br />
							Alaɱ vāyamituɱ tattha attha-kāmena jantunā.</p>

					      <p class="f4 in2"><a id="pg228"><span class="f2 g"><b>[228]</b></span></a> Kathaɱ vijaññā Sad'Dhammaɱ khaṇo ve mā upaccagā?||<br />
							Khaṇātītā hi socanti Nirayamhi samappitā.</p>

					      <p class="f4 in2">Idha-m'eva naɱ virādheti Sad'Dhammassa niyāmataɱ,||<br />
							Vāṇijo va atītattho cirattaɱ anutapessati.</p>

					      <p class="f4 in2">Avijjānivuto poso Sad'Dhammaɱ aparādhiko,||<br />
							Jātimaraṇasaɱsāraɱ ciraɱ pacc'anubhossati.</p>

					      <p class="f4 in2">Ye ca laddhā manussattaɱ Sad'Dhamme suppavedite,||<br />
							Akaɱsu Satthu vacanaɱ karissanti karonti vā.</p>

					      <p class="f4 in2">Khaṇaɱ paccaviduɱ loke Brahma-cariyaɱ anuttaraɱ,||<br />
							Ye Maggaɱ paṭipajjiɱsu Tathāgata-p-paveditaɱ.</p>

					      <p class="f4 in2">Ye saɱvarā cakkhu-matā desitādiccabandhunā,||<br />
							Tesu gutto sadā sato viharetha anavassuto.</p>

					      <p class="f4 in2">Sabbe anusaye chetvā Māradheyya sarānuge,||<br />
							Te ve pāragatā loke ye pattā āsavakkhayan ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>