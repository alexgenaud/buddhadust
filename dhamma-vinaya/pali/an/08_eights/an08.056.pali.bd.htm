<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 56. Eight terms that should be considered synonyms for sense pleasures: 'fear', 'pain', 'disease', 'inflammation', 'hook', 'bondage', 'swamp', and 'in-wombed'." />
<title>AN 8 56: Bhaya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VI. Gotamī Vagga aka Sa-ādhāna-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p56">Sutta 56</a></h4>

					<h1>Bhaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.056.hare.pts.htm#p1">pts</a>][<a href="../../../../dhamma-vinaya/bd/an/08_eights/an08.056.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "'Bhayan' ti bhikkhave, kāmānam etaɱ adhivacanaɱ,||<br />
					'dukkhan' ti bhikkhave, kāmānam etaɱ adhivacanaɱ,||<br />
					'rogo' ti bhikkhave, kāmānam etaɱ adhivacanaɱ,||<br />
					'gaṇḍo' ti bhikkhave, kāmānam etaɱ adhivacanaɱ,||<br />
					'sallan' ti bhikkhave, kāmānam etaɱ adhivacanaɱ,||<br />
					'sango' ti bhikkhave, kāmānam etaɱ adhivacanaɱ,||<br />
					'panko' ti bhikkhave, kāmānam etaɱ adhivacanaɱ,||<br />
					'gabbho' ti bhikkhave, kāmānam etaɱ adhivacanaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kasmā ca bhikkhave, 'bhayan' ti kāmānam etaɱ adhivacanaɱ?|| ||</p>

					<p class="f4">Yasmā ca kāma-rāga-rattāyaɱ bhikkhave,||<br />
					chanda-rāga-vinibaddho||<br />
					diṭṭha-dhammikā pi bhayā na parimuccati,||<br />
					<a id="pg290"><span class="f2 g"><b>[290]</b></span></a>samparādhikā pi bhayā na parimuccati.|| ||</p>

					<p class="f4">Tasmā 'bhayan' ti kāmānam etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">4. Kasmā ca bhikkhave, 'rogo' ti kāmānam etaɱ adhivacanaɱ?|| ||</p>

					<p class="f4">Yasmā ca kāma-rāga-rattāyaɱ bhikkhave,||<br />
					chanda-rāga-vinibaddho||<br />
					diṭṭha-dhammikā pi rogā na parimuccati,||<br />
					samparādhikāpi rogā na parimuccati.|| ||</p>

					<p class="f4">Tasmā 'rogo' ti kāmānam etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">5. Kasmā ca bhikkhave, 'gaṇḍo' ti kāmānam etaɱ adhivacanaɱ?|| ||</p>

					<p class="f4">Yasmā ca kāma-rāga-rattāyaɱ bhikkhave,||<br />
					chanda-rāga-vinibaddho||<br />
					diṭṭha-dhammikā pi gaṇḍā na parimuccati,||<br />
					samparādhikā pi gaṇḍā na parimuccati.|| ||</p>

					<p class="f4">Tasmā 'gaṇḍo' ti kāmānam etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">6. Kasmā ca bhikkhave, 'sallan' ti kāmānam etaɱ adhivacanaɱ?|| ||</p>

					<p class="f4">Yasmā ca kāma-rāga-rattāyaɱ bhikkhave,||<br />
					chanda-rāga-vinibaddho||<br />
					diṭṭha-dhammikā pi sallā na parimuccati,||<br />
					samparādhikā pi sallā na parimuccati.|| ||</p>

					<p class="f4">Tasmā 'sallan' ti kāmānam etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">7. Kasmā ca bhikkhave, 'sango' ti kāmānam etaɱ adhivacanaɱ?|| ||</p>

					<p class="f4">Yasmā ca kāma-rāga-rattāyaɱ bhikkhave,||<br />
					chanda-rāga-vinibaddho||<br />
					diṭṭha-dhammikā pi saŋgā na parimuccati,||<br />
					samparādhikā pi saŋgā na parimuccati.|| ||</p>

					<p class="f4">Tasmā 'sango' ti kāmānam etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">8. Kasmā ca bhikkhave, 'panko' ti kāmānam etaɱ adhivacanaɱ?|| ||</p>

					<p class="f4">Yasmā ca kāma-rāga-rattāyaɱ bhikkhave,||<br />
					chanda-rāga-vinibaddho||<br />
					diṭṭha-dhammikā pi pankā na parimuccati,||<br />
					samparādhikā pi pankā na parimuccati.|| ||</p>

					<p class="f4">Tasmā 'panko' ti kāmānam etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">9. Kasmā ca bhikkhave, 'gabbho' ti kāmānam etaɱ adhivacanaɱ?|| ||</p>

					<p class="f4">Yasmā ca kāma-rāga-rattāyaɱ bhikkhave,||<br />
					chanda-rāga-vinibaddho||<br />
					diṭṭha-dhammikā pi gabbhā na parimuccati,||<br />
					samparādhikā pi gabbhā na parimuccati.|| ||</p>

					<p class="f4">Tasmā 'gabbho' ti kāmānam etaɱ adhivacanaɱ."|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Bhayaɱ dukkhañ ca rogo ca gaṇḍo sallañ ca sango ca panko gabbho ca ubhayaɱ,||<br />
							Ete kāmā pavuccanti, yattha satto puthujjano||<br />
							Otiṇṇo sātarūpena puna gabbhāya gacchati,||<br />
							Yato ca bhikkhu ātāpī sampajaññaɱ na riñcati.||<br />
							So imaɱ palipathaɱ duggaɱ ati-k-kamma tathāvidho,||<br />
							Pajaɱ jāti-jarūp'etaɱ phandamānaɱ avekkhatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>