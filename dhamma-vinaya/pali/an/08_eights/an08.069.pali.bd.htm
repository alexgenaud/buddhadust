<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 69. The Buddha delineates eight assemblies of beings and tells how he has visited each and there became like unto them in color, like unto them in manner and there taught them Dhamma and they knew him not." />
<title>AN 8 69: Parisa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					VII. Bhūmi-Cāla Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p69">Sutta 69</a></h4>

					<h1>Parisa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg307"><span class="f2 g"><b>[307]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.069.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Aṭṭhimā bhikkhave parisā.|| ||</p>

					<p class="f4">Katamā aṭṭha?|| ||</p>

					<p class="f4">Khattiparisā,||<br />
					brāhmaṇā-parisā,||<br />
					gahapati-parisā,||<br />
					samaṇa-parisā,||<br />
					Cātum-Mahārājāka-parisā,||<br />
					Tāvatiṃsa-parisā,||<br />
					Māra-parisā,||<br />
					Brahma-parisā.|| ||</p>

					<p class="ctr c">&#9632;</p>

					<p class="f4">Abhijānāmi kho panāhaṃ bhikkhave,||<br />
					aneka-sataṃ khattiya-parisaṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="ctr c">&#9632;</p>

					<p class="f4"><a id="pg308"><span class="f2 g"><b>[308]</b></span></a> Abhijānāmi kho panāhaṃ bhikkhave, aneka-sataṃ brāhmaṇa-parisaṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="ctr c">&#9632;</p>

					<p class="f4">Abhijānāmi kho panāhaṃ bhikkhave, aneka-sataṃ gahapati-parisaṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="ctr c">&#9632;</p>

					<p class="f4">Abhijānāmi kho panāhaṃ bhikkhave, aneka-sataṃ samaṇa-parisaṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="ctr c">&#9632;</p>

					<p class="f4">Abhijānāmi kho panāhaṃ bhikkhave, aneka-sataṃ Cātu-m-Mahārājika-parisaṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="ctr c">&#9632;</p>

					<p class="f4">Abhijānāmi kho panāhaṃ bhikkhave, aneka-sataṃ Tāvatiṃsa-parisaṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="ctr c">&#9632;</p>

					<p class="f4">Abhijānāmi kho panāhaṃ bhikkhave, aneka-sataṃ Māra-parisāṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="ctr c">&#9632;</p>

					<p class="f4">Abhijānāmi kho panāhaṃ bhikkhave, aneka-sataṃ Brahma-parisaṃ upasaṇkamitā.|| ||</p>

					<p class="f4">Tatra pi mayā sannisinna-pubbañ c'eva sallapita-pubbañ ca.|| ||</p>

					<p class="f4">Sākacchā ca samāpanna-pubbā,||<br />
					tatta yādisako tesaṃ vaṇṇo hoti,||<br />
					tādisako mayhaṃ vaṇṇo hoti,||<br />
					yādisako tesaṃ saro hoti,||<br />
					tādisako mayhaṃ saro hoti,||<br />
					dhammiyā ca kathāya sandassemi samādapemi samuttejemi,||<br />
					sampahaṃsemi,||<br />
					bhāsa-mānañ ca maṃ na jānanti,||<br />
					ko nu kho ayaṃ bhāsati devo vā manusso vāti.|| ||</p>

					<p class="f4">Dhammiyā kathāya sanda-s-setvā samāda-petvā sumutte-chetvā sampahaṃ-setvā antara-dhāyāmi.|| ||</p>

					<p class="f4">'Antara-hitañ ca maṃ na jānanti ko nukho antara-hito devo vā manusso vā' ti?|| ||</p>

					<p class="f4">Imā kho bhikkhave, aṭṭhaparisāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
