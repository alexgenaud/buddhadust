<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 30. An elegant sutta describing the instructions given Anuruddha which lead to his becoming an arahant." />
<title>AN 8 30: Anuruddha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					III: Gahapati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p30">Sutta 30</a></h4>

					<h1>Anuruddha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg228"><span class="f2 g"><b>[228]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.030.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.030.than.ati.htm#p1">than</a>][<a href="../../../../dhamma-vinaya/wp/an/08_eights/an08.030.bodh.wp.htm#p1">bodh</a>][<a href="../../../../dhamma-vinaya/bd/an/08_eights/an08.030.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhaggesu viharati Suɱsumāragire Bhesakalāvane Migadāye.|| ||</p>

					<p class="f4">Tena kho pana samayen'āyasmā Anuruddho Cetīsu viharati Pācīnavaɱsadāye.|| ||</p>

					<p class="f4">Atha kho āyasmato Anuruddhassa raho-gatassa patisallīnassa evaɱ cetaso parivitakko udapādi:|| ||</p>

					<p class="f4">'App'icchassāyaɱ dhammo,||<br />
					nāyaɱ dhammo mah'icchassa.|| ||</p>

					<p class="f4">Santuṭṭhassāyaɱ <a id="pg229"><span class="f2 g"><b>[229]</b></span></a> dhammo,<br />
					nāyaɱ dhammo a-santuṭṭhassa.|| ||</p>

					<p class="f4">Pavivittassāyaɱ dhammo,<br />
					nāyaɱ dhammo saṅgaṇ'ik-ā-rāmassa.|| ||</p>

					<p class="f4">Āraddha viriyassāyaɱ dhammo,<br />
					nāyaɱ dhammo kusītassa.|| ||</p>

					<p class="f4">Upatthika-satissāyaɱ dhammo,||<br />
					nāyaɱ dhammo muṭṭhas-satissa.|| ||</p>

					<p class="f4">Samāhitassāyaɱ dhammo,||<br />
					nāyaɱ dhammo asamāhitassa.|| ||</p>

					<p class="f4">Paññā'vato ayaɱ dhammo,||<br />
					nāyaɱ dhammo duppaññassā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Atha kho Bhagavā āyasmato Anuruddhassa cetasā ceto parivitakkam aññāya||<br />
					seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Bhaggesu Suɱsumāragire Bhesakalāvane Migadāye antara-hito Cetīsu Pācīnavaɱsadāye āyasmato Anuruddhassa sammukhe pātu-r-ahosi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Āyasmā pi kho Anuruddho Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Anuruddhaɱ Bhagavā etad avoca:|| ||</p>

					<p class="f4">3. "Sādhu sādhu Anuruddha,||<br />
					sādhu kho tvaɱ Anuruddha,||<br />
					satta <a id="mahapuriso">mahā-purisa-vitakkaɱ</a> vitakkesi:|| ||</p>

					<p class="f4">App'icchassāyaɱ dhammo,||<br />
					nāyaɱ dhammo mah'icchassa.|| ||</p>

					<p class="f4">Santuṭṭhassāyaɱ dhammo,<br />
					nāyaɱ dhammo a-santuṭṭhassa.|| ||</p>

					<p class="f4">Pavivittassāyaɱ dhammo,<br />
					nāyaɱ dhammo saṅgaṇ'ik-ā-rāmassa.|| ||</p>

					<p class="f4">Āraddha viriyassāyaɱ dhammo,<br />
					nāyaɱ dhammo kusītassa.|| ||</p>

					<p class="f4">Upatthikasatissāyaɱ dhammo,||<br />
					nāyaɱ dhammo muṭṭha-s-satissa.|| ||</p>

					<p class="f4">Samāhitassāyaɱ dhammo,||<br />
					nāyaɱ dhammo asamāhitassa.|| ||</p>

					<p class="f4">Paññā'vato ayaɱ dhammo,||<br />
					nāyaɱ dhammo duppaññassā ti.|| ||</p>

					<p class="f4">Tena hi tvaɱ Anuruddha,||<br />
					imam pi aṭṭhamaɱ mahā-purisa-vitakkaɱ vitakkehi:|| ||</p>

					<p class="f4">Nippapañc'ārāmassāyaɱ dhammo ni-p-papañca-ratino,||<br />
					nāyaɱ dhammo papañc'ārāmassa papañca-ratino ti.|| ||</p>

					<p class="f4">4. Yato kho tvaɱ Anuruddha,||<br />
					ime aṭṭha mahā-purisa-vitakke vitakkessasi,||<br />
					tato tvaɱ Anuruddha,||<br />
					yāva-d-eva ākankhissasi —||<br />
					vivicc'eva kāmehi||<br />
					vivicca akusalehi dham- <a id="pg230"><span class="f2 g"><b>[230]</b></span></a> mehi||<br />
					sa-vitakkaɱ sa-vicāraɱ viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharissasi.|| ||</p>

					<p class="ctr c">&#9632;</p>

					<p class="f4">5. Yato kho tvaɱ Anuruddha,||<br />
					ime aṭṭha mahā-purisa vitakke vitakkessasi||<br />
					tato tvaɱ Anuruddha,||<br />
					yāva-d-eva ākankhissasi —||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharissasi.|| ||</p>

					<p class="ctr c">&#9632;</p>

					<p class="f4">6. Yato kho tvaɱ Anuruddha,||<br />
					ime aṭṭha mahā-purisa vitakke vitakkessasi||<br />
					tato tvaɱ Anuruddha,||<br />
					yāva-d-eva ākankhissasi —||<br />
					pītiyā ca virāgā||<br />
					upekkhako ca viharissasi||<br />
					sato ca sampajāno||<br />
					sukhañ ca kāyena paṭisaɱvedissasi,||<br />
					yaɱ taɱ ariyā ācikkhanti:||<br />
					'Upekkhako satimā sukha-vihārī' ti||<br />
					tatiyaɱ-jhānaɱ upasampajja viharissasi.|| ||</p>

					<p class="ctr c">&#9632;</p>

					<p class="f4">7. Yato kho tvaɱ Anuruddha,||<br />
					ime aṭṭha mahā-purisa vitakke vitakkessasi,||<br />
					tato tvaɱ Anuruddha,||<br />
					yāva-d-eva ākankhissasi —||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ atthaṅ-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharissasi.|| ||</p>

					<p class="ctr c">&#9632;</p>

					<p class="f4">8. Yato kho tvaɱ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaɱ jhānānaɱ ābhiceta-sikānaɱ||<br />
					diṭṭha-dhamma-sukha-vihārānaɱ||<br />
					nikāma-lābhī bhavissasi,||<br />
					akiccha-lābhī,||<br />
					akasira-lābhī,||<br />
					tato tuyhaɱ Anuruddha,||<br />
					seyyathā pi nāma gahapatissa vā gahapati-puttassa vā nānārattāṇaɱ dussānaɱ dussakaraṇḍako pūro,||<br />
					evam eva te paɱsukulaɱ cīvarānaɱ khāyissati,||<br />
					santuṭṭhassa viharato,||<br />
					ratiyā,||<br />
					aparitassāya,||<br />
					phāsu-vihārāya,||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4"><a id="pg231"><span class="f2 g"><b>[231]</b></span></a> 9. Yato kho tvaɱ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaɱ Anuruddha,||<br />
					seyyathā pi nāma gahapatissa vā gahapati-puttassa vā||<br />
					sālīnaɱ odano vicita-kāḷako||<br />
					aneka-sūpo aneka-vyañjano,||<br />
					evam eva te piṇḍiyālopabhojanānaɱ khāyissati,||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4">10. Yato kho tvaɱ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaɱ Anuruddha,||<br />
					seyyathā pi nāma gahapatissa vā gahapati-puttassa vā||<br />
					kuṭāgāraɱ ullit-ā-valittaɱ nivātaɱ phussi-taggaḷaɱ pihita-vāta-pānaɱ,||<br />
					evam eva te rukkha-mūlasen'āsanānaɱ khāyissati||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4">11. Yato kho tvaɱ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaɱ Anuruddha,||<br />
					seyyathā pi nāma gahapatissa vā gahapati-puttassa vā||<br />
					pallaṅko goṇa-katthato paṭikatthato paṭalika-t-thato kādalimiga-pavara-pacc'attharaṇo sa-uttaracchado ubhato lohita-kūpadhāno,||<br />
					evam eva te tiṇa-santhārako sayanāsanānaɱ khāyissati||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4"> <a id="pg232"><span class="f2 g"><b>[232]</b></span></a> 12. Yato kho tvaɱ Anuruddha,||<br />
					ime ca aṭṭha mahā-purisa-vitakke vitakkessasi,||<br />
					imesañ ca catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaɱ Anuruddha,||<br />
					seyyathā pi nāma gahapatissa vā gahapati-puttassa vā||<br />
					nānā bhesajjāni,||<br />
					seyyath'īdaɱ:||<br />
					sappi navanītaɱ telaɱ madhu phāṇītaɱ||<br />
					evam eva te pūtimuttaɱ bhesajjānaɱ khāyissati||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="f4">13. Tena hi tvaɱ Anuruddha,||<br />
					āyatikam pi vassāvāsaɱ idh'eva Cetīsu Pācīnavaɱsadāye vihareyyāsī" ti.|| ||</p>

					<p class="f4">"Evaɱ bhante" ti kho āyasmā Anuruddho Bhagavato paccassosi.|| ||</p>

					<p class="f4">Atha kho Bhagavā āyasmantaɱ Anuruddhaɱ iminā ovādena ovaditvā seyyathā pi nāma balavā puriso sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya,||<br />
					evam eva Cetīsu Pācīnavaɱsadāye antara-hito Bhaggesu Suɱsumāragire Bhesakaḷāvane Migadāye pātu-r-ahosi.|| ||</p>

					<p class="f4">Nisīdi Bhagavā paññatte āsane.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">14. "Aṭṭha kho bhikkhave,||<br />
					mahā-purisa-vitakke desissāmi.</p>

					<p class="f4">Taɱ suṇātha||<br />
					sādhukaɱ manasi karotha||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Katame ca bhikkhave, aṭṭha mahā-purisa vitakkā?|| ||</p>

					<p class="f4">15. App'icchassāyaɱ, bhikkhave, dhammo,||<br />
					nāyaɱ dhammo mah'icchassa.|| ||</p>

					<p class="f4">Santuṭṭhassāyaɱ, bhikkhave, dhammo,<br />
					nāyaɱ dhammo a-santuṭṭhassa.|| ||</p>

					<p class="f4">Pavivittassāyaɱ, bhikkhave, dhammo,<br />
					nāyaɱ dhammo saṅgaṇ'ik-ā-rāmassa.|| ||</p>

					<p class="f4">Āraddha viriyassāyaɱ, bhikkhave, dhammo,<br />
					nāyaɱ dhammo kusītassa.|| ||</p>

					<p class="f4">Upatthikasatissāyaɱ, bhikkhave, dhammo,||<br />
					nāyaɱ dhammo muṭṭha-s-satissa.|| ||</p>

					<p class="f4">Samāhitassāyaɱ, bhikkhave, dhammo,||<br />
					nāyaɱ dhammo asamāhitassa.|| ||</p>

					<p class="f4">Paññā'vato ayaɱ, bhikkhave, dhammo,||<br />
					||<br />
					<a id="pg233"><span class="f2 g"><b>[233]</b></span></a> nāyaɱ dhammo duppaññassā.|| ||</p>

					<p class="f4">Nippapañc'ārāmassāyaɱ, bhikkhave, dhammo ni-p-papañca-ratino,||<br />
					nāyaɱ dhammo papañc'ārāmassa papañca-ratino.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">16. 'Apapicchassāyaɱ bhikkhave,||<br />
					dhammo nāyaɱ dhammo mah'icchassā' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">17.Idha bhikkhave bhikkhu appiccho samāno||<br />
					'"appiccho" ti maɱ jāneyyun' ti na icchati,||<br />
					santuṭṭho samāno||<br />
					'"santuṭṭho" ti maɱ jāneyyun' ti na icachati,||<br />
					pavivitto samāno||<br />
					'"pavivitto" ti maɱ jāneyyun' ti na icchati,||<br />
					āraddha-viriyo samāno||<br />
					'"āraddha-viriyo" ti maɱ jāneyyun' ti na icchati,||<br />
					upatthika-sati samāno||<br />
					'"upatthikasatī" ti maɱ jāneyyun' ti na icachati,||<br />
					samāhito samāno||<br />
					'"samāhito" ti maɱ jāneyyun' ti na icchati,||<br />
					paññavā samāno||<br />
					'"paññavā" ti maɱ jāneyyun' ti na icchati,||<br />
					ni-p-papañc-ā-rāmo samāno||<br />
					'"nippapaññārāmo" ti maɱ jāneyyun' ti na icchati.|| ||</p>

					<p class="f4">'App'icchassāyaɱ dhammo,||<br />
					nāyaɱ dhammo mah'icchassā' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">18. 'Santuṭṭhassāyaɱ bhikkhave, dhammo,||<br />
					nāyaɱ dhammo a-santuṭṭhassā' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">19. Idha bhikkhave, bhikkhu santuṭṭho hoti itar'ītara-cīvara-piṇḍa-pāta-sen'āsana-gilāna-paccaya-bhesajja-parikkhārena.|| ||</p>

					<p class="f4">'Santuṭṭhassāyaɱ bhikkhave, dhammo,||<br />
					nāyaɱ dhammo asaṭṭhantussā' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">20. 'Pavivittassāyaɱ bhikkhave, dhammo,||<br />
					nāyaɱ dhammo saṅgaṇ'ik-ā-rāmassā' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">21. Idha bhikkhave, bhikkhuno pavivittassa viharato bhavanti||<br />
					upasaṅkamitāro bhikkhū||<br />
					bhikkhūniyo,||<br />
					upāsakā||<br />
					upāsikāyo||<br />
					rājāno||<br />
					rāja-mahā-mattā||<br />
					titthiyā||<br />
					titthiyasāvakā.|| ||</p>

					<p class="f4">Tatra bhikkhu viveka-ninnena cittena||<br />
					viveka-poṇena||<br />
					viveka-pabbhārena||<br />
					vivekaṭṭhena||<br />
					nekkhammābhiratena||<br />
					aññadatthu uyyojanika-paṭisaɱyuttaɱ yeva kathaɱ kattā hoti.|| ||</p>

					<p class="f4">'Pavi- <a id="pg234"><span class="f2 g"><b>[234]</b></span></a> vittassāyaɱ bhikkhave, dhammo,||<br />
					nāyaɱ dhammo saṅgaṇ'ik-ā-rāmassā' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">22. 'Āraddha-viriyassāyaɱ bhikkhave, dhammo,||<br />
					nāyaɱ dhammo kusītassā' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">23. Idha bhikkhave, bhikkhu āraddha-viriyo viharati<br />
					akusalānaɱ dhammānaɱ pahānāya<br />
					kusalānaɱ dhammānaɱ upasampadāya<br />
					thāmavā<br />
					daḷha-parakkamo<br />
					anikkhitta-dhuro kusalesu dhammesu.|| ||</p>

					<p class="f4">'Āraddha-viriyassāyaɱ bhikkhave, dhammo||<br />
					nāyaɱ dhammo kusītassā' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">24. 'Upatthikasatissāyaɱ bhikkhave, dhammo,||<br />
					nāyaɱ dhammo muṭṭha-s-satissā' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">25. Idha bhikkhave, bhikkhu satimā hoti paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">'Upatthikasatissāyaɱ bhikkhave, dhammo,||<br />
					nāyaɱ dhammo muṭṭha-s-satissā' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">26. 'Samāhitassāyaɱ bhikkhave, dhammo,<br />
					nāyaɱ dhammo asamāhitassā' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">27. Idha bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="ctr c">&#9632;</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="ctr c">&#9632;</p>

					<p class="f4">Pītiyā ca virāgā||<br />
					upekkhako ca viharati,||<br />
					sato ca sampajāno||<br />
					sukhaɱ ca kāyena paṭisaɱvedeti||<br />
					yaɱ taɱ ariyā ācikkhanti||<br />
					'Upekkhako satimā sukha-vihārī' ti||<br />
					tatiyaɱ-jhānaɱ upasampajja viharati.|| ||</p>

					<p class="ctr c">&#9632;</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ atthaṅ-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">'Samāhitassāyaɱ bhikkhave, dhammo,||<br />
					nāyaɱ dhammo asamāhitassā' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">28. 'Paññavato ayaɱ bhikkhave, dhammo,<br />
					nāyaɱ dhammo duppaññassā' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">29. Idha bhikkhave, bhikkhu paññavā hoti||<br />
					uday'attha-gāminiyā paññāya||<br />
					samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">'Paññavato ayaɱ bhikkhave, dhammo,||<br />
					nāyaɱ dhammo duppaññassā' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg235"><span class="f2 g"><b>[235]</b></span></a> 30. 'Nippapañc'ārāmassāyaɱ bhikkhave, dhammo, ni-p-papañca-ratino,||<br />
					nāyaɱ dhammo papañc'ārāmassa papañca-ratino' ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">31. Idha bhikkhave bhikkhuno papañca-nirodhe cittaɱ||<br />
					pakkhandati||<br />
					pasīdati,||<br />
					santiṭṭhati||<br />
					vimuccati.|| ||</p>

					<p class="f4">'Nippapañc'ārāmassāyaɱ bhikkhave, dhammo||<br />
					ni-p-papañca-ratino,||<br />
					nāyaɱ dhammo papañc'ārāmassa||<br />
					papañca-ratino' ti.|| ||</p>

					<p class="f4">Iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho āyasmā Anuruddho āyatikam pi vassāvāsaɱ tatth'eva Cetīsu Pācīnavaɱsadāye vihāsi.|| ||</p>

					<p class="f4">Atha kho āyasmā Anuruddho||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ ittatthāyā' ti abbhaññāsi.|| ||</p>

					<p class="f4">Aññataro ca pan'āyasmā Anuruddho arahataɱ ahosi.|| ||</p>

					<p class="f4">Atha kho āyasmā Anuruddho Arahattappatto tāyaɱ velāyaɱ imā gāthāyo abhāsi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Mama saṅkappam aññāya Satthā loke anuttaro,||<br />
					Mano-mayena kāyena iddhiyā upasaṅkami,|| ||</p>

					<p class="f4 ctr">Yathā me ahu saṅkappo tato uttari desayī,||<br />
					Nippapaɱ ca rato Buddho nippapaɱ ca adesayi.|| ||</p>

					<p class="f4 ctr">Tassāhaɱ dhammam aññāya vihāsiɱ sāsane rato,||<br />
					Tisso vijjā anuppattā, kataɱ Buddhassa sāsanaɱ ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
