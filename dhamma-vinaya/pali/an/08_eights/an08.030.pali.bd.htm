<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 30. An elegant sutta describing the instructions given Anuruddha which lead to his becoming an Arahant." />
<title>AN 8 30: Anuruddha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					III: Gahapati-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p30">Sutta 30</a></h4>

					<h1>Anuruddha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg228"><span class="f2 g"><b>[228]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.030.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.030.than.ati.htm#p1">than</a>][<a href="../../../../dhamma-vinaya/wp/an/08_eights/an08.030.bodh.wp.htm#p1">bodh</a>][<a href="../../../../dhamma-vinaya/bd/an/08_eights/an08.030.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhaggesu viharati Suṃsumāragire Bhesakalāvane Migadāye.|| ||</p>

					<p class="f4">Tena kho pana samayen'āyasmā Anuruddho Cetīsu viharati Pācīnavaṃsadāye.|| ||</p>

					<p class="f4">Atha kho āyasmato Anuruddhassa raho-gatassa patisallīnassa evaṃ cetaso parivitakko udapādi:|| ||</p>

					<p class="f4">'App'icchassāyaṃ dhammo,||<br />
					nāyaṃ dhammo mah'icchassa.|| ||</p>

					<p class="f4">Santuṭṭhassāyaṃ <a id="pg229"><span class="f2 g"><b>[229]</b></span></a> dhammo,<br />
					nāyaṃ dhammo a-santuṭṭhassa.|| ||</p>

					<p class="f4">Pavivittassāyaṃ dhammo,<br />
					nāyaṃ dhammo saṇgaṇ'ik-ā-rāmassa.|| ||</p>

					<p class="f4">Āraddha viriyassāyaṃ dhammo,<br />
					nāyaṃ dhammo kusītassa.|| ||</p>

					<p class="f4">Upatthika-satissāyaṃ dhammo,||<br />
					nāyaṃ dhammo muṭṭhas-satissa.|| ||</p>

					<p class="f4">Samāhitassāyaṃ dhammo,||<br />
					nāyaṃ dhammo asamāhitassa.|| ||</p>

					<p class="f4">Paññā'vato ayaṃ dhammo,||<br />
					nāyaṃ dhammo duppaññassā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Atha kho Bhagavā āyasmato Anuruddhassa cetasā ceto parivitakkam aññāya||<br />
					seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva Bhaggesu Suṃsumāragire Bhesakalāvane Migadāye antara-hito Cetīsu Pācīnavaṃsadāye āyasmato Anuruddhassa sammukhe pātu-r-ahosi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Āyasmā pi kho Anuruddho Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Anuruddhaṃ Bhagavā etad avoca:|| ||</p>

					<p class="f4">3. "Sādhu sādhu Anuruddha,||<br />
					sādhu kho tvaṃ Anuruddha,||<br />
					satta <a id="mahapuriso">mahā-purisa-vitakkaṃ</a> vitakkesi:|| ||</p>

					<p class="f4">App'icchassāyaṃ dhammo,||<br />
					nāyaṃ dhammo mah'icchassa.|| ||</p>

					<p class="f4">Santuṭṭhassāyaṃ dhammo,<br />
					nāyaṃ dhammo a-santuṭṭhassa.|| ||</p>

					<p class="f4">Pavivittassāyaṃ dhammo,<br />
					nāyaṃ dhammo saṇgaṇ'ik-ā-rāmassa.|| ||</p>

					<p class="f4">Āraddha viriyassāyaṃ dhammo,<br />
					nāyaṃ dhammo kusītassa.|| ||</p>

					<p class="f4">Upatthikasatissāyaṃ dhammo,||<br />
					nāyaṃ dhammo muṭṭha-s-satissa.|| ||</p>

					<p class="f4">Samāhitassāyaṃ dhammo,||<br />
					nāyaṃ dhammo asamāhitassa.|| ||</p>

					<p class="f4">Paññā'vato ayaṃ dhammo,||<br />
					nāyaṃ dhammo duppaññassā ti.|| ||</p>

					<p class="f4">Tena hi tvaṃ Anuruddha,||<br />
					imam pi aṭṭhamaṃ mahā-purisa-vitakkaṃ vitakkehi:|| ||</p>

					<p class="f4">Nippapañc'ārāmassāyaṃ dhammo ni-p-papañca-ratino,||<br />
					nāyaṃ dhammo papañc'ārāmassa papañca-ratino ti.|| ||</p>

					<p class="f4">4. Yato kho tvaṃ Anuruddha,||<br />
					ime aṭṭha mahā-purisa-vitakke vitakkessasi,||<br />
					tato tvaṃ Anuruddha,||<br />
					yāva-d-eva ākaṇkhissasi —||<br />
					vivicc'eva kāmehi||<br />
					vivicca akusalehi dham- <a id="pg230"><span class="f2 g"><b>[230]</b></span></a> mehi||<br />
					sa-vitakkaṃ sa-vicāraṃ viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharissasi.|| ||</p>

					<p class="ctr c">&#9632;</p>

					<p class="f4">5. Yato kho tvaṃ Anuruddha,||<br />
					ime aṭṭha mahā-purisa vitakke vitakkessasi||<br />
					tato tvaṃ Anuruddha,||<br />
					yāva-d-eva ākaṇkhissasi —||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharissasi.|| ||</p>

					<p class="ctr c">&#9632;</p>

					<p class="f4">6. Yato kho tvaṃ Anuruddha,||<br />
					ime aṭṭha mahā-purisa vitakke vitakkessasi||<br />
					tato tvaṃ Anuruddha,||<br />
					yāva-d-eva ākaṇkhissasi —||<br />
					pītiyā ca virāgā||<br />
					upekkhako ca viharissasi||<br />
					sato ca sampajāno||<br />
					sukhañ ca kāyena paṭisaṃvedissasi,||<br />
					yaṃ taṃ ariyā ācikkhanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja viharissasi.|| ||</p>

					<p class="ctr c">&#9632;</p>

					<p class="f4">7. Yato kho tvaṃ Anuruddha,||<br />
					ime aṭṭha mahā-purisa vitakke vitakkessasi,||<br />
					tato tvaṃ Anuruddha,||<br />
					yāva-d-eva ākaṇkhissasi —||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharissasi.|| ||</p>

					<p class="ctr c">&#9632;</p>

					<p class="f4">8. Yato kho tvaṃ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaṃ jhānānaṃ ābhiceta-sikānaṃ||<br />
					diṭṭha-dhamma-sukha-vihārānaṃ||<br />
					nikāma-lābhī bhavissasi,||<br />
					akiccha-lābhī,||<br />
					akasira-lābhī,||<br />
					tato tuyhaṃ Anuruddha,||<br />
					seyyathā pi nāma gahapatissa vā gahapati-puttassa vā nānārattāṇaṃ dussānaṃ dussakaraṇḍako pūro,||<br />
					evam eva te paṃsukulaṃ cīvarānaṃ khāyissati,||<br />
					santuṭṭhassa viharato,||<br />
					ratiyā,||<br />
					aparitassāya,||<br />
					phāsu-vihārāya,||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4"><a id="pg231"><span class="f2 g"><b>[231]</b></span></a> 9. Yato kho tvaṃ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaṃ Anuruddha,||<br />
					seyyathā pi nāma gahapatissa vā gahapati-puttassa vā||<br />
					sālīnaṃ odano vicita-kāḷako||<br />
					aneka-sūpo aneka-vyañjano,||<br />
					evam eva te piṇḍiyālopabhojanānaṃ khāyissati,||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4">10. Yato kho tvaṃ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaṃ Anuruddha,||<br />
					seyyathā pi nāma gahapatissa vā gahapati-puttassa vā||<br />
					kuṭāgāraṃ ullit-ā-valittaṃ nivātaṃ phussi-taggaḷaṃ pihita-vāta-pānaṃ,||<br />
					evam eva te rukkha-mūlasen'āsanānaṃ khāyissati||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4">11. Yato kho tvaṃ Anuruddha,||<br />
					ime ca aṭṭha mahā-purisa vitakke vitakkessasi,||<br />
					imesañ ca catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaṃ Anuruddha,||<br />
					seyyathā pi nāma gahapatissa vā gahapati-puttassa vā||<br />
					pallaṇko goṇa-katthato paṭikatthato paṭalika-t-thato kādalimiga-pavara-pacc'attharaṇo sa-uttaracchado ubhato lohita-kūpadhāno,||<br />
					evam eva te tiṇa-santhārako sayanāsanānaṃ khāyissati||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="ctr c">&#9632;</p>

					<p class="f4"> <a id="pg232"><span class="f2 g"><b>[232]</b></span></a> 12. Yato kho tvaṃ Anuruddha,||<br />
					ime ca aṭṭha mahā-purisa-vitakke vitakkessasi,||<br />
					imesañ ca catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ||<br />
					nikāma-lābhī bhavissasi,||<br />
					akiccha-lābhī||<br />
					akasira-lābhī,||<br />
					tato tuyhaṃ Anuruddha,||<br />
					seyyathā pi nāma gahapatissa vā gahapati-puttassa vā||<br />
					nānā bhesajjāni,||<br />
					seyyath'īdaṃ:||<br />
					sappi navanītaṃ telaṃ madhu phāṇītaṃ||<br />
					evam eva te pūtimuttaṃ bhesajjānaṃ khāyissati||<br />
					santuṭṭhassa viharato||<br />
					ratiyā,||<br />
					aparitassāya,||<br />
					phāsu-vihārāya||<br />
					okkamanāya Nibbānassa.|| ||</p>

					<p class="f4">13. Tena hi tvaṃ Anuruddha,||<br />
					āyatikam pi vassāvāsaṃ idh'eva Cetīsu Pācīnavaṃsadāye vihareyyāsī" ti.|| ||</p>

					<p class="f4">"Evaṃ bhante" ti kho āyasmā Anuruddho Bhagavato paccassosi.|| ||</p>

					<p class="f4">Atha kho Bhagavā āyasmantaṃ Anuruddhaṃ iminā ovādena ovaditvā seyyathā pi nāma balavā puriso sammiñjitaṃ vā bāhaṃ pasāreyya pasāritaṃ vā bāhaṃ sammiñjeyya,||<br />
					evam eva Cetīsu Pācīnavaṃsadāye antara-hito Bhaggesu Suṃsumāragire Bhesakaḷāvane Migadāye pātu-r-ahosi.|| ||</p>

					<p class="f4">Nisīdi Bhagavā paññatte āsane.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">14. "Aṭṭha kho bhikkhave,||<br />
					mahā-purisa-vitakke desissāmi.</p>

					<p class="f4">Taṃ suṇātha||<br />
					sādhukaṃ manasi karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Katame ca bhikkhave, aṭṭha mahā-purisa vitakkā?|| ||</p>

					<p class="f4">15. App'icchassāyaṃ, bhikkhave, dhammo,||<br />
					nāyaṃ dhammo mah'icchassa.|| ||</p>

					<p class="f4">Santuṭṭhassāyaṃ, bhikkhave, dhammo,<br />
					nāyaṃ dhammo a-santuṭṭhassa.|| ||</p>

					<p class="f4">Pavivittassāyaṃ, bhikkhave, dhammo,<br />
					nāyaṃ dhammo saṇgaṇ'ik-ā-rāmassa.|| ||</p>

					<p class="f4">Āraddha viriyassāyaṃ, bhikkhave, dhammo,<br />
					nāyaṃ dhammo kusītassa.|| ||</p>

					<p class="f4">Upatthikasatissāyaṃ, bhikkhave, dhammo,||<br />
					nāyaṃ dhammo muṭṭha-s-satissa.|| ||</p>

					<p class="f4">Samāhitassāyaṃ, bhikkhave, dhammo,||<br />
					nāyaṃ dhammo asamāhitassa.|| ||</p>

					<p class="f4">Paññā'vato ayaṃ, bhikkhave, dhammo,||<br />
					||<br />
					<a id="pg233"><span class="f2 g"><b>[233]</b></span></a> nāyaṃ dhammo duppaññassā.|| ||</p>

					<p class="f4">Nippapañc'ārāmassāyaṃ, bhikkhave, dhammo ni-p-papañca-ratino,||<br />
					nāyaṃ dhammo papañc'ārāmassa papañca-ratino.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">16. 'Apapicchassāyaṃ bhikkhave,||<br />
					dhammo nāyaṃ dhammo mah'icchassā' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">17.Idha bhikkhave bhikkhu appiccho samāno||<br />
					'"appiccho" ti maṃ jāneyyun' ti na icchati,||<br />
					santuṭṭho samāno||<br />
					'"santuṭṭho" ti maṃ jāneyyun' ti na icachati,||<br />
					pavivitto samāno||<br />
					'"pavivitto" ti maṃ jāneyyun' ti na icchati,||<br />
					āraddha-viriyo samāno||<br />
					'"āraddha-viriyo" ti maṃ jāneyyun' ti na icchati,||<br />
					upatthika-sati samāno||<br />
					'"upatthikasatī" ti maṃ jāneyyun' ti na icachati,||<br />
					samāhito samāno||<br />
					'"samāhito" ti maṃ jāneyyun' ti na icchati,||<br />
					paññavā samāno||<br />
					'"paññavā" ti maṃ jāneyyun' ti na icchati,||<br />
					ni-p-papañc-ā-rāmo samāno||<br />
					'"nippapaññārāmo" ti maṃ jāneyyun' ti na icchati.|| ||</p>

					<p class="f4">'App'icchassāyaṃ dhammo,||<br />
					nāyaṃ dhammo mah'icchassā' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">18. 'Santuṭṭhassāyaṃ bhikkhave, dhammo,||<br />
					nāyaṃ dhammo a-santuṭṭhassā' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">19. Idha bhikkhave, bhikkhu santuṭṭho hoti itar'ītara-cīvara-piṇḍa-pāta-sen'āsana-gilāna-paccaya-bhesajja-parikkhārena.|| ||</p>

					<p class="f4">'Santuṭṭhassāyaṃ bhikkhave, dhammo,||<br />
					nāyaṃ dhammo asaṭṭhantussā' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">20. 'Pavivittassāyaṃ bhikkhave, dhammo,||<br />
					nāyaṃ dhammo saṇgaṇ'ik-ā-rāmassā' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">21. Idha bhikkhave, bhikkhuno pavivittassa viharato bhavanti||<br />
					upasaṇkamitāro bhikkhū||<br />
					bhikkhūniyo,||<br />
					upāsakā||<br />
					upāsikāyo||<br />
					rājāno||<br />
					rāja-mahā-mattā||<br />
					titthiyā||<br />
					titthiyasāvakā.|| ||</p>

					<p class="f4">Tatra bhikkhu viveka-ninnena cittena||<br />
					viveka-poṇena||<br />
					viveka-pabbhārena||<br />
					vivekaṭṭhena||<br />
					nekkhammābhiratena||<br />
					aññadatthu uyyojanika-paṭisaṃyuttaṃ yeva kathaṃ kattā hoti.|| ||</p>

					<p class="f4">'Pavi- <a id="pg234"><span class="f2 g"><b>[234]</b></span></a> vittassāyaṃ bhikkhave, dhammo,||<br />
					nāyaṃ dhammo saṇgaṇ'ik-ā-rāmassā' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">22. 'Āraddha-viriyassāyaṃ bhikkhave, dhammo,||<br />
					nāyaṃ dhammo kusītassā' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">23. Idha bhikkhave, bhikkhu āraddha-viriyo viharati<br />
					akusalānaṃ dhammānaṃ pahānāya<br />
					kusalānaṃ dhammānaṃ upasampadāya<br />
					thāmavā<br />
					daḷha-parakkamo<br />
					anikkhitta-dhuro kusalesu dhammesu.|| ||</p>

					<p class="f4">'Āraddha-viriyassāyaṃ bhikkhave, dhammo||<br />
					nāyaṃ dhammo kusītassā' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">24. 'Upatthikasatissāyaṃ bhikkhave, dhammo,||<br />
					nāyaṃ dhammo muṭṭha-s-satissā' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">25. Idha bhikkhave, bhikkhu satimā hoti paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">'Upatthikasatissāyaṃ bhikkhave, dhammo,||<br />
					nāyaṃ dhammo muṭṭha-s-satissā' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">26. 'Samāhitassāyaṃ bhikkhave, dhammo,<br />
					nāyaṃ dhammo asamāhitassā' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">27. Idha bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="ctr c">&#9632;</p>

					<p class="f4">Vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="ctr c">&#9632;</p>

					<p class="f4">Pītiyā ca virāgā||<br />
					upekkhako ca viharati,||<br />
					sato ca sampajāno||<br />
					sukhaṃ ca kāyena paṭisaṃvedeti||<br />
					yaṃ taṃ ariyā ācikkhanti||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja viharati.|| ||</p>

					<p class="ctr c">&#9632;</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">'Samāhitassāyaṃ bhikkhave, dhammo,||<br />
					nāyaṃ dhammo asamāhitassā' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">28. 'Paññavato ayaṃ bhikkhave, dhammo,<br />
					nāyaṃ dhammo duppaññassā' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">29. Idha bhikkhave, bhikkhu paññavā hoti||<br />
					uday'attha-gāminiyā paññāya||<br />
					samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">'Paññavato ayaṃ bhikkhave, dhammo,||<br />
					nāyaṃ dhammo duppaññassā' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg235"><span class="f2 g"><b>[235]</b></span></a> 30. 'Nippapañc'ārāmassāyaṃ bhikkhave, dhammo, ni-p-papañca-ratino,||<br />
					nāyaṃ dhammo papañc'ārāmassa papañca-ratino' ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">31. Idha bhikkhave bhikkhuno papañca-nirodhe cittaṃ||<br />
					pakkhandati||<br />
					pasīdati,||<br />
					santiṭṭhati||<br />
					vimuccati.|| ||</p>

					<p class="f4">'Nippapañc'ārāmassāyaṃ bhikkhave, dhammo||<br />
					ni-p-papañca-ratino,||<br />
					nāyaṃ dhammo papañc'ārāmassa||<br />
					papañca-ratino' ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho āyasmā Anuruddho āyatikam pi vassāvāsaṃ tatth'eva Cetīsu Pācīnavaṃsadāye vihāsi.|| ||</p>

					<p class="f4">Atha kho āyasmā Anuruddho||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ ittatthāyā' ti abbhaññāsi.|| ||</p>

					<p class="f4">Aññataro ca pan'āyasmā Anuruddho arahataṃ ahosi.|| ||</p>

					<p class="f4">Atha kho āyasmā Anuruddho Arahattappatto tāyaṃ velāyaṃ imā gāthāyo abhāsi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Mama saṇkappam aññāya Satthā loke anuttaro,||<br />
					Mano-mayena kāyena iddhiyā upasaṇkami,|| ||</p>

					<p class="f4 ctr">Yathā me ahu saṇkappo tato uttari desayī,||<br />
					Nippapaṃ ca rato Buddho nippapaṃ ca adesayi.|| ||</p>

					<p class="f4 ctr">Tassāhaṃ dhammam aññāya vihāsiṃ sāsane rato,||<br />
					Tisso vijjā anuppattā, kataṃ Buddhassa sāsanaṃ ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
