<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 49.  The Buddha tells Visakha of four things that, for women, lead to power in this world, and four that lead to power in the next." />
<title>AN 8 49: Paṭhama Idha-Loka-Vijaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					V. Uposatha Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p49">Sutta 49</a></h4>

					<h1>Paṭhama Idha-Loka-Vijaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg269"><span class="f2 g"><b>[269]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.049.hare.pts.htm">pts</a>][<a href="../../../../dhamma-vinaya/wp/an/08_eights/an08.049.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Pubbārāme Migāra-mātu pāsāde.|| ||</p>

					<p class="f4">Atha kho Visākhā Migāra-mātā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Visākhaṃ Migāra-mātaraṃ Bhagavā etad avoca:|| ||</p>

					<p class="f4">2. Catuhi kho Visākhe, dhammehi samannāgato mātu-gāmo idha-loka-vijayāya paṭipanno hoti,||<br />
					ayaṃ sā loko āraddho hoti.|| ||</p>

					<p class="f4">Katamehi catūhi?|| ||</p>

					<p class="f4">3. Idha Visākhe, mātu-gāmo su-saṃvihita-kammanto hoti saṇghahita-parijanā,||<br />
					bhattu manāpaṃ carati,||<br />
					sambhataṃ anurakkhati.|| ||</p>

					<p class="ctr c">&#9632;</p>

					<p class="f4">4. Kathañ ca Visākhe, mātu-gāmo su-saṃvihita-kammanto hoti?|| ||</p>

					<p class="f4">Idha Visākhe, mātu-gāmo ye te bhattu abbhantarā kammantā 'uṇṇā' ti vā 'kappāsā' ti vā,||<br />
					tattha dakkhā hoti analasā,||<br />
					tatrupāyāya vimaṃsāya samannāgatā alaṃ kātuṃ alaṃ saṃvidhātuṃ.|| ||</p>

					<p class="f4">Evaṃ kho Visākhe, mātu-gāmo susaṃ <a id="pg270"><span class="f2 g"><b>[270]</b></span></a> vihita-kammanto hoti.|| ||</p>

					<p class="ctr c">&#9632;</p>

					<p class="f4">5. Kathañ ca Visākhe mātu-gāmo saṇgahita-parijano hoti?|| ||</p>

					<p class="f4">Idha Visākhe mātu-gāmo yo so bhattu abbhantaro antojano 'dāsā' ti vā 'pessā' ti vā 'kamma-karā' ti vā,||<br />
					tesaṃ katañ ca katato jānāti.|| ||</p>

					<p class="f4">Akatañ ca akatato jānāti,||<br />
					gilāna-kānāñ ca bal-ā-balaṃ jānāti,||<br />
					khādanīya-bhojanīyañ c'assa paccaṃsena saṃvibhajati.|| ||</p>

					<p class="f4">Evaṃ kho Visākhe, mātu-gāmo saṇgahita-parijano hoti.|| ||</p>

					<p class="ctr c">&#9632;</p>

					<p class="f4">6. Katañ ca Visākhe, mātu-gāmo bhattu manāpaṃ carati?|| ||</p>

					<p class="f4">Idha Visākhe, mātu-gāmo yaṃ bhattu amanāpa-saṇkhātaṃ,||<br />
					taṃ jīvitahetu pi na ajjhāvarati.|| ||</p>

					<p class="f4">Evaṃ kho Visākhe, mātu-gāmo bhattu manāpaṃ carati.|| ||</p>

					<p class="ctr c">&#9632;</p>

					<p class="f4">7. Kathañ ca Visākhe mātu-gāmo sambhataṃ anurakkhati?|| ||</p>

					<p class="f4">Idha Visākhe, mātu-gāmo yaṃ bhattā āharati dhanaṃ vā dhaññaṃ vā rajataṃ vā jāta-rūpaṃ vā,||<br />
					taṃ ārakkhena guttiyā sampādeti.|| ||</p>

					<p class="f4">Tattha ca hoti adhutti athenī asoṇḍī avināsikā.|| ||</p>

					<p class="f4">Evaṃ kho Visākhe, mātu-gāmo samabhataṃ anurakkhati.|| ||</p>

					<p class="f4">Imehi kho Visākhe, catūhi dhammehi samannāgato mātu-gāmo idha loka-vijayāya paṭipanno hoti,||<br />
					ayaṃ sā loko āraddho hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Catuhi kho Visākhe, dhammehi samannāgato mātu-gāmo paraloka-vijayāya paṭipanno hoti,||<br />
					parassā loko āraddho hoti.|| ||</p>

					<p class="f4">Katamehi catūhi?|| ||</p>

					<p class="f4">9. Idha Visākhe, mātu-gāmo saddhā sampanno hoti,||<br />
					sīla-sampanno hoti,||<br />
					cāga-sampanno hoti,||<br />
					paññā-sampanno hoti.|| ||</p>

					<p class="f4">10. Kathañ ca Visākhe mātu-gāmo saddhā-sampanno hoti?|| ||</p>

					<p class="f4">Idha Visākhe, mātu-gāmo saddho hoti,||<br />
					sadda-hati Tathāgatassa bodhiṃ||<br />
					'iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā' ti.|| ||</p>

					<p class="f4">Evaṃ kho Visākhe, mātu-gāmo saddhā-sampanno hoti.|| ||</p>

					<p class="ctr c">&#9632;</p>

					<p class="f4">11. Kathañ ca Visākhe, mātu-gāmo sīla-sampanno hoti?|| ||</p>

					<p class="f4"><a id="pg271"><span class="f2 g"><b>[271]</b></span></a> Idha Visākhe mātu-gāmo pāṇ-ā-tipātā paṭiviratā hoti,||<br />
					adinn'ādānā paṭiviratā hoti||<br />
					kāmesu micchā-cārā paṭiviratā hoti||<br />
					musā-vādā paṭiviratā hoti||<br />
					surā-mera-yamajja-pamā-daṭṭhānā paṭiviratā hoti.|| ||</p>

					<p class="f4">Evaṃ kho Visākhe, mātu-gāmo sīla sampannā hoti.|| ||</p>

					<p class="ctr c">&#9632;</p>

					<p class="f4">12. Kathañ ca Visākhe, mātu-gāmo cāga-sampanno hoti?|| ||</p>

					<p class="f4">Idha Visākhe mātu-gāmo vigata-mala-maccherena cetasā agāraṃ ajjhā-vasati muttācāgā payata-pāṇī vossagga-ratā yā cayogā dāna-saṃvibhāga-ratā.|| ||</p>

					<p class="f4">Evaṃ kho Visākhe, mātu-gāmo cāga-sampannā hoti.|| ||</p>

					<p class="ctr c">&#9632;</p>

					<p class="f4">13. Kathañ ca Visākhe, mātu-gāmo paññā-sampanno hoti?|| ||</p>

					<p class="f4">Idha Visākhe, mātu-gāmo paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Evaṃ kho Visākhe, mātu-gāmo paññā-sampannā hoti.|| ||</p>

					<p class="f4">Imehi kho Visākhe, catūhi dhammehi samannāgato mātu-gāmo paraloka-vijayāya paṭipannā hoti,||<br />
					parassa loko āraddho hotī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Susaṃvihita-kammantā saṇgahīta-parijjanā||<br />
							Bhattu manāpaṃ carati sambhataṃ anurakkhati.|| ||</p>

					      <p class="f4 in2">Saddhā sīlena sampannā vadaññū vīta-maccharā,||<br />
							Niccaṃ Maggaṃ visodheti sotthānaṃ samparāyikaṃ|| ||</p>

					      <p class="f4 in2">Icc'ete aṭṭha dhammā ca yassā vijjanti nāriyā,||<br />
							Tam pi sīla-vatiṃ āhu dhamm'aṭṭhaṃ saccāvadiniṃ.|| ||</p>

					      <p class="f4 in2">Soḷas-ā-kāra-sampannā aṭṭh'aṇga-susamāgatā,||<br />
							Tādisī sīla-vatī upāsikā uppajjati deva-lokaṃ manāpaṃ.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>