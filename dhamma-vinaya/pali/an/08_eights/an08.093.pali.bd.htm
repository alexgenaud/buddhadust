<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 93." />
<title>AN 8 93: Ragadi Peyyalam: Aṭṭha-Vimokkha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Atthaka Nipāta<br />
					Rāgādi Peyyālaɱ</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p93">Sutta 93</a></h4>

					<h1>Aṭṭha-Vimokkha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.093.hare.pts.htm#p1">pts</a>][<a href="../../../../dhamma-vinaya/bd/an/08_eights/an08.093.olds.bd.htm#p1">olds</a>][<a href="../../../../dhamma-vinaya/wp/an/08_eights/an08.118-627.bodh.wp.htm#p120">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Rāgassa bhikkhave abhiññāya aṭṭha dhamma bhāvetabbā.|| ||</p>

					<p class="f4">Katamāni aṭṭha?|| ||</p>

					<p class="f4">2. Rūpi rūpāni passati.|| ||</p>

					<p class="f4">2. Ajjhattaɱ arūpa-saññī eko bahiddhā rūpāni passati.|| ||</p>

					<p class="f4">3. Subhan t'eva adhimutto hoti.|| ||</p>

					<p class="f4">4. Sabbaso rūpa-saññānaɱ samati-k-kamā paṭigha-saññānaɱ atthaŋ-gamā nānatta-saññānaɱ amana-sikārā|| ||</p>

					<p class="f4">'Anatto ākāso' ti|| ||</p>

					<p class="f4">Ākāsanañ-c'āyatanaɱ upasampajja viharati.|| ||</p>

					<p class="f4">5. Sabbaso Ākāsanañ-c'āyatanaɱ samati-k-kamma|| ||</p>

					<p class="f4">'Anattaɱ viññāṇan' ti|| ||</p>

					<p class="f4">Viññāṇañ-c'āyatanaɱ upasampajja viharati.|| ||</p>

					<p class="f4">6. Sabbaso Viññāṇañ-c'āyatanaɱ samati-k-kamma|| ||</p>

					<p class="f4">'N'atthi kiñcī' ti|| ||</p>

					<p class="f4">Ākiñcaññ'āyatanaɱ upasampajja viharati.|| ||</p>

					<p class="f4">7. Sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharati.|| ||</p>

					<p class="f4">8. Sabbosa N'eva-saññā-nā-saññ'āyatanaɱ samati-k-kamma||<br />
					saññā-vedayitaɱ nirodhaɱ upasampajja viharati.|| ||</p>

					<p class="f4">Ime kho bhikkhave aṭṭha vimokkhā.|| ||</p>

					<p class="f4">Rāgassa bhikkhave abhiññāya ime aṭṭha dhamma bhāvetabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
