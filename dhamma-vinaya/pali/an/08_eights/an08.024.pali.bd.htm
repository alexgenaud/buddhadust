<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 24. The lay follower Hatthaka of Alavi describes how he has managed to gather together a great following using the Buddha's four methods for creating alliances; the Buddha then praises Hatthaka as having eight wonders associated with him." />
<title>AN 8 24: Hatthaka-Āḷavaka Saṅgaha-Vatthu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					III: Gahapati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p24">Sutta 24</a></h4>

					<h1>Hatthaka-Āḷavaka Saṅgaha-Vatthu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg218"><span class="f2 g"><b>[218]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.024.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.024.than.ati.htm#p1">than</a>][<a href="../../../../dhamma-vinaya/wp/an/08_eights/an08.024.bodh.wp.htm#p1">bodh</a>][<a href="../../../../dhamma-vinaya/bd/an/08_eights/an08.024.olds.bd.htm#p1">olds</a>]</span> Ekaɱ samayaɱ Bhagavā Āḷaviyaɱ viharati Aggālave cetiye.|| ||</p>

					<p class="f4">Atha kho Hatthako Āḷavako pañca-mattehi upā- <a id="pg219"><span class="f2 g"><b>[219]</b></span></a> saka-satehi parivuto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Hatthakaɱ Āḷavakaɱ Bhagavā etad avoca:|| ||</p>

					<p class="f4">2. "Mahatī kho tyāyaɱ Hatthaka, parisā,||<br />
					kathaɱ pana tvaɱ Hatthaka,||<br />
					imaɱ mahatiɱ parisaɱ saṅgaṇhāhī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Yān'imāni bhante,||<br />
					Bhagavatā desitāni cattāri saṅgaha-vatthūni,||<br />
					tenāhaɱ imaɱ parisaɱ saṅgaṇhāmi:|| ||</p>

					<p class="f4">Ahaɱ bhante, yaɱ jānāmi:|| ||</p>
					<p class="f4">"Ayaɱ dānena saṅgahetabbo" ti,||<br />
					taɱ dānena saṅgaṇhāmi;|| ||</p>

					<p class="f4">yaɱ jānāmi||<br />
					"Ayaɱ peyyavajjena saṅgahetabbo" ti,||<br />
					taɱ peyyavajjena saṅgaṇhāmi;|| ||</p>

					<p class="f4">yaɱ jānāmi||<br />
					"Ayaɱ attha-cariyāya saṅgahetabbo" ti||<br />
					taɱ attha-cariyāya saṅgaṇhāmi;|| ||</p>

					<p class="f4">yaɱ jānāmi||<br />
					"Ayaɱ samān'attatāya saṅgahetabbo" ti||<br />
					taɱ samān'attatāya saṅgaṇhāmi.|| ||</p>

					<p class="f4">Saṅvijjanti kho pana me bhante, kule bhogā,||<br />
					daliddassa kho no tathā sotabbaɱ maññantī" ti.|| ||</p>

					<p class="ctr c">&#9632;</p>

					<p class="f4">3. "Sādhu sādhu Hatthaka!|| ||</p>

					<p class="f4">Yoni kho tyāyaɱ Hatthaka,||<br />
					mahatiɱ parisaɱ saṅgahetuɱ.|| ||</p>

					<p class="f4">Ye hi keci Hatthaka,||<br />
					atītam addhānaɱ parisaɱ saṅgahesuɱ,||<br />
					sabbe te imeh'eva catūhi saṅgaha-vatthūhi mahatiɱ parisaɱ saṅgahesuɱ.|| ||</p>

					<p class="f4">Ye pi hi keci Hatthaka,||<br />
					anāgatam addhānaɱ mahatiɱ parisaɱ saṅgahessanti,||<br />
					sabbe te imeh'eva catūhi saṅgaha-vatthuhi mahatiɱ parisaɱ saṅgahi'ssanti.|| ||</p>

					<p class="f4">Ye pi hi keci Hatthaka,||<br />
					etarahi mahatiɱ parisaɱ saṅgaṇhanti,||<br />
					sabbe te imeh'eva catūhi saṅgaha-vatthūhi mahatiɱ parisaɱ saṅgaṇhantī" ti.|| ||</p>

					<p class="ctr c">&#9632;</p>

					<p class="f4">4. Atha kho Hatthako Āḷavako Bhagavatā dhammiyā kathāya sanda-s-sito samāda-pito samutte-jito sampahaɱ-sito uṭṭhāy āsanā Bhagavantaɱ abhivādetvā padakkhiṇaɱ katvā <a id="pg220"><span class="f2 g"><b>[220]</b></span></a> pakkāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho Bhagavā acira-pakkante Hatthake Āḷavake bhikkhū āmantesi:|| ||</p>

					<p class="f4">5. "Aṭṭhahi bhikkhave, acchariyehi abbhutehi dhammehi samannāgataɱ Hatthakaɱ Āḷavakaɱ dhāretha.|| ||</p>

					<p class="f4">Katamehi aṭṭhahi?|| ||</p>

					<p class="f4">6. Saddho bhikkhave, Hatthako Āḷavako,||<br />
					sīlavā bhikkhave, Hatthako Āḷavako,||<br />
					hirimā bhikkhave, Hatthako Āḷavako,||<br />
					ottapī bhikkhave, Hatthako Āḷavako,||<br />
					bahu-s-suto bhikkhave, Hatthako Āḷavako,||<br />
					cāgavā bhikkhave, Hatthako Āḷavako,||<br />
					paññavā bhikkhave, Hatthako Āḷavako,||<br />
					appiccho bhikkhave Hatthako Āḷavako.|| ||</p>

					<p class="f4">Imehi kho bhikkhave, aṭṭhahi acchariyehi abbhutehi dhammehi samannāgataɱ Hatthakaɱ Āḷavakaɱ dhārethā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>