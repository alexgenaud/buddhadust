<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Eights, Sutta 14. The Buddha gives eight ways in which excitable bhikkhus react like excitable horses when reproved." />
<title>AN 8 14: Khaluŋka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					II: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p14">Sutta 14</a></h4>

					<h1>Khaluŋka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg190"><span class="f2 g"><b>[190]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.014.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.014.than.ati.htm#p1">than</a>][<a href="../../../../dhamma-vinaya/wp/an/08_eights/an08.014.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭha ca bhikkhave assa-khaluŋke desissāmi aṭṭha ca assadose,||<br />
					aṭṭha ca purisa-khaḷuŋke aṭṭha ca purisa-dose,||<br />
					taɱ suṇātha sādhukaɱ manasi karotha bhāsissāmī" ti.|| ||</p>

					<p class="f4">'Evaɱ bhante' ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">3. Katame ca bhikkhave, aṭṭha assa-khaḷuŋkā aṭṭha ca assadosā?|| ||</p>

					<p class="f4">Idha, bhikkhave, ekacco assa-khaḷuŋko 'pehī' ti vutto viddho samāno codito sārathinā,||<br />
					pacchato paṭisakkati,||<br />
					<a id="pg191"><span class="f2 g"><b>[191]</b></span></a> piṭṭhito rathaɱ paṭivatteti.|| ||</p>

					<p class="f4">Eva-rūpo pi bhikkhave idh'ekacco assa-khaḷuŋko hoti.|| ||</p>

					<p class="f4">Ayaɱ bhikkhave, paṭhamo assadoso.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave,||<br />
					idh'ekacco assa-khaḷuŋko 'pehi' ti vutto viddho samāno codito sārathinā,||<br />
					pacchā laɱghati,||<br />
					kubbaraɱ hanti.|| ||</p>

					<p class="f4">Tidaṇḍaɱ bhañjati.|| ||</p>

					<p class="f4">Eva-rūpo pi bhikkhave,||<br />
					idh'ekacco assakhaluḍko hoti.|| ||</p>

					<p class="f4">Ayaɱ bhikkhave, dutiyo assadoso.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave,||<br />
					idh'ekacco assa-khaḷuŋko 'pehi' ti vutto viddho samāno codito sārathinā,||<br />
					rathisāya satthiɱ ussajjitvā,||<br />
					rathisaɱ yeva ajjhomaddati.|| ||</p>

					<p class="f4">Eva-rūpo pi bhikkhave, idh'ekacco assa-khaḷuŋko hoti.|| ||</p>

					<p class="f4">Ayaɱ bhikkhave, tatiyo assadoso.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave,||<br />
					idh'ekacco assa-khaḷuŋko 'pehī' ti vutto viddho samāno codito sārathinā,||<br />
					ummaggaɱ gaṇhāti,||<br />
					ubbaṭumaɱ rathaɱ karoti.|| ||</p>

					<p class="f4">Eva-rūpo pi bhikkhave, idh'ekacco assa-khaḷuŋko hoti.|| ||</p>

					<p class="f4">Ayaɱ bhikkhave, catuttho assadoso.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave,||<br />
					idh'ekacco assa-khaḷuŋko 'pehī' ti vutto viddho samāno codito sārathinā,||<br />
					laŋghati purimaɱ kāyaɱ,||<br />
					paggaṇhāti purime pāde.|| ||</p>

					<p class="f4">Eva-rūpo pi bhikkhave, idh'ekacco assa-khaḷuŋko hoti.|| ||</p>

					<p class="f4">Ayaɱ bhikkhave, pañcamo assadoso.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhikkhave,||<br />
					idh'ekacco assa-khaḷuŋko 'pehi' ti vutto viddho samāno codito sārathinā,||<br />
					anādiyitvā sārathīɱ anādiyitvā patodaɱ dantehi mukh-ā-dhānaɱ <a id="pg192"><span class="f2 g"><b>[192]</b></span></a> viddhaɱsitvā,||<br />
					yenakāmaɱ pakkamati.|| ||</p>

					<p class="f4">Eva-rūpo pi bhikkhave, idh'ekacco assa-khaḷuŋko hoti.|| ||</p>

					<p class="f4">Ayaɱ bhikkhave, chaṭṭho assadoso.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhikkhave idh'ekacco assa-khaḷuŋko 'pehi' ti vutto viddho samāno codito sārathinā,||<br />
					n'eva abhi-k-kamati,||<br />
					no paṭikkamati,||<br />
					tatth'eva khīlaṭṭhāyī ṭhito hoti.|| ||</p>

					<p class="f4">Eva-rūpo pi bhikkhave, idh'ekacco assa-khaḷuŋko hoti.|| ||</p>

					<p class="f4">Ayaɱ bhikkhave, sattamo assadoso.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhave idh'ekacco assa-khaḷuŋko 'pehi' ti vutto viddho samāno codito sārathinā,||<br />
					purime ca pāde saɱharitvā pacchime ca pāde saɱharitvā tatth'eva cattāro pāde abhinisīdati.|| ||</p>

					<p class="f4">Eva-rūpo pi bhikkhave, idh'ekacco assa-khaḷuŋko hoti.|| ||</p>

					<p class="f4">Ayaɱ bhikkhave, aṭṭhamo assadoso.|| ||</p>

					<p class="f4">Ime kho bhikkhave,||<br />
					aṭṭha assa-khaḷuŋkā aṭṭha ca assadosā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">11. Katame ca bhikkhave aṭṭha ca purisa-khaḷuŋkā,||<br />
					aṭṭha ca purisa-dosā?|| ||</p>

					<p class="f4">Idha, bhikkhave, bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno:|| ||</p>

					<p class="f4">'Na sarāmī na sarāmī' ti asatiyā'va nibbeṭheti.|| ||</p>

					<p class="f4">Seyyathā pi so bhikkhave,||<br />
					assa-khaḷuŋko 'pehī' ti vutto viddho samāno codito sārathinā,||<br />
					pacchato paṭisakkati,||<br />
					piṭṭhito rathaɱ paṭivatteti.|| ||</p>

					<p class="f4">Tath'ūpamāhaɱ bhikkhave, imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, paṭhamo purisa-doso.|| ||</p>

					<p class="ctr c">&#9632;</p>

					<p class="f4">12. Puna ca paraɱ bhikkhave bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno <a id="pg193"><span class="f2 g"><b>[193]</b></span></a> codakaɱ yeva paṭippharati:|| ||</p>

					<p class="f4">'Kiɱ nu kho tuyhaɱ bālassa akhyattassa bhaṇitena,||<br />
					tvam pi nāma bhaṇitabbaɱ maññasī' ti?|| ||</p>

					<p class="f4">Seyyathā pi so bhikkhave assa-khaḷuŋko pehīti vutto viddho samāno codito sārathinā,||<br />
					pacchā laḷghi,||<br />
					pati kubbaraɱ hanti,||<br />
					tidaṇḍaɱ bhañjati.|| ||</p>

					<p class="f4">Tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, dutiyo purisa-doso.|| ||</p>

					<p class="ctr c">&#9632;</p>

					<p class="f4">13. Puna ca paraɱ bhikkhave,||<br />
					bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno codakass'eva paccāropeti:|| ||</p>

					<p class="f4">'Tvam pi kho'si itthannāmaɱ āpattiɱ āpanno.|| ||</p>

					<p class="f4">Tvaɱ tāva paṭhamaɱ paṭikarohī' ti.|| ||</p>

					<p class="f4">Seyyathā pi so bhikkhave,||<br />
					assa-khaḷuŋko 'pehī' ti vutto viddho samāno codito sārathinā||<br />
					rathisāya satthiɱ ussajjitvā rathisaɱ yeva ajjhomaddati.|| ||</p>

					<p class="f4">Tath'ūpamāhaɱ bhikkhave, imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, tatiyo purisa-doso.|| ||</p>

					<p class="ctr c">&#9632;</p>

					<p class="f4">14. Puna ca paraɱ bhikkhave,||<br />
					bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno aññen'aññaɱ paṭicarati,||<br />
					bahiddhā kathaɱ apanāmeti,||<br />
					kopañ ca dosañ ca appaccayaɱ ca pātu-karoti.|| ||</p>

					<p class="f4">Seyyathā pi so bhikkhave,||<br />
					assa-khaḷuŋko pehīti vutto viddho samāno codito sārathinā,||<br />
					ummaggaɱ gaṇhāti,||<br />
					ubbaṭumaɱ rathaɱ karoti.|| ||</p>

					<p class="f4">Tath'ūpamāhaɱ bhikkhave, imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, catuttho purisa-doso.|| ||</p>

					<p class="ctr c">&#9632;</p>

					<p class="f4">15. Puna ca paraɱ bhikkhave,||<br />
					bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno Saŋgha-majjhe bāhāvikkhepaɱ bhaṇati.|| ||</p>

					<p class="f4">Seyyathā pi so <a id="pg194"><span class="f2 g"><b>[194]</b></span></a> bhikkhave assa-khaḷuŋko 'pehī' ti vutto viddho samāno codito sārathinā,||<br />
					laŋghati purimaɱ kāyaɱ,||<br />
					paggaṇhāti purime pāde.|| ||</p>

					<p class="f4">Tath'ūpamāhaɱ bhikkhave, imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, pañcamo purisa-doso.|| ||</p>

					<p class="ctr c">&#9632;</p>

					<p class="f4">16. Puna ca paraɱ bhikkhave,||<br />
					bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno anādiyitvā Saŋghaɱ anādiyitvā codakaɱ sāpattiko va yenakāmaɱ pakkamati.|| ||</p>

					<p class="f4">Seyyathā pi so bhikkhave, assa-khaḷuŋko 'pehī' ti vutto viddho samāno codito sārathinā,||<br />
					anādiyitvā sārathiɱ<br />
					anādiyitvā patodaɱ dantehi mukh-ā-dhānaɱ vidaɱsitvā,||<br />
					yenakāmaɱ pakkamati.|| ||</p>

					<p class="f4">Tath'ūpamāhaɱ bhikkhave, imaɱ puggalaɱ vadāmi.|| ||</p>

					<p class="f4">Eva rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, chaṭṭho purisa-doso.|| ||</p>

					<p class="ctr c">&#9632;</p>

					<p class="f4">17. Puna ca paraɱ bhikkhave bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno:|| ||</p>

					<p class="f4">'Nevāhaɱ āpanno'mhi,||<br />
					na pan'āhaɱ āpanno'mhī' ti.|| ||</p>

					<p class="f4">So tuṇhibhāvena Saŋghaɱ viheseti.|| ||</p>

					<p class="f4">Seyyathā pi so bhikkhave,||<br />
					assa-khaḷuŋko 'pehī' ti vutto viddho samāno codito sārathinā,||<br />
					n'eva abhi-k-kamati,||<br />
					no paṭikkamati,||<br />
					tatth'eva khīlaṭṭhāyī ṭhito hoti.|| ||</p>

					<p class="f4">Tath'ūpamāhaɱ bhikkhave, imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, sattamo purisa-doso.|| ||</p>

					<p class="ctr c">&#9632;</p>

					<p class="f4">18. Puna ca paraɱ bhikkhave bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno evam <a id="pg195"><span class="f2 g"><b>[195]</b></span></a> āha:|| ||</p>

					<p class="f4">'Kiɱ nu kho tumhe āyasmanto atibāḷhaɱ mayi vyāvaṭā yava,||<br />
					idān'āhaɱ sikkhaɱ pacca-k-khāya hīnāyāvattissāmī' ti?|| ||</p>

					<p class="f4">So sikkhaɱ pacca-k-khāya hīnā-yāvattitvā evam āha:|| ||</p>

					<p class="f4">'Idāni kho tumhe āyasmanto attamanā hothā' ti.|| ||</p>

					<p class="f4">Seyyathā pi so bhikkhave assa-khaḷuŋko 'pehī' ti vutto viddho samāno codito sārathinā purime ca pāde saɱharitvā pacchime ca pāde saɱharitvā tatth'eva cattāro pāde abhinisīdati.|| ||</p>

					<p class="f4">Tath'ūpamāhaɱ bhikkhave, imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave, idh'ekacco purisa-khaḷuŋko hoti.|| ||</p>

					<p class="f4">Ayaɱ bhikkhave, aṭṭhamo purisa-doso.|| ||</p>

					<p class="f4">Ime kho bhikkhave, aṭṭha purisa-khaḷuŋkā aṭṭha ca purisa-dosā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
