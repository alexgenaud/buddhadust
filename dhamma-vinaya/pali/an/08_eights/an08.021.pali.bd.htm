<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Eights, Sutta 21. Ugga of Vesali, a householder, described by the Buddha as having eight wonderful things about himself, tells a bhikkhu of those eight wonderful things." />
<title>AN 8 21: Vesālika-Ugga Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					III: Gahapati-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p21">Sutta 21</a></h4>

					<h1>Vesālika-Ugga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg208"><span class="f2 g"><b>[208]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.021.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.021.bodh.wp.htm#p1">bodh</a>]</span> Ekaṃ samayaṃ Bhagavā Vesāliyaṃ viharati Mahāvane Kuṭagārasālāyaṃ.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Aṭṭhahi bhikkhave,||<br />
					acchariyehi abbhutehi dhammehi samannāgataṃ Uggaṃ gahapatiṃ Vesālikaṃ dhārethā" ti.|| ||</p>

					<p class="f4"><a id="pg209"><span class="f2 g"><b>[209]</b></span></a> Idam avoca Bhagavā,||<br />
					idaṃ vatvā Sugato uṭṭhāy āsanā vihāraṃ pāvisi.|| ||</p>

					<p class="f4">3. Atha kho aññataro bhikkhu pubbaṇha-samayaṃ nivāsetvā patta-cīvaraṃ ādāya yena Uggassa gahapatino Vesālikassa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho Uggo gahapati Vesāliko yena so bhikkhu ten'upasaṇkami.|| ||</p>

					<p class="f4">Upasaṇkamitvā taṃ bhikkhuṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Uggaṃ gahapatiṃ Vesālikaṃ so bhikkhu etad avoca:|| ||</p>

					<p class="f4">4. "Aṭṭhahi kho tvaṃ gahapati,||<br />
					acchariyehi abbhutehi dhammehi samannāgato Bhagavatā vyākato.|| ||</p>

					<p class="f4">Katame te gahapati,||<br />
					aṭṭha acchariyā abbhutā dhammā,||<br />
					yehi tvaṃ samannāgato Bhagavatā vyākato" ti?|| ||</p>

					<p class="f4">"Na kho ahaṃ bhante, jānāmi,||<br />
					katamehi ahaṃ aṭṭhahi acchariyehi abbhutehi dhammehi samannāgato Bhagavatā vyākato.|| ||</p>

					<p class="f4">Api ca bhante,||<br />
					ye me aṭṭha acchariyā abbhutā dhammā saṃvijjanti,||<br />
					te suṇāhi sādhukaṃ mana-sikarohi,||<br />
					bhāsissāmī" ti.|| ||</p>

					<p class="f4">"Evaṃ gahapatī" ti kho so bhikkhu Uggassa gahapatino Vesālikassa paccassosi.|| ||</p>

					<p class="f4">Uggo gahapati Vesāliko etad avoca:|| ||</p>

					<p class="f4">5. "Yadāhaṃ bhante,||<br />
					Bhagavantaṃ paṭhamaṃ durato va addasaṃ,||<br />
					saha dassanen'eva me bhante Bhagavato cittaṃ pasīdi.|| ||</p>

					<p class="f4">Ayaṃ kho me bhante paṭhamo acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">So kho ahaṃ bhante,||<br />
					pasanna-citto Bhagavantaṃ payirupāsiṃ.|| ||</p>

					<p class="f4">Tassa me Bhagavā ānupubbī-kathaṃ kathesi,||<br />
					seyyath'īdaṃ:||<br />
					dāna-kathaṃ,||<br />
					sīla-kathaṃ,||<br />
					sagga-kathaṃ,||<br />
					kāmānaṃ ādīnavaṃ okāraṃ saṇkilesaṃ nekkhamme ānisaṃsaṃ pakāsesi.|| ||</p>

					<p class="f4">6. Yadā maṃ Bhagavā aññāsi kalla-cittaṃ,||<br />
					mudu-cittaṃ,||<br />
					vinīvaraṇa-cittaṃ,||<br />
					udagga-cittaṃ,||<br />
					pasanna-cittaṃ,||<br />
					atha yā <a id="pg210"><span class="f2 g"><b>[210]</b></span></a> Buddhānaṃ sāmukkaṃ-sikā Dhamma-desanā,||<br />
					taṃ pakāsesi:||<br />
					dukkhaṃ,||<br />
					samudayaṃ,||<br />
					nirodhaṃ,||<br />
					Maggaṃ.|| ||</p>

					<p class="f4">Seyyathā pi nāma suddhaṃ vatthaṃ apagatakā'akaṃ samma-d-eva rajanaṃ patigaṇheyya.|| ||</p>

					<p class="f4">Evam eva kho me tasmiṃ yeva āsane virajaṃ vīta-malaṃ Dhamma-cakkhuṃ udapādi,||<br />
					'yaṃ kiñci samudaya-dhammaṃ,||<br />
					sabbaṃ taṃ nirodha-dhamman' ti.|| ||</p>

					<p class="f4">So kho ahaṃ bhante,||<br />
					diṭṭha-dhammo||<br />
					patta-dhammo||<br />
					vidita-dhammo||<br />
					pariyogāḷha-dhammo||<br />
					tiṇṇa-vici-kiccho vigata-kathaṃ-katho vesārajja-p-patto apara-p-paccayo Satthu sāsane tatth'eva Buddhañ ca||<br />
					Dhammaña ca||<br />
					Saṇghañ ca||<br />
					saraṇaṃ agamāsiṃ Brahma-cariya-pañcamāni ca||<br />
					sikkhā-padāni samādiyiṃ.|| ||</p>

					<p class="f4">Ayaṃ kho me bhante,||<br />
					dutiyo acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">7. Tassa mayhaṃ bhante,||<br />
					catasso komāriyo pajāpatiyo ahesuṃ.|| ||</p>

					<p class="f4">Atha khv'āhaṃ bhante,||<br />
					yena tā pajāpatiyo ten'upasaṇkamiṃ.|| ||</p>

					<p class="f4">Upasaṇkamitvā tā pajāpatiyo etad avocaṃ:|| ||</p>

					<p class="f4">'Mayā kho bhaginiyo Brahma-cariya-pañcamāni sikkhā-padāni samādinnāni:|| ||</p>

					<p class="f4">Yā icchati, idh'eva bhoge ca||<br />
					bhuñjatu puññāni ca karotu sakāni vā ñātikulāni gacchatu,||<br />
					hoti vā pana puris-ā-dhippāyā,||<br />
					kassa vo dammī" ti?|| ||</p>

					<p class="f4">Evaṃ vutte sā bhante jeṭṭhā pajāpatī maṃ etad avoca:|| ||</p>

					<p class="f4">'Itthannāmassa maṃ ayya-putta purisassa dehī' ti.|| ||</p>

					<p class="f4">Atha khv'āhaṃ bhante,||<br />
					taṃ purisaṃ pakkosāpetvā vāmena hatthena pajāpatiṃ gahetvā dakkhiṇena hatthena bhiṇkāraṃ gahetvā tassa purisassa oṇojesiṃ.|| ||</p>

					<p class="f4">Komāriṃ kho panāhaṃ bhante,||<br />
					dāraṃ pariccajanto nābhijānāmi cittassa aññathattaṃ.|| ||</p>

					<p class="f4">Ayaṃ kho me bhante,||<br />
					tatiyo acchariyo dhammo saṃvijjati.|| ||</p>

					<p class="ctr c">&#9632;</p>

					<p class="f4"><a id="pg211"><span class="f2 g"><b>[211]</b></span></a>8. Saṇvijjanti kho pana me bhante,||<br />
					kule bhogā.|| ||</p>

					<p class="f4">Te ca kho appaṭi-vibhattā sīlavantehi kalyāṇa-dhammehi.|| ||</p>

					<p class="f4">Ayaṃ kho me bhante,||<br />
					catuttho acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">9. Yaṃ kho pana ahaṃ bhante,||<br />
					bhikkhuṃ payirupāsāmi,||<br />
					sakkaccaṃ yeva payirupāsāmi no asakkaccaṃ.|| ||</p>

					<p class="f4">Ayaṃ kho me bhante,||<br />
					pañcamo acchariyo abbhuto dhammo saṃvijjati.|| ||</p>

					<p class="f4">10. So ce me bhante, āyasmā dhammaṃ deseti,||<br />
					sakkaccaṃ yeva suṇāmi,||<br />
					no asakkaccaṃ.|| ||</p>

					<p class="f4">No ce me āyasmā dhammaṃ deseti,||<br />
					aham assa Dhammaṃ desemi.|| ||</p>

					<p class="f4">Ayaṃ kho me bhante,||<br />
					chattho acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">11. Anacchariyaṃ kho pana maṃ bhante,||<br />
					devatā upasaṇkamitvā ārocenti:|| ||</p>

					<p class="f4">'Svākkhāto gahapati,||<br />
					Bhagavatā dhammo' ti.|| ||</p>

					<p class="f4">Evaṃ vutte ahaṃ bhante,||<br />
					tā devatā evaṃ vadāmi:|| ||</p>

					<p class="f4">'Vadeyyātha vā evaṃ kho tumhe devatā||<br />
					no vā vadeyyātha,||<br />
					atha kho svākkhāto Bhagavatā dhammo' ti.|| ||</p>

					<p class="f4">Na kho panāhaṃ bhante,||<br />
					abhijānāmi tato-nidānaṃ cittassa uṇṇatiṃ:|| ||</p>

					<p class="f4">'Maṃ vā devatā upasaṇkamanti,||<br />
					ahaṃ vā devatāhi saddhiṃ sallapāmī' ti.|| ||</p>

					<p class="f4">Ayaṃ kho me bhante,||<br />
					sattamo acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">12. Yān'imāni bhante,||<br />
					Bhagavatā desitāni pañc'oram-bhāgiyāni saṃyojanāni,||<br />
					n-ā-haṃ tesaṃ kiñci attani a-p-pahīnaṃ samanupassāmī.|| ||</p>

					<p class="f4">Ayaṃ kho me bhante,||<br />
					aṭṭhamo acchariyo abbhuto dhammo saṃvijjati.|| ||</p>

					<p class="f4"><a id="pg212"><span class="f2 g"><b>[212]</b></span></a> Ime kho bhante,||<br />
					aṭṭha acchariyā abbhutā dhammā saṃvijjanti.|| ||</p>

					<p class="f4">Na ca kho ahaṃ jānāmi.|| ||</p>

					<p class="f4">Katamehi pahaṃ aṭṭhahi acchariyehi abbhutehi dhammehi samannāgato Bhagavatā vyākato" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Atha kho so bhikkhu Uggassa gahapatino Vesālikassa nivesane piṇḍa-pātaṃ gahetvā uṭṭhāy āsanā pakkāmi.|| ||</p>

					<p class="f4">Atha kho so bhikkhu pacchā-bhattaṃ piṇḍa-pāta-paṭikkanto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu yāvatako ahosi Uggena gahapatinā Vesālikena saddhiṃ kathā-sallāpo,||<br />
					taṃ sabbaṃ Bhagavato ārocesi.|| ||</p>

					<p class="f4">14. "Sādhu sādhu bhikkhu,||<br />
					yathā taṃ Uggo gahapati Vesāliko sammā vyākaramāno vyākareyya,||<br />
					imeh'eva kho bhikkhu,||<br />
					aṭṭhahi acchariyehi abbhutehi dhammehi samannāgato Uggo gahapati Vesāliko mayā vyākato.|| ||</p>

					<p class="f4">Imehi ca pana bhikkhu,||<br />
					aṭṭhahi acchariyehi abbhutehi dhammehi samannāgataṃ Uggaṃ gahapatiṃ Vesālikaṃ dhārethā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>