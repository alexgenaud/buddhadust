<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 39. A sutta describing the bountiful harvest of good consquences following from trust in the Buddha, Dhamma, Saṅgha and the ethical standards of the Aristocrats." />
<title>AN 8 39: Puññ-ā-bhisanda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Aṭṭhaka Nipāta<br />
					IV. Dāna Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p39">Sutta 39</a></h4>

					<h1>Puññ-ā-bhisanda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg245"><span class="f2 g"><b>[245]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.039.hare.pts.htm">pts</a>][<a href="../../../../dhamma-vinaya/ati/an/08_eights/an08.039.than.ati.htm#p1">than</a>][<a href="../../../../dhamma-vinaya/wp/an/08_eights/an08.038.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">2. Aṭṭh'ime bhikkhave,||<br />
					puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saṃvaṭṭanikā iṭṭhāya kantāya manāpāya hitāya sukhāya saṃvaṭṭanti.|| ||</p>

					<p class="f4">Katame aṭṭha?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">1. Idha, bhikkhave, ariya-sāvako Buddhaṃ saraṇaṃ gato hoti.|| ||</p>

					<p class="f4">Ayaṃ bhikkhave, paṭhamo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="ctr c">&#9632;</p>

					<p class="f4">2. Puna ca paraṃ bhikkhave, ariya-sāvako dhammaṃ saraṇaṃ gato hoti.|| ||</p>

					<p class="f4">Ayaṃ bhikkhave, dutiyo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave, ariya-sāvako saṅghaṃ saraṇaṃ gato hoti.|| ||</p>

					<p class="f4">Ayaṃ bhikkhave, tatiyo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="ctr c">&#9632;</p>

					<p class="f4">4. Pañc'imāni <a id="pg246"><span class="f2 g"><b>[246]</b></span></a> bhikkhave, dānāni mahādānāni aggaññāni rattaññāni vaṃsaññāni porāṇāni asaṅkiṇṇāni asaṅkiṇṇa-pubbni na saṅkīyanti na saṅkīyissanti appatikuṭṭhāni samaṇehi brāhmaṇehi viññūhi.|| ||</p>

					<p class="f4">Katamāni pañca?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha, bhikkhave, ariya-sāvako pāṇ-ā-tipātaṃ pahāya pāṇ-ā-tipātā paṭivirato hoti.|| ||</p>

					<p class="f4">Pāṇ-ā-tipātā paṭivirato bhikkhave,||<br />
					ariya-sāvako aparimāṇānaṃ sattāṇaṃ abhayaṃ deti,||<br />
					averaṃ deti,||<br />
					avyāpajjhaṃ deti.|| ||</p>

					<p class="f4">Aparimāṇānaṃ sattāṇaṃ abhayaṃ datvā averaṃ datvā avyāpajjhaṃ datvā aparimāṇassa abhayassa averassa akhyāpajjhassa bhāgī hoti.|| ||</p>

					<p class="f4">Imaṃ bhikkhave, paṭhamaṃ dānaṃ mahā-dānaṃ,||<br />
					aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkīyati na saṅkīyissati appatikuṭṭhaṃ samaṇehi brāhmaṇehi viññūhi.|| ||</p>

					<p class="ctr c">-&#9702;-</p>

					<p class="f4">Ayaṃ bhikkhave catuttho puññābhisāndo kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="ctr c">&#9632;</p>

					<p class="f4">5. Idha, bhikkhave, ariya-sāvako adinnādānaṃ pahāya adinn'ādānā paṭivirato hoti.|| ||</p>

					<p class="f4">Adinn'ādānā paṭivirato bhikkhave,||<br />
					ariya-sāvako aparimāṇānaṃ sattāṇaṃ abhayaṃ deti,||<br />
					averaṃ deti,||<br />
					avyāpajjhaṃ deti.|| ||</p>

					<p class="f4">Aparimāṇānaṃ sattāṇaṃ abhayaṃ datvā averaṃ datvā avyāpajjhaṃ datvā aparimāṇassa abhayassa averassa akhyāpajjhassa bhāgī hoti.|| ||</p>

					<p class="f4">Imaṃ bhikkhave, dutiyaṃ dānaṃ mahā-dānaṃ,||<br />
					aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkīyati na saṅkīyissati appatikuṭṭhaṃ samaṇehi brāhmaṇehi viññūhi.|| ||</p>

					<p class="ctr c">-&#9702;-</p>

					<p class="f4">Ayaṃ bhikkhave pañcamo puññābhisāndo kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="ctr c">&#9632;</p>

					<p class="f4">6. Idha, bhikkhave, ariya-sāvako kāmesu micchā-cāraṃ pahāya kāmesu micchā-cārā paṭivirato hoti.|| ||</p>

					<p class="f4">Kāmesu micchā-cārā paṭivirato bhikkhave,||<br />
					ariya-sāvako aparimāṇānaṃ sattāṇaṃ abhayaṃ deti,||<br />
					averaṃ deti,||<br />
					avyāpajjhaṃdeti.|| ||</p>

					<p class="f4">Aparimāṇānaṃ sattāṇaṃ abhayaṃ datvā averaṃ datvā akhyāpajjhaṃ datvā aparimāṇassa abhayassa averassa akhyāpajjhassa bhāgī hoti.|| ||</p>

					<p class="f4">Imaṃ bhikkhave, tatiyaṃ dānaṃ mahā-dānaṃ,||<br />
					aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkīyati na saṅkīyissati appatikuṭṭhaṃ samaṇehi brāhmaṇehi viññūhi.|| ||</p>

					<p class="ctr c">-&#9702;-</p>

					<p class="f4">Ayaṃ bhikkhave chaṭṭhamo puññābhisāndo kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="ctr c">&#9632;</p>

					<p class="f4">7. Idha, bhikkhave, ariya-sāvako musā-vādaṃ pahāya musā-vādā paṭivirato hoti.|| ||</p>

					<p class="f4">Musā-vādā paṭivirato bhikkhave,||<br />
					ariya-sāvako aparimāṇānaṃ sattāṇaṃ abhayaṃ deti,||<br />
					averaṃ deti,||<br />
					avyāpajjhaṃdeti.|| ||</p>

					<p class="f4">Aparimāṇānaṃ sattāṇaṃ abhayaṃ datvā averaṃ datvā akhyāpajjhaṃ datvā aparimāṇassa abhayassa averassa akhyāpajjhassa bhāgī hoti.|| ||</p>

					<p class="f4">Imaṃ bhikkhave, catutthaṃ dānaṃ mahā-dānaṃ,||<br />
					aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkīyati na saṅkīyissati appatikuṭṭhaṃ samaṇehi brāhmaṇehi viññūhi.|| ||</p>

					<p class="ctr c">-&#9702;-</p>

					<p class="f4">Ayaṃ bhikkhave sattamo puññābhisāndo kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="ctr c">&#9632;</p>

					<p class="f4">8. Idha, bhikkhave, ariya-sāvako surā-mera-yamajja-pamā-daṭṭhānaṃ pahāya surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Kāmesu micchā-cārā paṭivirato bhikkhave,||<br />
					ariya-sāvako aparimāṇānaṃ sattāṇaṃ abhayaṃ deti,||<br />
					averaṃ deti,||<br />
					avyāpajjhaṃdeti.|| ||</p>

					<p class="f4">Aparimāṇānaṃ sattāṇaṃ abhayaṃ datvā averaṃ datvā akhyāpajjhaṃ datvā aparimāṇassa abhayassa averassa akhyāpajjhassa bhāgī hoti.|| ||</p>

					<p class="f4">Imaṃ bhikkhave, pañcamaṃ dānaṃ mahā-dānaṃ,||<br />
					aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkīyati na saṅkīyissati appatikuṭṭhaṃ samaṇehi brāhmaṇehi viññūhi.|| ||</p>

					<p class="ctr c">&#9632;</p>

					<p class="f4">Ayaṃ bhikkhave aṭṭhamo puññābhisāndo kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Idaṃ, bhikkhave, pañcamaṃ dānaṃ mahā-dānaṃ aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkīyati na saṅkīyissati appatikuṭṭhaṃ samaṇehi brāhmaṇehi viññūhi.|| ||</p>

					<p class="f4">Ayaṃ bhikkhave aṭṭhamo puññ-ā-bhisando kusal-ā-bhisando <a id="pg247"><span class="f2 g"><b>[247]</b></span></a> sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Imā kho bhikkhave, aṭṭha puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saṃvaṭṭanikā iṭṭhāya kantāya manāpāya hitāya sukhāya saṃvaṭṭantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>