<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 70.  The Buddha states that he is able to extend his lifespan to the end of the evolution of the world. He states this three times but Ānanda does not take the hint to ask him to do so. Mara rejoyces but overplays his hand, pushing for the Buddha to enter Parinibbāna immediately. The Buddha tells Mara not to be impatient for he will do so within three months thereby renouncing the remainder of his lifespan possible. At this statement there is a world-shaking earthquake. Then Ānanda asks about the causes of such earthquakes and Gotama explains the eight causes." />
<title>AN 8 70: Bhumi-Cāla Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					VII. Bhūmi-Cāla Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p70">Sutta 70</a></h4>

					<h1>Bhumi-Cāla Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg308"><span class="f2 g"><b>[308]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.070.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya Vesāliyaṃ piṇḍāya pāvisi.|| ||</p>

					<p class="f4">Vesāliyā piṇḍāya caritvā pacchā-bhattaṃ piṇḍa-pāta-paṭikkanto āyasmantaṃ Ānandaṃ āmantesi:|| ||</p>

					<p class="f4">2. "Gaṇhāhi Ānanda nisīdanaṃ,||<br />
					yena Cāpālaṃ cetiyaṃ.|| ||</p>

					<p class="f4">Ten'upasaṇkamissāma divā-vihārāyā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā nisīdanam ādāya Bhagavantaṃ piṭṭhito piṭṭhito anubandhi.|| ||</p>

					<p class="f4">3. Atha kho Bhagavā yena Cāpālaṃ cetiyaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Nisajja kho Bhagavā āyasmantaṃ Ānanda āmantesi:|| ||</p>

					<p class="f4"><a id="pg309"><span class="f2 g"><b>[309]</b></span></a> 4. "Ramaṇīyā Ānanda Vesālī,||<br />
					ramaṇīyaṃ Udenaṃ cetiyaṃ,||<br />
					ramaṇīyaṃ Gotamakaṃ cetiyaṃ,||<br />
					ramaṇīyaṃ Bahuputtakacetiyam,||<br />
					ramaṇīyaṃ Sattambaṃ cetiyaṃ,||<br />
					ramaṇīyaṃ Sārandaṃ cetiyaṃ,||<br />
					ramaṇīyaṃ Cāpālaṃ cetiyaṃ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā,||<br />
					yānī-katā,||<br />
					vatthu-katā anuṭṭhitā paricitā susamāraddhā,||<br />
					ākaṇkha-māno so, Ānanda kappaṃ vā tiṭṭheyya,||<br />
					kappāvasesaṃ vā.|| ||</p>

					<p class="f4">Tathāgatassa kho Ānanda cattāro iddhipodā bhāvitā bahulī-katā,||<br />
					yānī-katā,||<br />
					vatthu-katā anuṭṭhitā paricitā susamāraddhā,||<br />
					ākaṇkha-māno Ānanda Tathāgato kappaṃ vā tiṭṭheyya,||<br />
					kappāvasesaṃ vā" ti.|| ||</p>

					<p class="f4">Evam pi kho āyasmā Ānando Bhagavatā||<br />
					oḷārike nimitte kayiramāne||<br />
					oḷārike obhāse kayiramāne nāsakkhi paṭivijajhajituṃ,||<br />
					na Bhagavantaṃ yāci:|| ||</p>

					<p class="f4">'Tiṭṭhatu bhante, Bhagavā kappaṃ,||<br />
					tiṭṭhatu bhante, Sugato kappaṃ||<br />
					bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

					<p class="f4">Yathā taṃ Mārena pariyuṭṭhita-citto.|| ||</p>

					<p class="ctr c">&#9632;</p>

							<p class="f4 in2">5. Dutiyam pi kho Bhagavā āyasmantaṃ Ānandaṃ āmantesi: ramaṇīyā Ānanda, Vesāli,||<br />
							ramaṇīyaṃ Udenaṃ cetiyaṃ,||<br />
							ramaṇīyaṃ Gotamakaṃ cetiyaṃ,||<br />
							ramaṇīyaṃ Bahuputtakacetiyam,||<br />
							ramaṇīyaṃ Sattambaṃ cetiyaṃ,||<br />
							ramaṇīyaṃ Sārandaṃ cetiyaṃ,||<br />
							ramaṇīyaṃ Cāpālaṃ cetiyaṃ.|| ||</p>

							<p class="f4 in2">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaṇkha-māno so, Ānanda kappaṃ vā tiṭṭheyya,||<br />
							kappāvasesaṃ vā.|| ||</p>

							<p class="f4 in2">Tathāgatassa kho Ānanda cattāro iddhipodā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaṇkha-māno Ānanda Tathāgato kappaṃ vā tiṭṭheyya,||<br />
							kappāvasesaṃ vā ti.|| ||</p>

							<p class="f4 in2">Evam pi kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijajhajituṃ,||<br />
							na Bhagavantaṃ yāci:|| ||</p>

							<p class="f4 in2">'Tiṭṭhatu bhante, Bhagavā kappaṃ,||<br />
							tiṭṭhatu bhante, Sugato kappaṃ||<br />
							bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

							<p class="f4 in2">Yathā taṃ Mārena pariyuṭṭhita-citto.|| ||</p>

							<p class="ctr c">&#9632;</p>

							<p class="f4 in2">6. Tatiyam pi kho Bhagavā āyasmantaṃ Ānandaṃ āmantesi: ramaṇīyā Ānanda, Vesāli,||<br />
							ramaṇīyaṃ Udenaṃ cetiyaṃ,||<br />
							ramaṇīyaṃ Gotamakaṃ cetiyaṃ,||<br />
							ramaṇīyaṃ Bahuputtakacetiyam,||<br />
							ramaṇīyaṃ Sattambaṃ cetiyaṃ,||<br />
							ramaṇīyaṃ Sārandaṃ cetiyaṃ,||<br />
							ramaṇīyaṃ Cāpālaṃ cetiyaṃ.|| ||</p>

							<p class="f4 in2">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaṇkha-māno so, Ānanda kappaṃ vā tiṭṭheyya,||<br />
							kappāvasesaṃ vā.|| ||</p>

							<p class="f4 in2">Tathāgatassa kho Ānanda cattāro iddhipodā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaṇkha-māno Ānanda Tathāgato kappaṃ vā tiṭṭheyya,||<br />
							kappāvasesaṃ vā ti.|| ||</p>

							<p class="f4 in2">Evam pi kho āyasmā Ānando Bha- <a id="pg310"><span class="f2 g"><b>[310]</b></span></a> gavatā oḷārike nimitte kayiramāne oḷārike obhāse kayiramāne nāsakkhi paṭivijajhajituṃ,||<br />
							na Bhagavantaṃ yāci:|| ||</p>

							<p class="f4 in2">'Tiṭṭhatu bhante, Bhagavā kappaṃ,||<br />
							tiṭṭhatu bhante, Sugato kappaṃ||<br />
							bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan' ti.|| ||</p>

							<p class="f4 in2">Yathā taṃ Mārena pariyuṭṭhita-citto.|| ||</p>

					<p class="f4">7. Atha kho Bhagavā āyasmantaṃ Ānandaṃ āmantesi:|| ||</p>

					<p class="f4">"Gaccha tvaṃ Ānanda, yassa dāni kālaṃ maññasī" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā uṭṭhāy āsanā Bhagavantaṃ abhivādetvā padakkhiṇaṃ katvā Bhagavato avidūre aññatarasmiṃ rukkha-mūle nisīdi.|| ||</p>

					<p class="f4">8. Atha kho Māro pāpimā acira-pakkhante āyasmante Ānando Bhagavantaṃ etad avoca;|| ||</p>

					<p class="f4">"Parinibbātu dāni bhante, Bhagavā||<br />
					parinibbātu Sugato.|| ||</p>

					<p class="f4">Parinibbānakālo dāni bhante,||<br />
					Bhagavato,||<br />
					bhāsitā kho pan'esā bhante Bhagavatā vācā:|| ||</p>

					<p class="f4">'Na tāvāhaṃ pāpima, parinibbāyissāmi,||<br />
					yāva me bhikkhu na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desissantī' ti.|| ||</p>

					<p class="f4">Etarahi bhante bhikkhu Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhanti desenti paññāpenti paṭṭhapenti vivaranti vibhajanti uttānikaronti, uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p class="f4">Parinibbātu dāni bhante Bhagavā parinibbātu Sugato.|| ||</p>

					<p class="f4">Parinibbānakālo dāni bhante,||<br />
					Bhagavato bhāsitā kho pan'esā bhante Bhagavatā vācā:|| ||</p>

					<p class="f4">'Na tāvāhaṃ pāpima, parinibbāyissāmi,||<br />
					yāva me bhikkhuniyo na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desissantī' ti.|| ||</p>

					<p class="f4">Etarahi bhante bhikkhuniyo Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhanti desenti paññāpenti paṭṭhapenti vivaranti vibhajanti uttānikaronti, uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p class="f4">Parinibbātu dāni bhante Bhagavā parinibbātu Sugato.|| ||</p>

					<p class="f4">Parinibbānakālo dāni bhante,||<br />
					Bhāsitā khopan'esā bhante Bhagavatā vācā:|| ||</p>

					<p class="f4">'Na tāvāhaṃ pāpima, parinibbāyissāmi,||<br />
					yāva me upāsakā <a id="pg311"><span class="f2 g"><b>[311]</b></span></a> na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desissantī' ti.|| ||</p>

					<p class="f4">Bhāsitā khopan'esā bhante Bhagavatā vācā:|| ||</p>

					<p class="f4">'Na tāvāhaṃ pāpima, parinibbāyissāmi,||<br />
					yāva me upāsikā na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desissantī' ti.|| ||</p>

					<p class="f4">Etarahi bhante upāsikā Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhanti desenti paññāpenti paṭṭhapenti vivaranti vibhajanti uttānikaronti, uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p class="f4">Parinibbātu dāni bhante Bhagavā parinibbātu Sugato.|| ||</p>

					<p class="f4">Parinibbānakālo dāni bhante,||<br />
					Bhāsitā khopan'esā bhante Bhagavatā vācā:|| ||</p>

					<p class="f4">'Na tāvāhaṃ pāpima parinibbāyissāmi,||<br />
					yāva me idaṃ Brahma-cariyaṃ na iddhaṃ c'eva bhavissati phitañ ca vitārikaṃ bāhu-jaññaṃ puthubhutaṃ yāva-d-eva-manussehi suppakāsitan' ti.|| ||</p>

					<p class="f4">Etarahi bhante Bhagavato Brahma-cariyaṃ iddhañ c'eva phitañ ca vitthārikaṃ bāhu-jaññaṃ puthubhutaṃ yāva-d-eva-manussehi suppakāsitaṃ.|| ||</p>

					<p class="f4">Parinibbātu dāni bhante Bhagavā,||<br />
					parinibbātu Sugato.|| ||</p>

					<p class="f4">Parinibbānakālo dāni bhante Bhagavato" ti.|| ||</p>

					<p class="f4">"Appo-s-sukko tvaṃ pāpima hohi,||<br />
					naciraṃ Tathāgatassa pari-Nibbānaṃ bhavissati,||<br />
					ito tiṇṇaṃ māsānaṃ accayena Tathāgato parinibbāyissatī" ti.|| ||</p>

					<p class="f4">9. Atha kho Bhagavā Cāpāle cetiye sato sampajāno āyusaṇkhāraṃ ossaji.|| ||</p>

					<p class="f4">Ossaṭṭhe ca Bhagavatā āyusaṇkhāre mahā-bhumā-cālo ahosi bhiṃsanako salomahaṃso,||<br />
					deva-dundubhiyo ca phaliṃsu.|| ||</p>

					<p class="ctr c">&#9632;</p>

					<p class="f4">Atha kho Bhagavā etam atthaṃ viditvā tāyaṃ velāyaṃ imaṃ udānaṃ udānesi.|| ||</p>

							<p class="f4 in2"><a id="pg312"><span class="f2 g"><b>[312]</b></span></a> "Tulam atulañ ca sambhavaṃ||<br />
							Bhava-saṇkhāram avassaji Munī,||<br />
							Ajjhattarato samāhito||<br />
							Abhindi kavacam iv'attasambhavan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Atha kho āyasmato Ānandassa etad ahosi:|| ||</p>

					<p class="f4">"Mahā vatāyaṃ bhumi-cālo,||<br />
					sumahā vatāyaṃ bhumi-cālo bhiṃsanako salomahaṃso,||<br />
					deva-dundubhiyo ca phaliṃsu.|| ||</p>

					<p class="f4">Ko nukho hetu?|| ||</p>

					<p class="f4">Ko paccayo mahato bhumi-cālassa pātu-bhāvāyā" ti?|| ||</p>

					<p class="f4">Atha kho āyasmā Ānando yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Mahā vatāyaṃ bhante bhumi-cālo,||<br />
					sumahā vatāyaṃ bhante bhumi-cālo bhiṃsanako salomahaṃso,||<br />
					deva-dundubhiyo ca phaliṃsu.|| ||</p>

					<p class="f4">Ko nukho bhante hetu?|| ||</p>

					<p class="f4">Ko paccayo mahato bhumi-cālassa pātu-bhāvāyā" ti?|| ||</p>

					<p class="f4">11. "Aṭṭhi me Ānanda hetu,||<br />
					aṭṭha paccayā||<br />
					mahato bhumi-cālassa pātu-bhāvāya.|| ||</p>

					<p class="f4">Katame aṭṭha?|| ||</p>

					<p class="f4">12. Yaṃ Ānanda mahā-paṭhavi udake pati-ṭ-ṭhitā,||<br />
					udakaṃ vāte pati-ṭ-ṭhitaṃ,||<br />
					vāto ākāsaṭṭho hoti.|| ||</p>

					<p class="f4">So Ānanda samayo,||<br />
					yaṃ mahāvātā vāyanti,||<br />
					mahāvātā vāyantā udakaṃ kampenti,||<br />
					udakaṃ kampitaṃ paṭhaviṃ kampeti.|| ||</p>

					<p class="f4">Ayaṃ Ānanda paṭhamo hetu,||<br />
					paṭhamo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">13. Puna ca paraṃ Ānanda samaṇo vā brāhmaṇo vā iddhimā ceto va sippatto,||<br />
					devatā mahiddhikā mah-ā-nubhāvā.|| ||</p>

					<p class="f4">Tassa parittā paṭhavi-saññā bhāvitā hoti,||<br />
					appamāṇā āposaññā.|| ||</p>

					<p class="f4">So imaṃ paṭhaviṃ kampeti||<br />
					saṇkampeti, sampakampeti.|| ||</p>

					<p class="f4">Ayaṃ Ānanda dutiyo hetu,||<br />
					dutiyo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">14. Puna ca paraṃ Ānanda yadā bodhisatto Tusitā kāyā cavitvā sato sampajāno mātu-kucchiṃ okkamati,||<br />
					tadāyaṃ <a id="pg313"><span class="f2 g"><b>[313]</b></span></a> paṭhavī kampati saṇkampati sampakampati.|| ||</p>

					<p class="f4">Ayaṃ Ānanda tatiyo hetu,||<br />
					tatiyo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">15. Puna ca paraṃ Ānanda yadā bodhisatto sato sampajāno mātu kucchismā ni-k-khamati,||<br />
					tadāyaṃ paṭhavi kampati saṇkampati sampakampati.|| ||</p>

					<p class="f4">Ayaṃ Ānanda catuttho hetu,||<br />
					catuttho paccayo mahato bhūmicālassa pātu-bhāvāya.|| ||</p>

					<p class="ctr c">&#9632;</p>

					<p class="f4">16. Puna ca paraṃ Ānanda yadā Tathāgato anuttaraṃ sammā-sambodhiṃ abhisambujjhati,||<br />
					tadāyaṃ paṭhavi kampati, saṇkampati sampakampati.|| ||</p>

					<p class="f4">Ayaṃ Ānanda pañcamo hetu,||<br />
					pañcamo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">17. Puna ca paraṃ Ānanda yadā Tathāgato anuttaraṃ Dhamma-cakkaṃ pavatteti,||<br />
					tadāyaṃ paṭhavi kampati, saṇkampati sampakampati.|| ||</p>

					<p class="f4">Ayaṃ Ānanda chaṭṭho hetu,||<br />
					chaṭṭho paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">18. Puna ca paraṃ Ānanda yadā Tathāgato sato sampajāno āyusaṇkhāraṃ ossajati,||<br />
					tadāyaṃ paṭhavi kampati, saṇkampati, sampakampati.|| ||</p>

					<p class="f4">Ayaṃ Ānanda sattamo hetu,||<br />
					sattamo paccayā mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">19. Puna ca paraṃ Ānanda yadā Tathāgato anupādisesāya Nibbānadhātuyā parinibkhāyati,||<br />
					tadāyaṃ paṭhavī kampati, saṇkampati, sampakampati.|| ||</p>

					<p class="f4">Ayaṃ Ānanda aṭṭhamo hetu,||<br />
					aṭṭhamo paccayo mahato bhumi-cālassa pātu-bhāvāya.|| ||</p>

					<p class="f4">Ime kho Ānanda aṭṭha hetu,||<br />
					aṭṭha paccayā mahato bhumi-cālassa pātu-bhāvāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
