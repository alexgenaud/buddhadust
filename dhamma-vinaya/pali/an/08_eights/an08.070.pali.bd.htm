<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 70.  The Buddha states that he is able to extend his lifespan to the end of the evolution of the world. He states this three times but Ānanda does not take the hint to ask him to do so. Mara rejoyces but overplays his hand, pushing for the Buddha to enter PariNibbāna immediately. The Buddha tells Mara not to be impatient for he will do so within three months thereby renouncing the remainder of his lifespan possible. At this statement there is a world-shaking earthquake. Then Ānanda asks about the causes of such earthquakes and Gotama explains the eight causes." />
<title>AN 8 70: Bhumi-Cāla Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VII. Bhūmi-Cāla Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p70">Sutta 70</a></h4>

					<h1>Bhumi-Cāla Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg308"><span class="f2 g"><b>[308]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.070.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya Vesāliyaɱ piṇḍāya pāvisi.|| ||</p>

					<p class="f4">Vesāliyā piṇḍāya caritvā pacchā-bhattaɱ piṇḍa-pāta-paṭikkanto āyasmantaɱ Ānandaɱ āmantesi:|| ||</p>

					<p class="f4">2. "Gaṇhāhi Ānanda nisīdanaɱ,||<br />
					yena Cāpālaɱ cetiyaɱ.|| ||</p>

					<p class="f4">Ten'upasankamissāma divā-vihārāyā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā nisīdanam ādāya Bhagavantaɱ piṭṭhito piṭṭhito anubandhi.|| ||</p>

					<p class="f4">3. Atha kho Bhagavā yena Cāpālaɱ cetiyaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Nisajja kho Bhagavā āyasmantaɱ Ānanda āmantesi:|| ||</p>

					<p class="f4"><a id="pg309"><span class="f2 g"><b>[309]</b></span></a> 4. "Ramaṇīyā Ānanda Vesālī,||<br />
					ramaṇīyaɱ Udenaɱ cetiyaɱ,||<br />
					ramaṇīyaɱ Gotamakaɱ cetiyaɱ,||<br />
					ramaṇīyaɱ Bahuputtakacetiyam,||<br />
					ramaṇīyaɱ Sattambaɱ cetiyaɱ,||<br />
					ramaṇīyaɱ Sārandaɱ cetiyaɱ,||<br />
					ramaṇīyaɱ Cāpālaɱ cetiyaɱ.|| ||</p>

					<p class="f4">Yassa kassaci Ānanda cattāro iddhi-pādā bhāvitā bahulī-katā,||<br />
					yānī-katā,||<br />
					vatthu-katā anuṭṭhitā paricitā susamāraddhā,||<br />
					ākaŋkha-māno so, Ānanda kappaɱ vā tiṭṭheyya,||<br />
					kappāvasesaɱ vā.|| ||</p>

					<p class="f4">Tathāgatassa kho Ānanda cattāro iddhipodā bhāvitā bahulī-katā,||<br />
					yānī-katā,||<br />
					vatthu-katā anuṭṭhitā paricitā susamāraddhā,||<br />
					ākaŋkha-māno Ānanda Tathāgato kappaɱ vā tiṭṭheyya,||<br />
					kappāvasesaɱ vā" ti.|| ||</p>

					<p class="f4">Evam pi kho āyasmā Ānando Bhagavatā||<br />
					oḷārike nimitte kayiramāne||<br />
					oḷārike obhāse kayiramāne nāsakkhi paṭivijajhajituɱ,||<br />
					na Bhagavantaɱ yāci:|| ||</p>

					<p class="f4">'Tiṭṭhatu bhante, Bhagavā kappaɱ,||<br />
					tiṭṭhatu bhante, Sugato kappaɱ||<br />
					bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">Yathā taɱ Mārena pariyuṭṭhita-citto.|| ||</p>

					<p class="ctr c">&#9632;</p>

							<p class="f4 in2">5. Dutiyam pi kho Bhagavā āyasmantaɱ Ānandaɱ āmantesi: ramaṇīyā Ānanda, Vesāli,||<br />
							ramaṇīyaɱ Udenaɱ cetiyaɱ,||<br />
							ramaṇīyaɱ Gotamakaɱ cetiyaɱ,||<br />
							ramaṇīyaɱ Bahuputtakacetiyam,||<br />
							ramaṇīyaɱ Sattambaɱ cetiyaɱ,||<br />
							ramaṇīyaɱ Sārandaɱ cetiyaɱ,||<br />
							ramaṇīyaɱ Cāpālaɱ cetiyaɱ.|| ||</p>

							<p class="f4 in2">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaŋkha-māno so, Ānanda kappaɱ vā tiṭṭheyya,||<br />
							kappāvasesaɱ vā.|| ||</p>

							<p class="f4 in2">Tathāgatassa kho Ānanda cattāro iddhipodā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaŋkha-māno Ānanda Tathāgato kappaɱ vā tiṭṭheyya,||<br />
							kappāvasesaɱ vā ti.|| ||</p>

							<p class="f4 in2">Evam pi kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijajhajituɱ,||<br />
							na Bhagavantaɱ yāci:|| ||</p>

							<p class="f4 in2">'Tiṭṭhatu bhante, Bhagavā kappaɱ,||<br />
							tiṭṭhatu bhante, Sugato kappaɱ||<br />
							bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

							<p class="f4 in2">Yathā taɱ Mārena pariyuṭṭhita-citto.|| ||</p>

							<p class="ctr c">&#9632;</p>

							<p class="f4 in2">6. Tatiyam pi kho Bhagavā āyasmantaɱ Ānandaɱ āmantesi: ramaṇīyā Ānanda, Vesāli,||<br />
							ramaṇīyaɱ Udenaɱ cetiyaɱ,||<br />
							ramaṇīyaɱ Gotamakaɱ cetiyaɱ,||<br />
							ramaṇīyaɱ Bahuputtakacetiyam,||<br />
							ramaṇīyaɱ Sattambaɱ cetiyaɱ,||<br />
							ramaṇīyaɱ Sārandaɱ cetiyaɱ,||<br />
							ramaṇīyaɱ Cāpālaɱ cetiyaɱ.|| ||</p>

							<p class="f4 in2">Yassa kassaci Ānanda cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaŋkha-māno so, Ānanda kappaɱ vā tiṭṭheyya,||<br />
							kappāvasesaɱ vā.|| ||</p>

							<p class="f4 in2">Tathāgatassa kho Ānanda cattāro iddhipodā bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
							ākaŋkha-māno Ānanda Tathāgato kappaɱ vā tiṭṭheyya,||<br />
							kappāvasesaɱ vā ti.|| ||</p>

							<p class="f4 in2">Evam pi kho āyasmā Ānando Bha- <a id="pg310"><span class="f2 g"><b>[310]</b></span></a> gavatā oḷārike nimitte kayiramāne oḷārike obhāse kayiramāne nāsakkhi paṭivijajhajituɱ,||<br />
							na Bhagavantaɱ yāci:|| ||</p>

							<p class="f4 in2">'Tiṭṭhatu bhante, Bhagavā kappaɱ,||<br />
							tiṭṭhatu bhante, Sugato kappaɱ||<br />
							bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

							<p class="f4 in2">Yathā taɱ Mārena pariyuṭṭhita-citto.|| ||</p>

					<p class="f4">7. Atha kho Bhagavā āyasmantaɱ Ānandaɱ āmantesi:|| ||</p>

					<p class="f4">"Gaccha tvaɱ Ānanda, yassa dāni kālaɱ maññasī" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭissutvā uṭṭhāy āsanā Bhagavantaɱ abhivādetvā padakkhiṇaɱ katvā Bhagavato avidūre aññatarasmiɱ rukkha-mūle nisīdi.|| ||</p>

					<p class="f4">8. Atha kho Māro pāpimā acira-pakkhante āyasmante Ānando Bhagavantaɱ etad avoca;|| ||</p>

					<p class="f4">"Parinibbātu dāni bhante, Bhagavā||<br />
					parinibbātu Sugato.|| ||</p>

					<p class="f4">PariNibbānakālo dāni bhante,||<br />
					Bhagavato,||<br />
					bhāsitā kho pan'esā bhante Bhagavatā vācā:|| ||</p>

					<p class="f4">'Na tāvāhaɱ pāpima, parinibbāyissāmi,||<br />
					yāva me bhikkhu na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaɱ ācariyakaɱ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desissantī' ti.|| ||</p>

					<p class="f4">Etarahi bhante bhikkhu Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaɱ ācariyakaɱ uggahetvā ācikkhanti desenti paññā-penti paṭṭhapenti vivaranti vibhajanti uttānikaronti, uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desenti.|| ||</p>

					<p class="f4">Parinibbātu dāni bhante Bhagavā parinibbātu Sugato.|| ||</p>

					<p class="f4">PariNibbānakālo dāni bhante,||<br />
					Bhagavato bhāsitā kho pan'esā bhante Bhagavatā vācā:|| ||</p>

					<p class="f4">'Na tāvāhaɱ pāpima, parinibbāyissāmi,||<br />
					yāva me bhikkhuniyo na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaɱ ācariyakaɱ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desissantī' ti.|| ||</p>

					<p class="f4">Etarahi bhante bhikkhuniyo Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaɱ ācariyakaɱ uggahetvā ācikkhanti desenti paññā-penti paṭṭhapenti vivaranti vibhajanti uttānikaronti, uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desenti.|| ||</p>

					<p class="f4">Parinibbātu dāni bhante Bhagavā parinibbātu Sugato.|| ||</p>

					<p class="f4">PariNibbānakālo dāni bhante,||<br />
					Bhāsitā khopan'esā bhante Bhagavatā vācā:|| ||</p>

					<p class="f4">'Na tāvāhaɱ pāpima, parinibbāyissāmi,||<br />
					yāva me upāsakā <a id="pg311"><span class="f2 g"><b>[311]</b></span></a> na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaɱ ācariyakaɱ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desissantī' ti.|| ||</p>

					<p class="f4">Bhāsitā khopan'esā bhante Bhagavatā vācā:|| ||</p>

					<p class="f4">'Na tāvāhaɱ pāpima, parinibbāyissāmi,||<br />
					yāva me upāsikā na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaɱ ācariyakaɱ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānikarissanti,||<br />
					uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desissantī' ti.|| ||</p>

					<p class="f4">Etarahi bhante upāsikā Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaɱ ācariyakaɱ uggahetvā ācikkhanti desenti paññā-penti paṭṭhapenti vivaranti vibhajanti uttānikaronti, uppannaɱ parappavādaɱ saha-dhammena suniggahītaɱ niggahetvā sappāṭihāriyaɱ dhammaɱ desenti.|| ||</p>

					<p class="f4">Parinibbātu dāni bhante Bhagavā parinibbātu Sugato.|| ||</p>

					<p class="f4">PariNibbānakālo dāni bhante,||<br />
					Bhāsitā khopan'esā bhante Bhagavatā vācā:|| ||</p>

					<p class="f4">'Na tāvāhaɱ pāpima parinibbāyissāmi,||<br />
					yāva me idaɱ Brahma-cariyaɱ na iddhaɱ c'eva bhavissati phitañ ca vitārikaɱ bāhu-jaññaɱ puthubhutaɱ yāva-d-eva-manussehi suppakāsitan' ti.|| ||</p>

					<p class="f4">Etarahi bhante Bhagavato Brahma-cariyaɱ iddhañ c'eva phitañ ca vitthārikaɱ bāhu-jaññaɱ puthubhutaɱ yāva-d-eva-manussehi suppakāsitaɱ.|| ||</p>

					<p class="f4">Parinibbātu dāni bhante Bhagavā,||<br />
					parinibbātu Sugato.|| ||</p>

					<p class="f4">PariNibbānakālo dāni bhante Bhagavato" ti.|| ||</p>

					<p class="f4">"Appo-s-sukko tvaɱ pāpima hohi,||<br />
					naciraɱ Tathāgatassa pari-Nibbānaɱ bhavissati,||<br />
					ito tiṇṇaɱ māsānaɱ accayena Tathāgato parinibbāyissatī" ti.|| ||</p>

					<p class="f4">9. Atha kho Bhagavā Cāpāle cetiye sato sampajāno āyusankhāraɱ ossaji.|| ||</p>

					<p class="f4">Ossaṭṭhe ca Bhagavatā āyusankhāre mahā-bhumā-cālo ahosi bhiɱsanako salomahaɱso,||<br />
					deva-dundubhiyo ca phaliɱsu.|| ||</p>

					<p class="ctr c">&#9632;</p>

					<p class="f4">Atha kho Bhagavā etam atthaɱ viditvā tāyaɱ velāyaɱ imaɱ udānaɱ udānesi.|| ||</p>

							<p class="f4 in2"><a id="pg312"><span class="f2 g"><b>[312]</b></span></a> "Tulam atulañ ca sambhavaɱ||<br />
							Bhava-sankhāram avassaji Munī,||<br />
							Ajjhattarato samāhito||<br />
							Abhindi kavacam iv'attasambhavan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Atha kho āyasmato Ānandassa etad ahosi:|| ||</p>

					<p class="f4">"Mahā vatāyaɱ bhumi-cālo,||<br />
					sumahā vatāyaɱ bhumi-cālo bhiɱsanako salomahaɱso,||<br />
					deva-dundubhiyo ca phaliɱsu.|| ||</p>

					<p class="f4">Ko nukho hetu?|| ||</p>

					<p class="f4">Ko paccayo mahato bhumi-cālassa pātu-bhāvāyā" ti?|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Mahā vatāyaɱ bhante bhumi-cālo,||<br />
					sumahā vatāyaɱ bhante bhumi-cālo bhiɱsanako salomahaɱso,||<br />
					deva-dundubhiyo ca phaliɱsu.|| ||</p>

					<p class="f4">Ko nukho bhante hetu?|| ||</p>

					<p class="f4">Ko paccayo mahato bhumi-cālassa pātu-bhāvāyā" ti?|| ||</p>

					<p class="f4">11. "Aṭṭhi me Ānanda hetu,||<br />
					aṭṭha paccayā||<br />
					mahato bhumi-cālassa pātu-bhāvāya.|| ||</p>

					<p class="f4">Katame aṭṭha?|| ||</p>

					<p class="f4">12. Yaɱ Ānanda mahā-paṭhavi udake pati-ṭ-ṭhitā,||<br />
					udakaɱ vāte pati-ṭ-ṭhitaɱ,||<br />
					vāto ākāsaṭṭho hoti.|| ||</p>

					<p class="f4">So Ānanda samayo,||<br />
					yaɱ mahāvātā vāyanti,||<br />
					mahāvātā vāyantā udakaɱ kampenti,||<br />
					udakaɱ kampitaɱ paṭhaviɱ kampeti.|| ||</p>

					<p class="f4">Ayaɱ Ānanda paṭhamo hetu,||<br />
					paṭhamo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">13. Puna ca paraɱ Ānanda samaṇo vā brāhmaṇo vā iddhimā ceto va sippatto,||<br />
					devatā mahiddhikā mah-ā-nubhāvā.|| ||</p>

					<p class="f4">Tassa parittā paṭhavi-saññā bhāvitā hoti,||<br />
					appamāṇā āposaññā.|| ||</p>

					<p class="f4">So imaɱ paṭhaviɱ kampeti||<br />
					saŋkampeti, sampakampeti.|| ||</p>

					<p class="f4">Ayaɱ Ānanda dutiyo hetu,||<br />
					dutiyo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">14. Puna ca paraɱ Ānanda yadā bodhisatto Tusitā kāyā cavitvā sato sampajāno mātu-kucchiɱ okkamati,||<br />
					tadāyaɱ <a id="pg313"><span class="f2 g"><b>[313]</b></span></a> paṭhavī kampati saŋkampati sampakampati.|| ||</p>

					<p class="f4">Ayaɱ Ānanda tatiyo hetu,||<br />
					tatiyo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">15. Puna ca paraɱ Ānanda yadā bodhisatto sato sampajāno mātu kucchismā ni-k-khamati,||<br />
					tadāyaɱ paṭhavi kampati saŋkampati sampakampati.|| ||</p>

					<p class="f4">Ayaɱ Ānanda catuttho hetu,||<br />
					catuttho paccayo mahato bhūmicālassa pātu-bhāvāya.|| ||</p>

					<p class="ctr c">&#9632;</p>

					<p class="f4">16. Puna ca paraɱ Ānanda yadā Tathāgato anuttaraɱ sammā-sambodhiɱ abhisambujjhati,||<br />
					tadāyaɱ paṭhavi kampati, saŋkampati sampakampati.|| ||</p>

					<p class="f4">Ayaɱ Ānanda pañcamo hetu,||<br />
					pañcamo paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">17. Puna ca paraɱ Ānanda yadā Tathāgato anuttaraɱ Dhamma-cakkaɱ pavatteti,||<br />
					tadāyaɱ paṭhavi kampati, saŋkampati sampakampati.|| ||</p>

					<p class="f4">Ayaɱ Ānanda chaṭṭho hetu,||<br />
					chaṭṭho paccayo mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">18. Puna ca paraɱ Ānanda yadā Tathāgato sato sampajāno āyusankhāraɱ ossajati,||<br />
					tadāyaɱ paṭhavi kampati, saŋkampati, sampakampati.|| ||</p>

					<p class="f4">Ayaɱ Ānanda sattamo hetu,||<br />
					sattamo paccayā mahato bhumi-cālassa pātu-bhāvāya.|| ||</p>

					<p class="ctr c">&#9632;</p>

					<p class="f4">19. Puna ca paraɱ Ānanda yadā Tathāgato anupādisesāya Nibbānadhātuyā parinibkhāyati,||<br />
					tadāyaɱ paṭhavī kampati, saŋkampati, sampakampati.|| ||</p>

					<p class="f4">Ayaɱ Ānanda aṭṭhamo hetu,||<br />
					aṭṭhamo paccayo mahato bhumi-cālassa pātu-bhāvāya.|| ||</p>

					<p class="f4">Ime kho Ānanda aṭṭha hetu,||<br />
					aṭṭha paccayā mahato bhumi-cālassa pātu-bhāvāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
