<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 1. Eight benefits from undertaing the liberation of the heart through loving kindness." />
<title>AN 8 1: Mettā-Nisaɱsa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					I: Mettā Vagga</h4>

					<h4 class="ctr">Namo tassa Bhagavato arahato Sammā Sambuddhassa</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p1">Sutta 1</a></h4>

					<h1>Mettā-Nisaɱsa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg150"><span class="f2 g"><b>[150]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.001.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.001.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Mettāya bhikkhave ceto-vimuttiyā||<br />
					āsevitāya||<br />
					bhāvitāya||<br />
					bahulī-katāya||<br />
					yānī-katāya||<br />
					vatthu-katāya||<br />
					anuṭṭhitāya||<br />
					paricitāya||<br />
					susamāraddhāya||<br />
					aṭṭhānisaɱsā pāṭikaṅkhā.|| ||</p>

					<p class="ctr c">&#9632;</p>

					<p class="f4">Katame aṭṭha?|| ||</p>

					<p class="f4">Sukhaɱ supati,||<br />
					sukhaɱ paṭibujjhati,||<br />
					na pāpakaɱ supinaɱ passati,||<br />
					manussānaɱ piyo hoti,||<br />
					amanussānaɱ piyo hoti,||<br />
					devatā rakkhanti,||<br />
					nāssa aggi vā visaɱ vā satthaɱ vā kamati,||<br />
					uttariɱ appaṭivijjhanto brahma-lok'ūpago hoti.|| ||</p>

					<p class="ctr c">&#9632;</p>

					<p class="f4">Mettāya bhikkhave ceto-vimuttiyā||<br />
					āsevitāya||<br />
					bhāvitāya||<br />
					bahulī-katāya||<br />
					yānī-katāya||<br />
					vatthu-katāya||<br />
					anuṭṭhitāya||<br />
					paricitāya||<br />
					susamāraddhāya||<br />
					aṭṭhānisaɱsā pāṭikaṅkhā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Yo ca mettaɱ bhāvayati,||<br />
							appamāṇaɱ patissato||<br />
							Tanū saɱyojanā honti,||<br />
							passato upadhikkhayaɱ.|| ||</p>

							<p class="f4 in2">Ekam pi ce pāṇam aduṭṭhacitto,||<br />
							mettāyati kusalī tena hoti,||<br />
							Sabbe'va pāṇe manasānukampī,||<br />
							pahūtamariyo pakaroti puññaɱ.|| ||</p>

							<p class="f4 in2">Ye sattasaṇḍaɱ paṭhaviɱ vichetvā,||<br />
							rājīsayo yajamānānupariyayā,||<br />
							Assamedhaɱ purisamedhaɱ,||<br />
							sammāpāsaɱ vācapeyyaɱ niraggaḷaɱ.|| ||</p>

							<p class="f4 in2">Mettassa cittassa subhāvitassa,||<br />
							kalam pi te nānubhavanti soḷasiɱ,||<br />
							Candappabhā tāragaṇā va sabbe.|| ||</p>

							<p class="f4 in2">Yo na hanti na ghāteti,||<br />
							na jināti na jāpaye,||<br />
							Mettaɱso sabbabhūtānaɱ,||<br />
							veraɱ tassa na kenacī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
