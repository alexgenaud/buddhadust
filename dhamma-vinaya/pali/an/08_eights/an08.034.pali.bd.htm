<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 34. The characteristics of an unproductive field contrasted with the characteriscs of a person where gifts when given are not very productive followed by the converse field and person." />
<title>AN 8 34: Khett'Upama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					IV. Dāna Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p34">Sutta 34</a></h4>

					<h1>Khett'Upama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg237"><span class="f2 g"><b>[237]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.034.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.034.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Aṭṭh'aṇga-samannāgate bhikkhave, khette bījaṃ vuttaṃ na maha-p-phalaṃ hoti||<br />
					na maha-s-sādaṃ||<br />
					na phātiyeyyaṃ.|| ||</p>

					<p class="f4">Kathaṃ aṭṭh'aṇga-samannāgate?|| ||</p>

					<p class="f4">2. Idha, bhikkhave, khettaṃ unnāmaninnāmī ca hoti,||<br />
					pāsāṇa-sakkharillañ ca hoti,||<br />
					usarañca hoti,||<br />
					na ca gambhīrasītaṃ hoti,||<br />
					aa āya-sampannaṃ hoti,||<br />
					na apāya-sampannaṃ hoti,||<br />
					na mātikā-sampannaṃ hoti,||<br />
					na mariyādā-sampannaṃ hoti.|| ||</p>

					<p class="f4">Evaṃ aṭṭh'aṇga-samannāgate bhikkhave khette bījaṃ vuttaṃ na maha-p-phalaṃ hoti,||<br />
					na maha-s-sādaṃ,||<br />
					na phātiyeyyaṃ.|| ||</p>

					<p class="f4">Evam eva kho bhikkhave aṭṭh'aṇga-samannāgatesu samaṇa-brāhmaṇesu dānaṃ dinnaṃ na maha-p-phalaṃ hoti,||<br />
					na mahā-nisaṃsaṃ||<br />
					na mahā-jutikaṃ||<br />
					na mahā-vipphāraṃ.|| ||</p>

					<p class="f4">Kathaṃ aṭṭh'aṇga-samannāgatesu?|| ||</p>

					<p class="f4">3. Idha, bhikkhave, samaṇa-brāhmaṇā,||<br />
					micchā-diṭṭhikā honti||<br />
					micchā-saṇkappā,||<br />
					micchā-vācā,||<br />
					micchā-kammantā,||<br />
					micchā-ājīvā,||<br />
					micchā-vāyāmā,||<br />
					micchā-satino,||<br />
					micchā-samādhino.|| ||</p>

					<p class="f4">Evaṃ aṭṭh'aṇga-samannāgatesu bhikkhave samaṇa-brāhmaṇesu dānaṃ dinnaṃ na maha-p-phalaṃ hoti,||<br />
					na mahā-nisaṃsaṃ,||<br />
					na mahā-jutikaṃ,||<br />
					na mahā-vipphāraṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. Aṭṭh'aṇga-samannāgate bhikkhave, khette bījaṃ vuttaṃ maha-p-phalaṃ hoti,||<br />
					maha-s-sādaṃ phātiyeyyaṃ.|| ||</p>

					<p class="f4">Kathaṃ aṭṭh'aṇga-samannāgate?|| ||</p>

					<p class="f4">5. Idha, bhikkhave, khettaṃ anunnāmaninnāmī ca hoti,||<br />
					apāsāṇa-sakkharillañ ca hoti,||<br />
					anusarañ ca hoti,||<br />
					gambhī- <a id="pg238"><span class="f2 g"><b>[238]</b></span></a> rasītaṃ hoti,||<br />
					āya-sampannaṃ hoti,||<br />
					apāya-sampannaṃ hoti,||<br />
					mātikā-sampannaṃ hoti,||<br />
					mariyādā-sampannaṃ hoti.|| ||</p>

					<p class="f4">Evaṃ aṭṭh'aṇga-samannāgate bhikkhave, khette bījaṃ vuttaṃ maha-p-phalaṃ hoti,||<br />
					maha-s-sādaṃ phātiyeyyaṃ.|| ||</p>

					<p class="f4">Evam eva kho bhikkhave, aṭṭh'aṇga-samannāgatesu samaṇa-brāhmaṇesu dānaṃ dinnaṃ maha-p-phalaṃ hoti,||<br />
					mahā-nisaṃsaṃ,||<br />
					mahā-jutikaṃ,||<br />
					mahāvipthāraṃ.|| ||</p>

					<p class="f4">Kathaṃ aṭṭh'aṇga-samannāgatesu?|| ||</p>

					<p class="f4">6. Idha bhikkhave, samaṇa-brāhmaṇā||<br />
					sammā-diṭṭhikā honti,||<br />
					sammā-saṇkappā,||<br />
					sammā-vācā,||<br />
					sammā-kammantā,||<br />
					sammā-ājīvā,||<br />
					sammā-vāyāmā,||<br />
					sammā-satino,||<br />
					sammā-samādhino.|| ||</p>

					<p class="f4">Evaṃ aṭṭh'aṇga-samannāgatesu bhikkhave, samaṇa-brāhmaṇesu dānaṃ dinnaṃ maha-p-phalaṃ hoti,||<br />
					mahā-nisaṃsaṃ,||<br />
					mahā-jutikaṃ,||<br />
					mahā-vipphāranti.|| ||</p>

					      <p class="f4 in2"><a id="pg238verses"></a>Yathā pi khette sampanne - pavuttā bījasampadā,||<br />
							Deve sampādayantamhi - hoti dhaññassa sampadā|| ||</p>

					      <p class="f4 in2">Anīti sampadā hoti - virūḷhī bhavati sampadā,||<br />
							Vepullaṃ sampadā hoti - phalaṃ ve hoti sampadā.|| ||</p>

					      <p class="f4 in2">Evaṃ sampanna-sīlesu - dinnā bhojana-sampadā,||<br />
							Sampadānaṃ upaneti - sampannaṃ hi'ssa taṃ kataṃ|| ||</p>

					      <p class="f4 in2">Tasmā sampadam ākaṇkhī - sampann'attho'dha puggalo,||<br />
							Sampanna-paññe sevetha - evaṃ ijjhanti sampadā.|| ||</p>

					      <p class="f4 in2">Vijjā-caraṇa-sampanno - laddhā cittassa sampadaṃ,||<br />
							Karoti kamma-sampadaṃ - labhati c'attha-sampadaṃ.|| ||</p>

					      <p class="f4 in2">Lokaṃ ñatvā yathā-bhūtaṃ - pappuyya diṭṭhi-sampadaṃ,||<br />
							Magga-sampadam āgamma - yāti sampanna-mānaso.|| ||</p>

					      <p class="f4 in2"><a id="pg239"><span class="f2 g"><b>[239]</b></span></a>Odhunitvā malaṃ sabbaṃ - patvā Nibbāna sampadaṃ,||<br />
							Muccati sabba-dukkhehi - sā hoti sabba-sampadā.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
