<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 6. Eight broad categories into which all worldly activity can be classified and which, if thoroughly understood lead one to dispassion for the world. In this sutta the distinction is made between the attitudes of the common man towards these eight conditions and the attitude towards them of the student of the Aristocrats." />
<title>AN 8 5: Pathama Lokadhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					I: Mettā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p5">Sutta 5</a></h4>

					<h1>Paṭhama Lokadhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg156"><span class="f2 g"><b>[156]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.005.hare.pts.htm">pts</a>][<a href="../../../../dhamma-vinaya/bd/an/08_eights/an08.005-006.olds.bd.htm#p5.1">olds</a>][<a href="../../../../dhamma-vinaya/wp/an/08_eights/an08.005.bodh.wp.htm#p1">bodh</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi bhikkhavo ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Aṭṭh'ime bhikkhave, loka dhammā lokaṃ anuparivattanti,||<br />
					loko ca aṭṭhaloka-dhamme anuparivattati.|| ||</p>

					<p class="f4">Katame <a id="pg157"><span class="f2 g"><b>[157]</b></span></a> aṭṭha?|| ||</p>

					<p class="f4">Lābho ca||<br />
					alābho ca||<br />
					ayaso ca||<br />
					yaso ca||<br />
					nindā ca||<br />
					pasaṃsā ca||<br />
					sukhaṃ ca||<br />
					dukkhaṃ ca,||<br />
					ime kho bhikkhave aṭṭhaloka-dhammā lokaṃ anuparivattanti,||<br />
					loko ca ime aṭṭhaloka-dhamme anuparivattatī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Lābho alābho *ayaso yaso ca||<br />
					Nindā pasaṃsā ca sukhaṃ ca dukkhaṃ,||<br />
					Ete aniccā manujesu dhammā||<br />
					Asassatā viparīnāmadhammā|| ||</p>

					<p class="f4 ctr">Ete ca ñatvā satimā su medho||<br />
					Avekkhatī vipariṇāmadhamme,||<br />
					Iṭṭhassa dhammā na mathenti cittaṃ||<br />
					Aniṭṭhato no paṭighātameti.|| ||</p>

					<p class="f4 ctr">Tass-ā-nurodhā atha vā virodhā||<br />
					Vidhūpitā atthagatā na santi,||<br />
					Padañca ñatvā virajaṃ asokaṃ||<br />
					Samma-p-pajānāti bhavassa pāragū ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>