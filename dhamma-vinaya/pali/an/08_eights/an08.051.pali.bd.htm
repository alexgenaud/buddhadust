<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 51. A sutta depicting the famous situation in which Mahapajapati asks the Buddha to allow women to enter the order." />
<title>AN 8 51: Gotami Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VI. Aṭṭhaka Nipāta<br />
					VI. Gotamī Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p51">Sutta 51</a></h4>

					<h1>Gotamī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg274"><span class="f2 g"><b>[274]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.051.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nīgrodhārāme.|| ||</p>

					<p class="f4">Atha kho Mahā-Pajāpatī Gotamī yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho Mahā-Pajāpatī Gotamī Bhagavantaṃ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjan' ti.|| ||</p>

					<p class="f4">'Alaṃ Gotamī, mā te rucci mātu-gāmassa Tathāgata-p-pavedite Dhamma-Vinaye agārasma anagāriyaṃ pabbajjā' ti.|| ||</p>

					<p class="ctr c">&#9632;</p>

					<p class="f4">2. Dutiyam pi kho Mahā-Pajāpatī Gotama Bhagavantaṃ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjan' ti.|| ||</p>

					<p class="f4">'Alaṃ Gotami, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjā' ti.|| ||</p>

					<p class="ctr c">&#9632;</p>

					<p class="f4">3. Tatiyam pi kho Mahā-Pajāpatī Gotamī Bhagavantaṃ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjan' ti.</p>

					<p class="f4">Alaṃ Gotami, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjā' ti.|| ||</p>

					<p class="ctr c">&#9632;</p>

					<p class="f4">Atha kho Mahā-Pajāpatī Gotamī 'na Bhagavā anujānāti mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjan' ti dukkhi dummanā assumukhī rudamānā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Atha kho Bhagavā Kapilavatthusmiṃ yath-ā-bhirantaṃ viharitvā yena Vesālī tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Vesālī tad avasari.|| ||</p>

					<p class="f4">Tatra sudaṃ Bhagavā Vesālīyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho Mahā-Pajāpatī Gotamī keke chedapetvā kāsāyāni vatthāni acchādetvā sambahulābhi Sākiyānīhi saddhiṃ yena <a id="pg275"><span class="f2 g"><b>[275]</b></span></a> Vesālī tena pakkāmi.|| ||</p>

					<p class="f4">Anupubbena yena Vesālī Mahāvane Kūṭāgārasālaṃ ten'upasaṅkami.|| ||</p>

					<p class="f4">Atha kho Mahā-Pajāpatī Gotamī sunehi pādehi rajokiṇṇena gattena dukkhī dummanā assumukhī rudamānā bahi dvāra-koṭṭhake aṭṭhāsi.|| ||</p>

					<p class="ctr c">&#9632;</p>

					<p class="f4">Addasā kho āyasmā Ānando Mahā-Pajāpatiṃ Gotamiṃ sunehi pādehi rajokiṇṇena gattena dukkhiṃ dummanaṃ assumikhiṃ rudamānaṃ bahi dvāra-koṭṭhake ṭhitaṃ,||<br />
					disvā Mahā-Pajāpatiṃ Gotamiṃ etad avoca:|| ||</p>

					<p class="f4">'Kin nu tvaṃ Gotami, sunehi pādehi rajokiṇṇena gattena dukkhī dummanā assumukhī rudamānā bahi dvāra-koṭṭhake ṭhita' ti?</p>

					<p class="ctr c">&#9632;</p>

					<p class="f4">'Tathā hi pana bhante Ānanda, Bhagavā na anujānāti mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjan' ti.</p>

					<p class="ctr c">&#9632;</p>

					<p class="f4">'Tena hi Gotamī, idh'eva tāva hohi, yāvāhaṃ Bhagavantaṃ yācāmi mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjan' ti.|| ||</p>

					<p class="ctr c">&#9632;</p>

					<p class="f4">5. Atha kho āyasmā Ānando yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">'Esā bhante, Mahā-Pajāpatī Gotamī sunehi pādehi rajokiṇṇena gattena dukkhī dummanā assumukhī rudamānā bahi dvāra-koṭṭhake ṭhitā,||<br />
					'na Bhagavā anujānāti mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjan' ti.|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjan'ti.|| ||</p>

					<p class="f4">Alaṃ Ānanda, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjā' ti.|| ||</p>

					<p class="ctr c">&#9632;</p>

					<p class="f4">Dutiyam pi kho āyasmā Ānando Bhagavantaṃ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjan' ti.</p>

					<p class="f4">'Alaṃ Ānanda, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjā' ti.|| ||</p>

					<p class="ctr c">&#9632;</p>

					<p class="f4">Tatiyam pi kho āyasmā Ānando Bhagavantaṃ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjan' ti.|| ||</p>

					<p class="f4">'Alaṃ Ānanda, māte rucci mātu-gāmassa Tathāgata-p-pavedite dhamma vinaye agārasmā anagāriyaṃ pabbajjan' ti.|| ||</p>

					<p class="ctr c">&#9632;</p>

					<p class="f4"><a id="pg276"><span class="f2 g"><b>[276]</b></span></a> 6. Atha kho āyasmato Ānandassa etad ahosi:|| ||</p>

					<p class="f4">'Na Bhagavā anujānāti mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjaṃ.|| ||</p>

					<p class="f4">Yan nūnn-ā-haṃ aññena pi pariyāyena Bhagavantaṃ yāceyyaṃ mātu-gāmassa Tathāgata-p-pavedite Dhamma-Vinaye agārasmā anagāriyaṃ pabbajjan' ti.|| ||</p>

					<p class="ctr c">&#9632;</p>

					<p class="f4">Atha kho āyasmā Ānando Bhagavantaṃ etad avoca:|| ||</p>

					<p class="f4">'Bhabbo nu kho bhante, mātu-gāmo Tathāgata-p-pavedite Dhamma-Vinaye agārasmā anagāriyaṃ pabba-jitvā||<br />
					Sot'āpatti-phalaṃ vā||<br />
					Sakad-āgāmi-phalaṃ vā||<br />
					Anāgāmi-phalaṃ vā||<br />
					Arahatta-phalaṃ vā sacchi-kātun' ti?|| ||</p>

					<p class="ctr c">&#9632;</p>

					<p class="f4">'Bhabbo Ānanda mātu-gāmo Tathāgata-p-pavedite Dhamma-Vinaye agārasmā anagāriyaṃ pabba-jitvā||<br />
					Sot'āpatti-phalam pi||<br />
					Sakad-āgāmi-phalam pi||<br />
					Anāgāmi-phalam pi||<br />
					Arahatta-phalam pi sacchi-kātun' ti.|| ||</p>

					<p class="f4">'Sace bhante, bhabbo mātu-gāmo Tathāgata-p-pavedite Dhamma-Vinaye agārasmā anagāriyaṃ pabba-jitvā||<br />
					Sot'āpatti-phalam pi||<br />
					Sakad-āgāmi-phalam pi||<br />
					Anāgāmi-phalam pi||<br />
					Arahatta-phalam pi||<br />
					Arahatta-phalam pi sacchi-kātuṃ,||<br />
					bahu-pakārā Bhante, Mahā-Pajāpatī Gotamī Bhagavato mātucchā āpādikā posikā,||<br />
					Bhagavantaṃ janettiyā kāla-katāya thaññaṃ pāyesi.</p>

					<p class="f4">Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. 'Sace Ānanda, Mahā-Pajāpatī Gotamī aṭṭha garu-dhamme patigaṇhāti,||<br />
					sā'v'assā hotu upasampadā.|| ||</p>

					<p class="ctr c">&#9632;</p>

					<p class="f4">#1. "Vassa-sat'upasampannāya bhikkhuniyā tadah'upasampannassa bhikkhuno abhivādanṃ pacc'u'ṭ-ṭhānaṃ añjali-kammaṃ sāmīci-kammaṃ kattabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#2. Na bhikkhuniyā abhikkhuke āvāse vassaṃ upagantabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#3. Anvaddhamāsaṃ bhikkhuniyā bhikkhu-saṅghato uposatha pucchakañ ca ovad'ūpasaṅkamanañ <a id="pg277"><span class="f2 g"><b>[277]</b></span></a> ca pariyesitabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#4. Vassaṃ vutthāya bhikkhuniyā ubhato saṅghe tīhi ṭhānehi pavāretabbā:||<br />
					diṭṭhena sutena parisaṅkāya.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#5. Garudhammaṃ ajjhāpannāya bhikkhuniyā ubhato saṅghe pakkha-mānattaṃ caritabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#6. Dve vassāni chasu dhammesu sikhkhita-sikkhāya sikkhamānāya ubhato saṅghe upasampadā pariyesitabbā.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#7. Na kenaci pariyāyena bhikkhuniyā bhikkhū akkositabbo paribhāsitabbo.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#8. Ajja-t-agge Ānanda, ovaṭo bhikkhunīnaṃ bhikkhūsu vacana-patho, anovaṭo bhikkhūnaṃ bhikkhunīsu vacana-patho.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">Sace Ānanda, Mahā-Pajāpatī Gotamī ime aṭṭha garu-dhamme patigaṇhāti,||<br />
					sā'v'assā hotu upasampadā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Atha kho āyasmā Ānando Bhagavato santike ime aṭṭha garu-dhamme uggahetvā yena Mahā-Pajāpatī Gotamī ten'upasaṅkami.|| ||</p>

					<p class="f4">Upasaṅkamitvā Mahā-Pajāpatiṃ Gotamiṃ etad avoca:|| ||</p>

					<p class="f4">'Sace kho tvaṃ Gotami, aṭṭha garu-dhamme patigaṇheyyāsi,||<br />
					sā'va te bhavissati upasampadā.</p>

					<p class="ctr c">&#9632;</p>

					<p class="f4">#1. "Vassa-sat'upasampannāya bhikkhuniyā tadah'upasampannassa bhikkhuno abhivādanṃ pacc'u'ṭ-ṭhānaṃ añjali-kammaṃ sāmīci-kammaṃ kattabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#2. Na bhikkhuniyā abhikkhuke āvāse vassaṃ upagantabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#3. Anvaddhamāsaṃ bhikkhuniyā bhikkhu-saṅghato uposatha pucchakañ ca ovad'ūpasaṅkamanañ ca pariyesitabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#4. Vassaṃ vutthāya bhikkhuniyā ubhato saṅghe tīhi ṭhānehi pavāretabbā:||<br />
					diṭṭhena sutena parisaṅkāya.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#5. Garudhammaṃ ajjhāpannāya bhikkhuniyā ubhato saṅghe pakkha-mānattaṃ caritabbaṃ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#6. Dve vassāni chasu dhammesu sikhkhita-sikkhāya sikkhamānāya ubhato saṅghe upasampadā pariyesitabbā.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#7. Na kenaci pariyāyena bhikkhuniyā bhikkhū akkositabbo paribhāsitabbo.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">#8. Ajja-t-agge, ovaṭo bhikkhunīnaṃ bhikkhūsu vacana-patho,||<br />
					<a id="pg278"><span class="f2 g"><b>[278]</b></span></a> anovaṭo bhikkhūnaṃ bhikkhunīsu vacana-patho.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaṃ anati-k-kamanīyo.|| ||</p>

					<p class="ctr c">&#9632;</p>

					<p class="f4">Sace ko tvaṃ Gotamī, ime aṭṭha garu-dhamme patigaṇhayyāsi,||<br />
					sāva te bhavissati upasampadā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Seyyathā pi bhante Ānanda, itthi vā puriso vā daharo yuvā manḍanaka-jātiko sīsaṃ nahāto uppalamālaṃ vā vassikamālaṃ vā atimuttakamālaṃ vā lahitvā ubhohi hatthehi paṭiggahetvā uttamaṅge sirasmiṃ patiṭṭhāpeyya.|| ||</p>

					<p class="f4">Evam eva kho ahaṃ bhante, ime aṭṭha garu-dhamme patigaṇhissāmi yāva-jīvaṃ anati-k-kamanīye' ti.|| ||</p>

					<p class="ctr c">&#9632;</p>

					<p class="f4">9. Atha kho āyasmā Ānando yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">'Paṭiggahītā bhante, Mahā-Pajāpatiyā Gotamiyā aṭṭha garu-dhammā yāva-jīvaṃ anati-k-kamanīyā' ti.|| ||</p>

					<p class="ctr c">&#9632;</p>

					<p class="f4">'Sace Ānanda, nālabhissa mātu-gāmo Tathāgata-p-pavedite Dhamma-Vinaye agārasmā anagāriyaṃ pabbajjaṃ,||<br />
					cira-ṭ-ṭhitikaṃ Ānanda, Brahma-cariyaṃ abhavissa,||<br />
					vassa-sahassam eva Sad'Dhammo tiṭṭheyya.|| ||</p>

					<p class="f4">Yato ca kho Ānanda, mātu-gāmo Tathāgata-p-pavedite Dhamma-Vinaye agārasmā anagāriyaṃ pabba-jito,||<br />
					na dāni Ānanda, Brahma-cariyaṃ cira-ṭ-ṭhitikaṃ bhavissati,||<br />
					pañc'eva dāni Ānanda, vassa-satāni Sad'Dhammo ṭhassati.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, yāni kānici kulāni bahukitthikāni appurisakāni,||<br />
					tāni suppadhaṃsiyāni honti corehi kumbhatthenakehi.|| ||</p>

					<p class="f4">Evam eva kho Ānanda, yasmiṃ Dhamma-Vinaye labhati mātu-gāmo agārasmā anagāriyaṃ pabbajjaṃ,||<br />
					na taṃ Brahma-cariyaṃ cira-ṭ-ṭhitikaṃ hoti.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, sampanne sālikkhette  <a id="pg279"><span class="f2 g"><b>[279]</b></span></a> setaṭṭhikā nāma rogajāti nipatati,||<br />
					evaṃ taṃ sālikkhettaṃ na cira-ṭ-ṭhitikaṃ hoti.|| ||</p>

					<p class="f4">Evam eva kho Ānanda, yasmiṃ Dhamma-Vinaye labhati mātu-gāmo agārasmā anagāriyaṃ pabbajjaṃ,||<br />
					na taṃ Brahma-cariyaṃ cira-ṭ-ṭhitikaṃ hoti.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, sampanne ucchukhette mañjeṭṭhikā nāma rogajāti nipatti,||<br />
					evaṃ taṃ ucchukhettaṃ na cira-ṭ-ṭhitikaṃ hoti.|| ||</p>

					<p class="f4">Evam eva kho Ānanda, yasmiṃ Dhamma-Vinaye labhati mātu-gāmo agārasmā anagāriyaṃ pabbajjaṃ,||<br />
					na taṃ Brahma-cariyaṃ cira-ṭ-ṭhitikiṃ hoti.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, puriso mahato taḷākassa paṭigacc'eva āḷiṃ bandheyya yāva-d'eva udakassa anati-k-kamanāya,||<br />
					evam eva kho Ānanda mayā paṭigacc'eva bhikkhunīnaṃ aṭṭha garu-dhammā paññattā yāva-jīvaṃ anati-k-kamanīyā' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
