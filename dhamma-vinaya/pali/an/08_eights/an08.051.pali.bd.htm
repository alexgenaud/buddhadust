<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 51. A sutta depicting the famous situation in which Mahapajapati asks the Buddha to allow women to enter the order." />
<title>AN 8 51: Gotami Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VI. Aṭṭhaka Nipāta<br />
					VI. Gotamī Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p51">Sutta 51</a></h4>

					<h1>Gotamī Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg274"><span class="f2 g"><b>[274]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.051.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nīgrodhārāme.|| ||</p>

					<p class="f4">Atha kho Mahā-Pajāpatī Gotamī yena Bhagavā ten'upasaṅkami,||<br />
					upasaṅkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho Mahā-Pajāpatī Gotamī Bhagavantaɱ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjan' ti.|| ||</p>

					<p class="f4">'Alaɱ Gotamī, mā te rucci mātu-gāmassa Tathāgata-p-pavedite Dhamma-Vinaye agārasma anagāriyaɱ pabbajjā' ti.|| ||</p>

					<p class="ctr c">&#9632;</p>

					<p class="f4">2. Dutiyam pi kho Mahā-Pajāpatī Gotama Bhagavantaɱ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjan' ti.|| ||</p>

					<p class="f4">'Alaɱ Gotami, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjā' ti.|| ||</p>

					<p class="ctr c">&#9632;</p>

					<p class="f4">3. Tatiyam pi kho Mahā-Pajāpatī Gotamī Bhagavantaɱ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjan' ti.</p>

					<p class="f4">Alaɱ Gotami, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjā' ti.|| ||</p>

					<p class="ctr c">&#9632;</p>

					<p class="f4">Atha kho Mahā-Pajāpatī Gotamī 'na Bhagavā anujānāti mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjan' ti dukkhi dummanā assumukhī rudamānā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Atha kho Bhagavā Kapilavatthusmiɱ yath-ā-bhirantaɱ viharitvā yena Vesālī tena cārikaɱ pakkāmi.|| ||</p>

					<p class="f4">Anupubbena cārikaɱ caramāno yena Vesālī tad avasari.|| ||</p>

					<p class="f4">Tatra sudaɱ Bhagavā Vesālīyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Mahā-Pajāpatī Gotamī keke chedapetvā kāsāyāni vatthāni acchādetvā sambahulābhi Sākiyānīhi saddhiɱ yena <a id="pg275"><span class="f2 g"><b>[275]</b></span></a> Vesālī tena pakkāmi.|| ||</p>

					<p class="f4">Anupubbena yena Vesālī Mahāvane Kūṭāgārasālaɱ ten'upasaṅkami.|| ||</p>

					<p class="f4">Atha kho Mahā-Pajāpatī Gotamī sunehi pādehi rajokiṇṇena gattena dukkhī dummanā assumukhī rudamānā bahi dvāra-koṭṭhake aṭṭhāsi.|| ||</p>

					<p class="ctr c">&#9632;</p>

					<p class="f4">Addasā kho āyasmā Ānando Mahā-Pajāpatiɱ Gotamiɱ sunehi pādehi rajokiṇṇena gattena dukkhiɱ dummanaɱ assumikhiɱ rudamānaɱ bahi dvāra-koṭṭhake ṭhitaɱ,||<br />
					disvā Mahā-Pajāpatiɱ Gotamiɱ etad avoca:|| ||</p>

					<p class="f4">'Kin nu tvaɱ Gotami, sunehi pādehi rajokiṇṇena gattena dukkhī dummanā assumukhī rudamānā bahi dvāra-koṭṭhake ṭhita' ti?</p>

					<p class="ctr c">&#9632;</p>

					<p class="f4">'Tathā hi pana bhante Ānanda, Bhagavā na anujānāti mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjan' ti.</p>

					<p class="ctr c">&#9632;</p>

					<p class="f4">'Tena hi Gotamī, idh'eva tāva hohi, yāvāhaɱ Bhagavantaɱ yācāmi mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjan' ti.|| ||</p>

					<p class="ctr c">&#9632;</p>

					<p class="f4">5. Atha kho āyasmā Ānando yena Bhagavā ten'upasaṅkami,||<br />
					upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">'Esā bhante, Mahā-Pajāpatī Gotamī sunehi pādehi rajokiṇṇena gattena dukkhī dummanā assumukhī rudamānā bahi dvāra-koṭṭhake ṭhitā,||<br />
					'na Bhagavā anujānāti mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjan' ti.|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjan'ti.|| ||</p>

					<p class="f4">Alaɱ Ānanda, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjā' ti.|| ||</p>

					<p class="ctr c">&#9632;</p>

					<p class="f4">Dutiyam pi kho āyasmā Ānando Bhagavantaɱ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjan' ti.</p>

					<p class="f4">'Alaɱ Ānanda, mā te rucci mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjā' ti.|| ||</p>

					<p class="ctr c">&#9632;</p>

					<p class="f4">Tatiyam pi kho āyasmā Ānando Bhagavantaɱ etad avoca:|| ||</p>

					<p class="f4">'Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjan' ti.|| ||</p>

					<p class="f4">'Alaɱ Ānanda, māte rucci mātu-gāmassa Tathāgata-p-pavedite dhamma vinaye agārasmā anagāriyaɱ pabbajjan' ti.|| ||</p>

					<p class="ctr c">&#9632;</p>

					<p class="f4"><a id="pg276"><span class="f2 g"><b>[276]</b></span></a> 6. Atha kho āyasmato Ānandassa etad ahosi:|| ||</p>

					<p class="f4">'Na Bhagavā anujānāti mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjaɱ.|| ||</p>

					<p class="f4">Yan nūnn-ā-haɱ aññena pi pariyāyena Bhagavantaɱ yāceyyaɱ mātu-gāmassa Tathāgata-p-pavedite Dhamma-Vinaye agārasmā anagāriyaɱ pabbajjan' ti.|| ||</p>

					<p class="ctr c">&#9632;</p>

					<p class="f4">Atha kho āyasmā Ānando Bhagavantaɱ etad avoca:|| ||</p>

					<p class="f4">'Bhabbo nu kho bhante, mātu-gāmo Tathāgata-p-pavedite Dhamma-Vinaye agārasmā anagāriyaɱ pabba-jitvā||<br />
					Sot'āpatti-phalaɱ vā||<br />
					Sakad-āgāmi-phalaɱ vā||<br />
					Anāgāmi-phalaɱ vā||<br />
					Arahatta-phalaɱ vā sacchi-kātun' ti?|| ||</p>

					<p class="ctr c">&#9632;</p>

					<p class="f4">'Bhabbo Ānanda mātu-gāmo Tathāgata-p-pavedite Dhamma-Vinaye agārasmā anagāriyaɱ pabba-jitvā||<br />
					Sot'āpatti-phalam pi||<br />
					Sakad-āgāmi-phalam pi||<br />
					Anāgāmi-phalam pi||<br />
					Arahatta-phalam pi sacchi-kātun' ti.|| ||</p>

					<p class="f4">'Sace bhante, bhabbo mātu-gāmo Tathāgata-p-pavedite Dhamma-Vinaye agārasmā anagāriyaɱ pabba-jitvā||<br />
					Sot'āpatti-phalam pi||<br />
					Sakad-āgāmi-phalam pi||<br />
					Anāgāmi-phalam pi||<br />
					Arahatta-phalam pi||<br />
					Arahatta-phalam pi sacchi-kātuɱ,||<br />
					bahu-pakārā Bhante, Mahā-Pajāpatī Gotamī Bhagavato mātucchā āpādikā posikā,||<br />
					Bhagavantaɱ janettiyā kāla-katāya thaññaɱ pāyesi.</p>

					<p class="f4">Sādhu bhante, labheyya mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjan' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. 'Sace Ānanda, Mahā-Pajāpatī Gotamī aṭṭha garu-dhamme patigaṇhāti,||<br />
					sā'v'assā hotu upasampadā.|| ||</p>

					<p class="ctr c">&#9632;</p>

					<p class="f4">#1. "Vassa-sat'upasampannāya bhikkhuniyā tadah'upasampannassa bhikkhuno abhivādanɱ pacc'u'ṭ-ṭhānaɱ añjali-kammaɱ sāmīci-kammaɱ kattabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#2. Na bhikkhuniyā abhikkhuke āvāse vassaɱ upagantabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#3. Anvaddhamāsaɱ bhikkhuniyā bhikkhu-saṅghato uposatha pucchakañ ca ovad'ūpasaṅkamanañ <a id="pg277"><span class="f2 g"><b>[277]</b></span></a> ca pariyesitabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#4. Vassaɱ vutthāya bhikkhuniyā ubhato saṅghe tīhi ṭhānehi pavāretabbā:||<br />
					diṭṭhena sutena parisaṅkāya.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#5. Garudhammaɱ ajjhāpannāya bhikkhuniyā ubhato saṅghe pakkha-mānattaɱ caritabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#6. Dve vassāni chasu dhammesu sikhkhita-sikkhāya sikkhamānāya ubhato saṅghe upasampadā pariyesitabbā.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#7. Na kenaci pariyāyena bhikkhuniyā bhikkhū akkositabbo paribhāsitabbo.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#8. Ajja-t-agge Ānanda, ovaṭo bhikkhunīnaɱ bhikkhūsu vacana-patho, anovaṭo bhikkhūnaɱ bhikkhunīsu vacana-patho.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">Sace Ānanda, Mahā-Pajāpatī Gotamī ime aṭṭha garu-dhamme patigaṇhāti,||<br />
					sā'v'assā hotu upasampadā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Atha kho āyasmā Ānando Bhagavato santike ime aṭṭha garu-dhamme uggahetvā yena Mahā-Pajāpatī Gotamī ten'upasaṅkami.|| ||</p>

					<p class="f4">Upasaṅkamitvā Mahā-Pajāpatiɱ Gotamiɱ etad avoca:|| ||</p>

					<p class="f4">'Sace kho tvaɱ Gotami, aṭṭha garu-dhamme patigaṇheyyāsi,||<br />
					sā'va te bhavissati upasampadā.</p>

					<p class="ctr c">&#9632;</p>

					<p class="f4">#1. "Vassa-sat'upasampannāya bhikkhuniyā tadah'upasampannassa bhikkhuno abhivādanɱ pacc'u'ṭ-ṭhānaɱ añjali-kammaɱ sāmīci-kammaɱ kattabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#2. Na bhikkhuniyā abhikkhuke āvāse vassaɱ upagantabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#3. Anvaddhamāsaɱ bhikkhuniyā bhikkhu-saṅghato uposatha pucchakañ ca ovad'ūpasaṅkamanañ ca pariyesitabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#4. Vassaɱ vutthāya bhikkhuniyā ubhato saṅghe tīhi ṭhānehi pavāretabbā:||<br />
					diṭṭhena sutena parisaṅkāya.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#5. Garudhammaɱ ajjhāpannāya bhikkhuniyā ubhato saṅghe pakkha-mānattaɱ caritabbaɱ.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#6. Dve vassāni chasu dhammesu sikhkhita-sikkhāya sikkhamānāya ubhato saṅghe upasampadā pariyesitabbā.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#7. Na kenaci pariyāyena bhikkhuniyā bhikkhū akkositabbo paribhāsitabbo.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">#8. Ajja-t-agge, ovaṭo bhikkhunīnaɱ bhikkhūsu vacana-patho,||<br />
					<a id="pg278"><span class="f2 g"><b>[278]</b></span></a> anovaṭo bhikkhūnaɱ bhikkhunīsu vacana-patho.|| ||</p>

					<p class="f4">Ayam pi dhammo sakkatvā garukatvā mānetvā pūchetvā yāva-jīvaɱ anati-k-kamanīyo.|| ||</p>

					<p class="ctr c">&#9632;</p>

					<p class="f4">Sace ko tvaɱ Gotamī, ime aṭṭha garu-dhamme patigaṇhayyāsi,||<br />
					sāva te bhavissati upasampadā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Seyyathā pi bhante Ānanda, itthi vā puriso vā daharo yuvā manḍanaka-jātiko sīsaɱ nahāto uppalamālaɱ vā vassikamālaɱ vā atimuttakamālaɱ vā lahitvā ubhohi hatthehi paṭiggahetvā uttamaṅge sirasmiɱ patiṭṭhāpeyya.|| ||</p>

					<p class="f4">Evam eva kho ahaɱ bhante, ime aṭṭha garu-dhamme patigaṇhissāmi yāva-jīvaɱ anati-k-kamanīye' ti.|| ||</p>

					<p class="ctr c">&#9632;</p>

					<p class="f4">9. Atha kho āyasmā Ānando yena Bhagavā ten'upasaṅkami,||<br />
					upasaṅkamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">'Paṭiggahītā bhante, Mahā-Pajāpatiyā Gotamiyā aṭṭha garu-dhammā yāva-jīvaɱ anati-k-kamanīyā' ti.|| ||</p>

					<p class="ctr c">&#9632;</p>

					<p class="f4">'Sace Ānanda, nālabhissa mātu-gāmo Tathāgata-p-pavedite Dhamma-Vinaye agārasmā anagāriyaɱ pabbajjaɱ,||<br />
					cira-ṭ-ṭhitikaɱ Ānanda, Brahma-cariyaɱ abhavissa,||<br />
					vassa-sahassam eva Sad'Dhammo tiṭṭheyya.|| ||</p>

					<p class="f4">Yato ca kho Ānanda, mātu-gāmo Tathāgata-p-pavedite Dhamma-Vinaye agārasmā anagāriyaɱ pabba-jito,||<br />
					na dāni Ānanda, Brahma-cariyaɱ cira-ṭ-ṭhitikaɱ bhavissati,||<br />
					pañc'eva dāni Ānanda, vassa-satāni Sad'Dhammo ṭhassati.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, yāni kānici kulāni bahukitthikāni appurisakāni,||<br />
					tāni suppadhaɱsiyāni honti corehi kumbhatthenakehi.|| ||</p>

					<p class="f4">Evam eva kho Ānanda, yasmiɱ Dhamma-Vinaye labhati mātu-gāmo agārasmā anagāriyaɱ pabbajjaɱ,||<br />
					na taɱ Brahma-cariyaɱ cira-ṭ-ṭhitikaɱ hoti.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, sampanne sālikkhette  <a id="pg279"><span class="f2 g"><b>[279]</b></span></a> setaṭṭhikā nāma rogajāti nipatati,||<br />
					evaɱ taɱ sālikkhettaɱ na cira-ṭ-ṭhitikaɱ hoti.|| ||</p>

					<p class="f4">Evam eva kho Ānanda, yasmiɱ Dhamma-Vinaye labhati mātu-gāmo agārasmā anagāriyaɱ pabbajjaɱ,||<br />
					na taɱ Brahma-cariyaɱ cira-ṭ-ṭhitikaɱ hoti.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, sampanne ucchukhette mañjeṭṭhikā nāma rogajāti nipatti,||<br />
					evaɱ taɱ ucchukhettaɱ na cira-ṭ-ṭhitikaɱ hoti.|| ||</p>

					<p class="f4">Evam eva kho Ānanda, yasmiɱ Dhamma-Vinaye labhati mātu-gāmo agārasmā anagāriyaɱ pabbajjaɱ,||<br />
					na taɱ Brahma-cariyaɱ cira-ṭ-ṭhitikiɱ hoti.|| ||</p>

					<p class="ctr c">&#9632;</p>

					<p class="f4">Seyyathā pi Ānanda, puriso mahato taḷākassa paṭigacc'eva āḷiɱ bandheyya yāva-d'eva udakassa anati-k-kamanāya,||<br />
					evam eva kho Ānanda mayā paṭigacc'eva bhikkhunīnaɱ aṭṭha garu-dhammā paññattā yāva-jīvaɱ anati-k-kamanīyā' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
