<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 37. Eight considerations or manners of giving of the good man praised by those with insight." />
<title>AN 8 37: Sappurisa-Dāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					IV. Dāna Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p37">Sutta 37</a></h4>

					<h1>Sappurisa-Dāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg243"><span class="f2 g"><b>[243]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.037.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.037.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Aṭṭh'imāni bhikkhave, sappurisa-dānāni.|| ||</p>

					<p class="f4">Katamāni aṭṭha?|| ||</p>

					<p class="f4"><a id="pg244"><span class="f2 g"><b>[244]</b></span></a> 2. Suciṃ deti,||<br />
					paṇītaṃ detī,||<br />
					kālena deti,||<br />
					kappiyaṃ deti,||<br />
					viceyya deti,||<br />
					abhiṇhaṃ deti,||<br />
					dadaṃ cittaṃ pasādeti||<br />
					datvā atta-mano hoti.|| ||</p>

					<p class="f4">Imāni kho bhikkhave, aṭṭha sappurisa-dānānī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Suciṃ paṇītaṃ kālena kappiyaṃ pānabhojanaṃ||<br />
							Abhiṇhaṃ dadāti dānani sukhette Brahmacārīsu.|| ||</p>

					      <p class="f4 in2">Na ca vippaṭisāri'ssa cajitvā āmisaṃ bahuṃ,||<br />
							Evaṃ dinnāni dānāni vaṇṇayanti vipassino.|| ||</p>

					      <p class="f4 in2">Evaṃ yajitvā medhāvī saddho muttena cetasā,||<br />
							Akhyāpajjhaṃ sukhaṃ lokaṃ paṇḍito upapajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
