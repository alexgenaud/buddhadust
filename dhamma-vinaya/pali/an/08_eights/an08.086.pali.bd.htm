<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, 86. The Buddha rejects an opportunity to receive bountiful homage from lay disciples. When his attendent Nigita pleads the case for accepting Gotama replies compairing gifts in homage to a heap of dung next to the happiness of renunciation, seclusion, calm, and awakening." />
<title>AN 8 86: Nāgita Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Atthaka Nipāta<br />
					IX. Sati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p86">Sutta 86</a></h4>

					<h1>Nāgita Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg340"><span class="f2 g"><b>[340]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.086.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.086.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosalesu cārikaɱ caramāno mahatā bhikkhu-saṅghena saddhiɱ yena Icchānaṅgalaɱ nāma Kosalānaɱ brāhmaṇa-gāmo tad avasari.|| ||</p>

					<p class="f4">Tatra sudaɱ Bhagavā Icchānaṅgale viharati Icchānaṅgalavana-saṇḍe.|| ||</p>

					<p class="f4">2. Assosuɱ kho Icchānaṅgalakā brāhmaṇa-gahapatikā:|| ||</p>

					<p class="f4">"Samaṇo khalū bho Gotamo Sakya-putto Sakya-kulā pabba-jito Icchānaṅgalaɱ anupatto Icchānaṅgale viharati Icchā- <a id="pg341"><span class="f2 g"><b>[341]</b></span></a> naṅgalavana-saṇḍe.|| ||</p>

					<p class="f4">Taɱ kho pana Bhagavantaɱ Gotamaɱ evaɱ kalyāṇo kitti-saddo abbhu-g-gato:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇā sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ hotī" ti.|| ||</p>

					<p class="f4">Atha kho Icchānaṅgalakā brāhmaṇa-gahapatikā tassā rattiyā accayena pahūtaɱ khādanīyaɱ bhojanīyaɱ ādāya yena Icchānaṅgalā-vana-saṇḍo ten'upasaṅkamiɱsu.|| ||</p>

					<p class="f4">Upasaṅkamitvā bahi dvāra-koṭṭhake aṭṭhaɱsu uccā-saddā mahā-saddhā.|| ||</p>

					<p class="f4">3. Tena kho pana samayen'āyasmā Nāgito Bhagavato upaṭṭhāko hoti.|| ||</p>

					<p class="f4">Atha kho Bhagavā āyasmantaɱ Nāgitaɱ āmantesi:|| ||</p>

					<p class="f4">"Ke pana te Nāgita,||<br />
					uccā-saddā mahā-saddā kevaṭṭā maññe maccha vilope" ti?|| ||</p>

					<p class="f4">"Ete bhante Icchānaṅgalakā brāhmaṇa-gahapatikā pahutaɱ khādanīyaɱ bhojanīyaɱ ādāya bahi dvāra-koṭṭhake ṭhitā Bhagavantaɱ yeva uddissa bhikkhu-saṅgañvā" ti.|| ||</p>

					<p class="f4">"Māhaɱ Nāgita,||<br />
					yasena samāgamaɱ,||<br />
					mā ca mayā yaso,||<br />
					yo kho Nāgita,||<br />
					na yimassa nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assa||<br />
					akiccha-lābhī||<br />
					akasira-lābhī,||<br />
					yassāhaɱ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī||<br />
					assaɱ akiccha-lābhi||<br />
					akasira-lābhi.|| ||</p>

					<p class="f4">So taɱ mīḷha-sukhaɱ||<br />
					middha-sukaɱ||<br />
					lābha-sakkāra-siloka-sukhaɱ sādiyeya" ti.|| ||</p>

					<p class="f4">"Adhivāsetu dāni bhante,||<br />
					Bhagavā adhivāsetu Sugato,||<br />
					adhivāsana-kālo-dāni bhante,||<br />
					Bhagavato.|| ||</p>

					<p class="f4">Yena yen'eva dāni bhante,||<br />
					Bhagavā gamssati,||<br />
					tantinnā'va bhavissati brāhmaṇa-gahapatikā negamā c'eva jāna-padā ca.|| ||</p>

					<p class="f4">Seyyathā <a id="pg342"><span class="f2 g"><b>[342]</b></span></a> pi bhante,||<br />
					thulla-phusitake deve vassante yathā-ninnaɱ udakāni pavattanti,||<br />
					evam eva kho bhante,||<br />
					yena yen'eva dāni Bhagavā gamissati,||<br />
					tanninnā'va bhavissati brāhmaṇā-gahapatikā negamā c'eva jāna-padā ca.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi bhante, Bhagavato sīla-paññāṇan" ti.|| ||</p>

					<p class="f4">"Māhaɱ Nāgita,||<br />
					yasena samāgamaɱ,||<br />
					mā ca mayā yaso,||<br />
					yo kho Nāgita,||<br />
					na yimassa nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assa||<br />
					akiccha-lābhī||<br />
					akasira-lābhī,||<br />
					yassāhaɱ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī||<br />
					assaɱ akiccha-lābhi||<br />
					akasira-lābhi.|| ||</p>

					<p class="f4">So taɱ mīḷha-sukhaɱ||<br />
					middha-sukaɱ||<br />
					lābha-sakkāra-siloka-sukhaɱ sādiyeya.|| ||</p>

					<p class="f4">Devatā pi kho Nāgita,||<br />
					ekaccā na yimassa nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhiniyo assu||<br />
					akiccha-lābhiniyo||<br />
					akasira-lābhiniyo.|| ||</p>

					<p class="f4">Yassāhaɱ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assaɱ||<br />
					akiccha-lābhī||<br />
					akasira-lābhī.|| ||</p>

					<p class="f4">Tumhākam pi kho Nāgita,||<br />
					saṅgamma samāgamma saṅgaṇ'ikavihāraɱ anuyuttānaɱ viharataɱ evaɱ hoti:||<br />
					na ha nūna me āyasmanto imassa||<br />
					nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhino assu,||<br />
					akiccha-lābhino||<br />
					akasira-lābhino,||<br />
					yassāhaɱ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī||<br />
					assaɱ akiccha-lābhī||<br />
					akasira-lābhī.|| ||</p>

					<p class="f4">Tathā hi'me <a id="pg343"><span class="f2 g"><b>[343]</b></span></a> āyasmanto saṅgamma samāgamma saṅgaṇika vihāraɱ anuyuttā viharanti.|| ||</p>

					<p class="f4">4. Idh'āhaɱ Nāgita,||<br />
					bhikkhu passāmi añña-maññaɱ aṅguli-patodakehi sañjagghante saṅkīlante.|| ||</p>

					<p class="f4">Tassa mayhaɱ Nāgita,||<br />
					evaɱ hoti:|| ||</p>

					<p class="f4">Na ha nūna'me āyasmanto imassa||<br />
					nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhino||<br />
					akiccha-lābhino assu||<br />
					akasira-lābhino||<br />
					yassāhaɱ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assaɱ||<br />
					akiccha-lābhī||<br />
					akasira-lābhī||<br />
					tathā hi paname.|| ||</p>

					<p class="f4">Āyasmanto añña-maññaɱ aṅgulipatodakehi sañjagghanti saṅkīlanti.|| ||</p>

					<p class="f4">5. Idh'āhaɱ Nāgita,||<br />
					bhikkhu passāmi yāvadatthaɱ udarāvadehakaɱ bhuñjitvā seyya-sukhaɱ phassa-sukhaɱ,||<br />
					middha-sukhaɱ anuyutte viharante.|| ||</p>

					<p class="f4">Tassa mayhaɱ Nāgita,||<br />
					evaɱ hoti:|| ||</p>

					<p class="f4">Na ha nūna'me āyasmanto imassa||<br />
					nekkhamma-sukhassa||<br />
					paviveka-sukhassa||<br />
					upasama sukhassa||<br />
					sambodha-sukhassa||<br />
					nikāma-lābhino assu||<br />
					akiccha-lābhino||<br />
					akasira-lābhīno||<br />
					yassāhaɱ nekkhamma sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assaɱ,||<br />
					akiccha-lābhī||<br />
					akasira-lābhī||<br />
					tathā hi me āyasmanto yāva-datthaɱ udarāvadehakaɱ bhuñjitvā seyya-sukhaɱ phassa-sukhaɱ||<br />
					middha-sukhaɱ anuyuttā viharanti.|| ||</p>

					<p class="f4">6. Idh'āhaɱ Nāgita,||<br />
					bhikkhuɱ passāmi gāmanta-vihāriɱ samāhitaɱ nisinnaɱ.|| ||</p>

					<p class="f4">Tassa mayhaɱ Nāgita evaɱ hoti:|| ||</p>

					<p class="f4">"Idāni imaɱ āyasmantaɱ ārāmiko vā paccessati samaṇ'uddeso vā,||<br />
					taɱ tamhā samādhimhā cāvessatī" ti.|| ||</p>

					<p class="f4"><a id="pg344"><span class="f2 g"><b>[344]</b></span></a> Ten-ā-haɱ Nāgita tassa bhikkhuno na atta-mano homi gāmanta-vihārena.|| ||</p>

					<p class="f4">7. Idha panāhaɱ Nāgita bhikkhuɱ passāmi āññakaɱ āraññe pavalāyamānaɱ nisinnaɱ.|| ||</p>

					<p class="f4">Tassa mayhaɱ Nāgita evaɱ hoti:|| ||</p>

					<p class="f4">"Idāni ayaɱ āyasmā imaɱ niddā-kilamathaɱ paṭivinodetvā arañña-saññaɱ yeva mana-sikarissati ekattan" ti.|| ||</p>

					<p class="f4">Tenāhaɱ Nāgita tassa bhikkhuno atta-mano homi arañña-vihārena.|| ||</p>

					<p class="f4">8. Idha panāhaɱ Nāgita bhikkhuɱ passāmi āraññakaɱ araññe asamāhitaɱ nisinnaɱ.|| ||</p>

					<p class="f4">Tassa mayhaɱ Nāgita evaɱ hoti:|| ||</p>

					<p class="f4">"Idāni āyamāyasmā asamāhitaɱ vā cittaɱ samādahi'ssati,||<br />
					samāhitaɱ vā cittaɱ anurakkhi's-satī" ti.|| ||</p>

					<p class="f4">Ten-ā-haɱ Nāgita tassa bhikkhuno atta-mano homi arañña-vihārena.|| ||</p>

					<p class="f4">9. Idha panāhaɱ Nāgita bhikkhuɱ passāmi āraññakaɱ araññe samāhitaɱ nisinnaɱ.|| ||</p>

					<p class="f4">Tassa mayhaɱ Nāgita evaɱ hoti:|| ||</p>

					<p class="f4">"Idāni āyasmāyasmā avimuttaɱ vā cittaɱ vimuccissati,||<br />
					vimuttaɱ vā cittaɱ anurakkhi's-satī" ti.|| ||</p>

					<p class="f4">Ten-ā-haɱ Nāgita tassa bhikkhuno atta-mano homi arañña-vihārena.|| ||</p>

					<p class="f4">8. Yasmāhaɱ Nāgita samaye addhāna-magga-paṭipanno na kañci passāmi purato vā pacchato vā,||<br />
					phāsu me Nāgita tasmiɱ samaye hoti annamaso uccāra-passāva-kammāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>