<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, 86. The Buddha rejects an opportunity to receive bountiful homage from lay disciples. When his attendent Nigita pleads the case for accepting Gotama replies compairing gifts in homage to a heap of dung next to the happiness of renunciation, seclusion, calm, and awakening." />
<title>AN 8 86: Nāgita Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Atthaka Nipāta<br />
					IX. Sati-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p86">Sutta 86</a></h4>

					<h1>Nāgita Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg340"><span class="f2 g"><b>[340]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.086.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.086.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu cārikaṃ caramāno mahatā bhikkhu-saṇghena saddhiṃ yena Icchānaṇgalaṃ nāma Kosalānaṃ brāhmaṇa-gāmo tad avasari.|| ||</p>

					<p class="f4">Tatra sudaṃ Bhagavā Icchānaṇgale viharati Icchānaṇgalavana-saṇḍe.|| ||</p>

					<p class="f4">2. Assosuṃ kho Icchānaṇgalakā brāhmaṇa-gahapatikā:|| ||</p>

					<p class="f4">"Samaṇo khalū bho Gotamo Sakya-putto Sakya-kulā pabba-jito Icchānaṇgalaṃ anupatto Icchānaṇgale viharati Icchā- <a id="pg341"><span class="f2 g"><b>[341]</b></span></a> naṇgalavana-saṇḍe.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇo kitti-saddo abbhu-g-gato:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇā sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4">Atha kho Icchānaṇgalakā brāhmaṇa-gahapatikā tassā rattiyā accayena pahūtaṃ khādanīyaṃ bhojanīyaṃ ādāya yena Icchānaṇgalā-vana-saṇḍo ten'upasaṇkamiṃsu.|| ||</p>

					<p class="f4">Upasaṇkamitvā bahi dvāra-koṭṭhake aṭṭhaṃsu uccā-saddā mahā-saddhā.|| ||</p>

					<p class="f4">3. Tena kho pana samayen'āyasmā Nāgito Bhagavato upaṭṭhāko hoti.|| ||</p>

					<p class="f4">Atha kho Bhagavā āyasmantaṃ Nāgitaṃ āmantesi:|| ||</p>

					<p class="f4">"Ke pana te Nāgita,||<br />
					uccā-saddā mahā-saddā kevaṭṭā maññe maccha vilope" ti?|| ||</p>

					<p class="f4">"Ete bhante Icchānaṇgalakā brāhmaṇa-gahapatikā pahutaṃ khādanīyaṃ bhojanīyaṃ ādāya bahi dvāra-koṭṭhake ṭhitā Bhagavantaṃ yeva uddissa bhikkhu-saṇgañvā" ti.|| ||</p>

					<p class="f4">"Māhaṃ Nāgita,||<br />
					yasena samāgamaṃ,||<br />
					mā ca mayā yaso,||<br />
					yo kho Nāgita,||<br />
					na yimassa nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assa||<br />
					akiccha-lābhī||<br />
					akasira-lābhī,||<br />
					yassāhaṃ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī||<br />
					assaṃ akiccha-lābhi||<br />
					akasira-lābhi.|| ||</p>

					<p class="f4">So taṃ mīḷha-sukhaṃ||<br />
					middha-sukaṃ||<br />
					lābha-sakkāra-siloka-sukhaṃ sādiyeya" ti.|| ||</p>

					<p class="f4">"Adhivāsetu dāni bhante,||<br />
					Bhagavā adhivāsetu Sugato,||<br />
					adhivāsana-kālo-dāni bhante,||<br />
					Bhagavato.|| ||</p>

					<p class="f4">Yena yen'eva dāni bhante,||<br />
					Bhagavā gamssati,||<br />
					tantinnā'va bhavissati brāhmaṇa-gahapatikā negamā c'eva jāna-padā ca.|| ||</p>

					<p class="f4">Seyyathā <a id="pg342"><span class="f2 g"><b>[342]</b></span></a> pi bhante,||<br />
					thulla-phusitake deve vassante yathā-ninnaṃ udakāni pavattanti,||<br />
					evam eva kho bhante,||<br />
					yena yen'eva dāni Bhagavā gamissati,||<br />
					tanninnā'va bhavissati brāhmaṇā-gahapatikā negamā c'eva jāna-padā ca.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi bhante, Bhagavato sīla-paññāṇan" ti.|| ||</p>

					<p class="f4">"Māhaṃ Nāgita,||<br />
					yasena samāgamaṃ,||<br />
					mā ca mayā yaso,||<br />
					yo kho Nāgita,||<br />
					na yimassa nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assa||<br />
					akiccha-lābhī||<br />
					akasira-lābhī,||<br />
					yassāhaṃ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī||<br />
					assaṃ akiccha-lābhi||<br />
					akasira-lābhi.|| ||</p>

					<p class="f4">So taṃ mīḷha-sukhaṃ||<br />
					middha-sukaṃ||<br />
					lābha-sakkāra-siloka-sukhaṃ sādiyeya.|| ||</p>

					<p class="f4">Devatā pi kho Nāgita,||<br />
					ekaccā na yimassa nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhiniyo assu||<br />
					akiccha-lābhiniyo||<br />
					akasira-lābhiniyo.|| ||</p>

					<p class="f4">Yassāhaṃ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assaṃ||<br />
					akiccha-lābhī||<br />
					akasira-lābhī.|| ||</p>

					<p class="f4">Tumhākam pi kho Nāgita,||<br />
					saṇgamma samāgamma saṇgaṇ'ikavihāraṃ anuyuttānaṃ viharataṃ evaṃ hoti:||<br />
					na ha nūna me āyasmanto imassa||<br />
					nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhino assu,||<br />
					akiccha-lābhino||<br />
					akasira-lābhino,||<br />
					yassāhaṃ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī||<br />
					assaṃ akiccha-lābhī||<br />
					akasira-lābhī.|| ||</p>

					<p class="f4">Tathā hi'me <a id="pg343"><span class="f2 g"><b>[343]</b></span></a> āyasmanto saṇgamma samāgamma saṇgaṇika vihāraṃ anuyuttā viharanti.|| ||</p>

					<p class="f4">4. Idh'āhaṃ Nāgita,||<br />
					bhikkhu passāmi añña-maññaṃ aṇguli-patodakehi sañjagghante saṇkīlante.|| ||</p>

					<p class="f4">Tassa mayhaṃ Nāgita,||<br />
					evaṃ hoti:|| ||</p>

					<p class="f4">Na ha nūna'me āyasmanto imassa||<br />
					nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhino||<br />
					akiccha-lābhino assu||<br />
					akasira-lābhino||<br />
					yassāhaṃ nekkhamma-sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assaṃ||<br />
					akiccha-lābhī||<br />
					akasira-lābhī||<br />
					tathā hi paname.|| ||</p>

					<p class="f4">Āyasmanto añña-maññaṃ aṇgulipatodakehi sañjagghanti saṇkīlanti.|| ||</p>

					<p class="f4">5. Idh'āhaṃ Nāgita,||<br />
					bhikkhu passāmi yāva-d-atthaṃ udarāvadehakaṃ bhuñjitvā seyya-sukhaṃ phassa-sukhaṃ,||<br />
					middha-sukhaṃ anuyutte viharante.|| ||</p>

					<p class="f4">Tassa mayhaṃ Nāgita,||<br />
					evaṃ hoti:|| ||</p>

					<p class="f4">Na ha nūna'me āyasmanto imassa||<br />
					nekkhamma-sukhassa||<br />
					paviveka-sukhassa||<br />
					upasama sukhassa||<br />
					sambodha-sukhassa||<br />
					nikāma-lābhino assu||<br />
					akiccha-lābhino||<br />
					akasira-lābhīno||<br />
					yassāhaṃ nekkhamma sukhassa||<br />
					paviveka-sukhassa||<br />
					upasama-sukhassa||<br />
					sambodha-sukhassa||<br />
					nikāma-lābhī assaṃ,||<br />
					akiccha-lābhī||<br />
					akasira-lābhī||<br />
					tathā hi me āyasmanto yāva-datthaṃ udarāvadehakaṃ bhuñjitvā seyya-sukhaṃ phassa-sukhaṃ||<br />
					middha-sukhaṃ anuyuttā viharanti.|| ||</p>

					<p class="f4">6. Idh'āhaṃ Nāgita,||<br />
					bhikkhuṃ passāmi gāmanta-vihāriṃ samāhitaṃ nisinnaṃ.|| ||</p>

					<p class="f4">Tassa mayhaṃ Nāgita evaṃ hoti:|| ||</p>

					<p class="f4">"Idāni imaṃ āyasmantaṃ ārāmiko vā paccessati samaṇ'uddeso vā,||<br />
					taṃ tamhā samādhimhā cāvessatī" ti.|| ||</p>

					<p class="f4"><a id="pg344"><span class="f2 g"><b>[344]</b></span></a> Ten-ā-haṃ Nāgita tassa bhikkhuno na atta-mano homi gāmanta-vihārena.|| ||</p>

					<p class="f4">7. Idha panāhaṃ Nāgita bhikkhuṃ passāmi āññakaṃ āraññe pavalāyamānaṃ nisinnaṃ.|| ||</p>

					<p class="f4">Tassa mayhaṃ Nāgita evaṃ hoti:|| ||</p>

					<p class="f4">"Idāni ayaṃ āyasmā imaṃ niddā-kilamathaṃ paṭivinodetvā arañña-saññaṃ yeva mana-sikarissati ekattan" ti.|| ||</p>

					<p class="f4">Tenāhaṃ Nāgita tassa bhikkhuno atta-mano homi arañña-vihārena.|| ||</p>

					<p class="f4">8. Idha panāhaṃ Nāgita bhikkhuṃ passāmi āraññakaṃ araññe asamāhitaṃ nisinnaṃ.|| ||</p>

					<p class="f4">Tassa mayhaṃ Nāgita evaṃ hoti:|| ||</p>

					<p class="f4">"Idāni āyamāyasmā asamāhitaṃ vā cittaṃ samādahi'ssati,||<br />
					samāhitaṃ vā cittaṃ anurakkhi's-satī" ti.|| ||</p>

					<p class="f4">Ten-ā-haṃ Nāgita tassa bhikkhuno atta-mano homi arañña-vihārena.|| ||</p>

					<p class="f4">9. Idha panāhaṃ Nāgita bhikkhuṃ passāmi āraññakaṃ araññe samāhitaṃ nisinnaṃ.|| ||</p>

					<p class="f4">Tassa mayhaṃ Nāgita evaṃ hoti:|| ||</p>

					<p class="f4">"Idāni āyasmāyasmā avimuttaṃ vā cittaṃ vimuccissati,||<br />
					vimuttaṃ vā cittaṃ anurakkhi's-satī" ti.|| ||</p>

					<p class="f4">Ten-ā-haṃ Nāgita tassa bhikkhuno atta-mano homi arañña-vihārena.|| ||</p>

					<p class="f4">8. Yasmāhaṃ Nāgita samaye addhāna-magga-paṭipanno na kañci passāmi purato vā pacchato vā,||<br />
					phāsu me Nāgita tasmiṃ samaye hoti annamaso uccāra-passāva-kammāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>