<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 64. A valuable sutta for those interested in the development of the 'Devine Eye' or clairvoyance. Gotama provides a step-by step progression from the seeing of vague lights, to seeing the forms of beings, to associating with them and conversing with them, to learning of various sorts of information about them to knowing whether or not one had one's self at some time been one of them." />
<title>AN 8 64: Adhideva-Ñāṇa-Dassana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Aṭṭhaka Nipāta<br />
					VII. Bhūmi-Cāla Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p64">Sutta 64</a></h4>

					<h1>Adhideva-Ñāṇa-Dassana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg302"><span class="f2 g"><b>[302]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.064.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Gayāyaṃ viharati Gayāsīse.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">'Bhikkhave' ti.|| ||</p>

					<p class="f4">"Bhadante" ti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pubbāhaṃ bhikkhave, sambodhā anabhi-sambuddho bodhisatto'va samāno obhāsaṃ hi kho sañjānāmi,||<br />
					no ca rūpāni passāmi.|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Sace kho ahaṃ obhāsañ c'eva sañjāneyyaṃ,||<br />
					rūpāni ca passeyyaṃ,||<br />
					evaṃ me idaṃ ñāṇa-dassanaṃ parisuddhataraṃ assā' ti.|| ||</p>

					<p class="f4">So kho ahaṃ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					no ca kho tāhi devatāhi saddhiṃ santiṭṭhāmi,||<br />
					sallapāmi,||<br />
					sākācchaṃ samāpajjāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Tassa mayhaṃ bhikkhave, etad ahosi:|| ||</p>

					<p class="f4">'Sace kho ahaṃ obhāsañ c'eva sañjāneyyaṃ,||<br />
					rūpāni ca passeyyaṃ,||<br />
					tāhi ca devatāhi saddhiṃ santiṭṭheyyaṃ||<br />
					sallapeyyaṃ||<br />
					sākacchaṃ samāpajjeyyaṃ,||<br />
					evaṃ me idaṃ ñāṇa-dassanaṃ parisuddhataraṃ assā' ti.|| ||</p>

					<p class="f4">So kho ahaṃ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiṃ santiṭṭhāmi,||<br />
					sallapāmi,||<br />
					sākācchaṃ samāpajjāmi,||<br />
					no ca kho tā devatā jānāmi,||<br />
					'imā devatā amukambhā vā amukambhā vā devanikāyā' ti.<span class="f3"><sup>[<a id="edfn1" href="#edn1">ed1</a>]</sup></span>|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg303"><span class="f2 g"><b>[303]</b></span></a> 4.  Tassa mayhaṃ bhikkhave, etad ahosi:|| ||</p>

					<p class="f4">'Sace kho ahaṃ obhāsañ c'eva sañjāneyyaṃ,||<br />
					rūpāni ca passeyyaṃ,||<br />
					tāhi ca devatāhi saddhiṃ santiṭṭheyyaṃ||<br />
					sallapeyyaṃ||<br />
					sākacchaṃ samāpajjeyyaṃ,||<br />
					tā ca devatā jāneyyaṃ||<br />
					"imā devatā amukambhā vā amukambhā vā devanikāyā" ti,||<br />
					evaṃ me idaṃ ñāṇa-dassanaṃ parisuddhataraṃ assā' ti.|| ||</p>

					<p class="f4">So kho ahaṃ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiṃ santiṭṭhāmi,||<br />
					sallapāmi,||<br />
					sākācchaṃ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					no ca kho tā devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Tassa mayhaṃ bhikkhave, etad ahosi:|| ||</p>

					<p class="f4">'Sace kho ahaṃ obhāsañ c'eva sañjāneyyaṃ,||<br />
					rūpāni ca passeyyaṃ,||<br />
					tāhi ca devatāhi saddhiṃ santiṭṭheyyaṃ||<br />
					sallapeyyaṃ||<br />
					sākacchaṃ <a id="pg304"><span class="f2 g"><b>[304]</b></span></a> samāpajjeyyaṃ,||<br />
					tā ca devatā jāneyyaṃ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					evaṃ me idaṃ ñāṇa-dassanaṃ parisuddhataraṃ assā' ti.|| ||</p>

					<p class="f4">So kho ahaṃ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiṃ santiṭṭhāmi,||<br />
					sallapāmi,||<br />
					sākācchaṃ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					no ca kho tā devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">6. Tassa mayhaṃ bhikkhave, etad ahosi:|| ||</p>

					<p class="f4">'Sace kho ahaṃ obhāsañ c'eva sañjāneyyaṃ,||<br />
					rūpāni ca passeyyaṃ,||<br />
					tāhi ca devatāhi saddhiṃ santiṭṭheyyaṃ||<br />
					sallapeyyaṃ||<br />
					sākacchaṃ samāpajjeyyaṃ,||<br />
					tā ca devatā jāneyyaṃ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					evaṃ me idaṃ ñāṇa-dassanaṃ parisuddhataraṃ assā' ti|| ||</p>

					<p class="f4">So kho ahaṃ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiṃ santiṭṭhāmi,||<br />
					sallapāmi,||<br />
					sākācchaṃ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti.|| ||no ca kho tā devatā jāneyyaṃ||<br />
					no ca kho tā devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">7. Tassa mayhaṃ bhikkhave, etad ahosi:|| ||</p>

					<p class="f4">'Sace kho ahaṃ obhāsañ c'eva sañjāneyyaṃ,||<br />
					rūpāni ca passeyyaṃ,||<br />
					tāhi ca devatāhi saddhiṃ santiṭṭheyyaṃ||<br />
					sallapeyyaṃ||<br />
					sākacchaṃ samāpajjeyyaṃ,||<br />
					tā ca devatā jāneyyaṃ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					evaṃ me idaṃ ñāṇa-dassanaṃ parisuddhataraṃ assā' ti.|| ||</p>

					<p class="f4">So kho ahaṃ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiṃ santiṭṭhāmi,||<br />
					sallapāmi,||<br />
					sākācchaṃ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti.|| ||no ca kho tā devatā jāneyyaṃ||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					no ca kho tā devatā jāneyyaṃ||<br />
					'yadi vā me imāhi devatāhi saddhiṃ sannivutthapubbaṃ||<br />
					yadi vā na sannivutthapubban' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">8. Tassa mayhaṃ bhikkhave, etad ahosi:|| ||</p>

					<p class="f4">'Sace kho ahaṃ obhāsañ c'eva sañjāneyyaṃ,||<br />
					rūpāni ca passeyyaṃ,||<br />
					tāhi ca devatāhi saddhiṃ santiṭṭheyyaṃ||<br />
					sallapeyyaṃ||<br />
					sākacchaṃ samāpajjeyyaṃ,||<br />
					tā ca devatā jāneyyaṃ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					tā ca devatā jāneyyaṃ||<br />
					'yadi vā me imāhi devatāhi saddhiṃ sannivutthapubbaṃ||<br />
					yadi vā na sannivutthapubban' ti||<br />
					evaṃ me idaṃ ñāṇa-dassanaṃ parisuddhataraṃ assā' ti.|| ||</p>

					<p class="f4">So kho ahaṃ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiṃ santiṭṭhāmi,||<br />
					sallapāmi,||<br />
					sākācchaṃ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti,||<br />
					tā ca devatā jāneyyaṃ||<br />
					'imā devatā evamāhārā evaṃ sukha-dukkha-paṭisaṃvedaniyo' ti.|| ||no ca kho tā devatā jāneyyaṃ||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					tā ca devatā jāneyyaṃ||<br />
					'imā devatā evaṃ dīghā-yukā evaṃ cira-ṭ-ṭhitikā' ti,||<br />
					tā ca devatā jāneyyaṃ||<br />
					'yadi vā me imāhi devatāhi saddhiṃ sannivutthapubbaṃ||<br />
					yadi vā na sannivutthapubban' ti.|| ||</p>

					<p class="f4">9. Yāva kīvañ ca me bhikkhave,||<br />
					evaṃ aṭṭhaparivaṭṭaṃ adhidevañāṇa-dassanaṃ na su-visuddhaṃ ahosi,||<br />
					n'eva tāvāhaṃ bhikkhave,||<br />
					sa-devake loke sa-Mārake sabrahamke sa-s-samaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddhoti paccaññāsiṃ.|| ||</p>

					<p class="f4">Yato ca kho me bhikkhave,||<br />
					evaṃ aṭṭhaparivattaṃ adhidevañāṇa-dassanaṃ su-visuddhaṃ ahosi.|| ||</p>

					<p class="f4">Athāhaṃ bhikkhave, <a id="pg305"><span class="f2 g"><b>[305]</b></span></a> sa-devake loke sa-Mārake sabrahamke sa-s-samaṇa-brāhmaṇiyā pajāya sadeva-manussāya anuttaraṃ sammā-sambodhiṃ abhisambuddhoti paccaññāsiṃ.|| ||</p>

					<p class="f4">"Ñāṇañ ca pana me dassanaṃ udapādi:||<br />
					"Akuppā me ceto-vimutti.|| ||</p>

					<p class="f4">Ayamantimā jāti,||<br />
					n'atthi dāni puna-b-bhavo" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The PTS Pali was, as we have it, abridged without so indicating and was a mess, the BJT Pali was similarly messed up. I have put the Pali into the form I believe was originally intended.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
