<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 64. A valuable sutta for those interested in the development of the 'Devine Eye' or clairvoyance. Gotama provides a step-by step progression from the seeing of vague lights, to seeing the forms of beings, to associating with them and conversing with them, to learning of various sorts of information about them to knowing whether or not one had one's self at some time been one of them." />
<title>AN 8 64: Adhideva-Ñāṇa-Dassana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VII. Bhūmi-Cāla Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p64">Sutta 64</a></h4>

					<h1>Adhideva-Ñāṇa-Dassana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg302"><span class="f2 g"><b>[302]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.064.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Gayāyaɱ viharati Gayāsīse.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">'Bhikkhave' ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pubbāhaɱ bhikkhave, sambodhā anabhi-sambuddho bodhisatto'va samāno obhāsaɱ hi kho sañjānāmi,||<br />
					no ca rūpāni passāmi.|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Sace kho ahaɱ obhāsañ c'eva sañjāneyyaɱ,||<br />
					rūpāni ca passeyyaɱ,||<br />
					evaɱ me idaɱ ñāṇa-dassanaɱ parisuddhataraɱ assā' ti.|| ||</p>

					<p class="f4">So kho ahaɱ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					no ca kho tāhi devatāhi saddhiɱ santiṭṭhāmi,||<br />
					sallapāmi,||<br />
					sākācchaɱ samāpajjāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Tassa mayhaɱ bhikkhave, etad ahosi:|| ||</p>

					<p class="f4">'Sace kho ahaɱ obhāsañ c'eva sañjāneyyaɱ,||<br />
					rūpāni ca passeyyaɱ,||<br />
					tāhi ca devatāhi saddhiɱ santiṭṭheyyaɱ||<br />
					sallapeyyaɱ||<br />
					sākacchaɱ samāpajjeyyaɱ,||<br />
					evaɱ me idaɱ ñāṇa-dassanaɱ parisuddhataraɱ assā' ti.|| ||</p>

					<p class="f4">So kho ahaɱ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiɱ santiṭṭhāmi,||<br />
					sallapāmi,||<br />
					sākācchaɱ samāpajjāmi,||<br />
					no ca kho tā devatā jānāmi,||<br />
					'imā devatā amukambhā vā amukambhā vā devanikāyā' ti.<span class="f3"><sup>[<a id="edfn1" href="#edn1">ed1</a>]</sup></span>|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg303"><span class="f2 g"><b>[303]</b></span></a> 4.  Tassa mayhaɱ bhikkhave, etad ahosi:|| ||</p>

					<p class="f4">'Sace kho ahaɱ obhāsañ c'eva sañjāneyyaɱ,||<br />
					rūpāni ca passeyyaɱ,||<br />
					tāhi ca devatāhi saddhiɱ santiṭṭheyyaɱ||<br />
					sallapeyyaɱ||<br />
					sākacchaɱ samāpajjeyyaɱ,||<br />
					tā ca devatā jāneyyaɱ||<br />
					"imā devatā amukambhā vā amukambhā vā devanikāyā" ti,||<br />
					evaɱ me idaɱ ñāṇa-dassanaɱ parisuddhataraɱ assā' ti.|| ||</p>

					<p class="f4">So kho ahaɱ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiɱ santiṭṭhāmi,||<br />
					sallapāmi,||<br />
					sākācchaɱ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					no ca kho tā devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Tassa mayhaɱ bhikkhave, etad ahosi:|| ||</p>

					<p class="f4">'Sace kho ahaɱ obhāsañ c'eva sañjāneyyaɱ,||<br />
					rūpāni ca passeyyaɱ,||<br />
					tāhi ca devatāhi saddhiɱ santiṭṭheyyaɱ||<br />
					sallapeyyaɱ||<br />
					sākacchaɱ <a id="pg304"><span class="f2 g"><b>[304]</b></span></a> samāpajjeyyaɱ,||<br />
					tā ca devatā jāneyyaɱ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					evaɱ me idaɱ ñāṇa-dassanaɱ parisuddhataraɱ assā' ti.|| ||</p>

					<p class="f4">So kho ahaɱ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiɱ santiṭṭhāmi,||<br />
					sallapāmi,||<br />
					sākācchaɱ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					no ca kho tā devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">6. Tassa mayhaɱ bhikkhave, etad ahosi:|| ||</p>

					<p class="f4">'Sace kho ahaɱ obhāsañ c'eva sañjāneyyaɱ,||<br />
					rūpāni ca passeyyaɱ,||<br />
					tāhi ca devatāhi saddhiɱ santiṭṭheyyaɱ||<br />
					sallapeyyaɱ||<br />
					sākacchaɱ samāpajjeyyaɱ,||<br />
					tā ca devatā jāneyyaɱ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					evaɱ me idaɱ ñāṇa-dassanaɱ parisuddhataraɱ assā' ti|| ||</p>

					<p class="f4">So kho ahaɱ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiɱ santiṭṭhāmi,||<br />
					sallapāmi,||<br />
					sākācchaɱ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti.|| ||no ca kho tā devatā jāneyyaɱ||<br />
					no ca kho tā devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">7. Tassa mayhaɱ bhikkhave, etad ahosi:|| ||</p>

					<p class="f4">'Sace kho ahaɱ obhāsañ c'eva sañjāneyyaɱ,||<br />
					rūpāni ca passeyyaɱ,||<br />
					tāhi ca devatāhi saddhiɱ santiṭṭheyyaɱ||<br />
					sallapeyyaɱ||<br />
					sākacchaɱ samāpajjeyyaɱ,||<br />
					tā ca devatā jāneyyaɱ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					evaɱ me idaɱ ñāṇa-dassanaɱ parisuddhataraɱ assā' ti.|| ||</p>

					<p class="f4">So kho ahaɱ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiɱ santiṭṭhāmi,||<br />
					sallapāmi,||<br />
					sākācchaɱ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti.|| ||no ca kho tā devatā jāneyyaɱ||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					no ca kho tā devatā jāneyyaɱ||<br />
					'yadi vā me imāhi devatāhi saddhiɱ sannivutthapubbaɱ||<br />
					yadi vā na sannivutthapubban' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">8. Tassa mayhaɱ bhikkhave, etad ahosi:|| ||</p>

					<p class="f4">'Sace kho ahaɱ obhāsañ c'eva sañjāneyyaɱ,||<br />
					rūpāni ca passeyyaɱ,||<br />
					tāhi ca devatāhi saddhiɱ santiṭṭheyyaɱ||<br />
					sallapeyyaɱ||<br />
					sākacchaɱ samāpajjeyyaɱ,||<br />
					tā ca devatā jāneyyaɱ||<br />
					"imā devatā amukambhā vā amukambhā vā devanikāyā" ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					tā ca devatā jāneyyaɱ||<br />
					'yadi vā me imāhi devatāhi saddhiɱ sannivutthapubbaɱ||<br />
					yadi vā na sannivutthapubban' ti||<br />
					evaɱ me idaɱ ñāṇa-dassanaɱ parisuddhataraɱ assā' ti.|| ||</p>

					<p class="f4">So kho ahaɱ bhikkhave, aparena samayena||<br />
					appamatto||<br />
					ātāpi||<br />
					pahit'atto viharanto||<br />
					obhāsañ c'eva sañjānāmi,||<br />
					rūpāni ca passāmi,||<br />
					tāhi ca devatāhi saddhiɱ santiṭṭhāmi,||<br />
					sallapāmi,||<br />
					sākācchaɱ samāpajjāmi,||<br />
					tā ca devatā jānāmi||<br />
					'imā devatā amukambhā vā amukambhā vā devanikāyā' ti||<br />
					tā ca devatā jānāmi||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā imassa kammassa vipākena ito cutā tattha uppannā' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti,||<br />
					tā ca devatā jāneyyaɱ||<br />
					'imā devatā evamāhārā evaɱ sukha-dukkha-paṭisaɱvedaniyo' ti.|| ||no ca kho tā devatā jāneyyaɱ||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					tā ca devatā jāneyyaɱ||<br />
					'imā devatā evaɱ dīghā-yukā evaɱ cira-ṭṭhitikā' ti,||<br />
					tā ca devatā jāneyyaɱ||<br />
					'yadi vā me imāhi devatāhi saddhiɱ sannivutthapubbaɱ||<br />
					yadi vā na sannivutthapubban' ti.|| ||</p>

					<p class="f4">9. Yāva kīvañ ca me bhikkhave,||<br />
					evaɱ aṭṭhaparivaṭṭaɱ adhidevañāṇa-dassanaɱ na su-visuddhaɱ ahosi,||<br />
					n'eva tāvāhaɱ bhikkhave,||<br />
					sa-devake loke sa-Mārake sabrahamke sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">Yato ca kho me bhikkhave,||<br />
					evaɱ aṭṭhaparivattaɱ adhidevañāṇa-dassanaɱ su-visuddhaɱ ahosi.|| ||</p>

					<p class="f4">Athāhaɱ bhikkhave, <a id="pg305"><span class="f2 g"><b>[305]</b></span></a> sa-devake loke sa-Mārake sabrahamke sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">"Ñāṇañ ca pana me dassanaɱ udapādi:||<br />
					"Akuppā me ceto-vimutti.|| ||</p>

					<p class="f4">Ayamantimā jāti,||<br />
					n'atthi dāni puna-b-bhavo" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The PTS Pali was, as we have it, abridged without so indicating and was a mess, the BJT Pali was similarly messed up. I have put the Pali into the form I believe was originally intended.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
