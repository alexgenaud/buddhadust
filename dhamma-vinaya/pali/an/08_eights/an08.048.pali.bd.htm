<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 48. The Buddha tells Nakulamata of the eight characteristics of women who are born as goddesses of lovely form." />
<title>AN 8 48: Nakula-Mātu-Manāpa-Kāyika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					V. Uposatha Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p48">Sutta 48</a></h4>

					<h1>Nakula-Mātu-Manāpa-Kāyika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg268"><span class="f2 g"><b>[268]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.048.hare.pts.htm">pts</a>][<a href="../../../../dhamma-vinaya/wp/an/08_eights/an08.048.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhaggesu viharati Suṃsumāragire Bhesakalāvane Migadāye.|| ||</p>

					<p class="f4">Atha kho Nakulamātā gahapatāni yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīnadi.|| ||</p>

					<p class="f4">Eka-m-antaṃ nisinnaṃ kho Nakulamātaraṃ gahapatāniṃ Bhagavā etad avoca:|| ||</p>

					<p class="f4">2. Aṭṭhahi kho Nakulamāte, dhammehi samannāgato mātu-gāmo kāyassa bhedā param maraṇā manāpa-kāyikānaṃ devānaṃ saha-vyataṃ uppajjati.|| ||</p>

					<p class="f4">Katamehi aṭṭhahi?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Idha Nakulamāte, mātu-gāmo yassa mātā-pitaro bhattuno denti,||<br />
					attha-kāmā hitesino anukampakā anukampaṃ upādāya,||<br />
					tassa hoti pubb'uṭṭhāyinī pacchā-nipātinī kiṇkārapaṭissāvinī manāpacārinī piyavādinī.|| ||</p>

					<p class="ctr c">&#9632;</p>

					<p class="f4">4. Ye te bhattu garuno honti,||<br />
					'mātā' ti vā 'pitā' ti vā 'samaṇa-brāhmaṇā' ti vā,||<br />
					te sakkaroti garukaroti māneti pūjeti abbhāgate ca āsanodakena paṭipūjeti.|| ||</p>

					<p class="ctr c">&#9632;</p>

					<p class="f4">5. Ye te bhattu abbhantara kammantā 'uṇṇā' ti vā 'kappāsā' ti vā||<br />
					tattha dakkhā hoti analasā tatrupāyāya vīmaṃsāya samannāgatā alaṇ kātuṃ alaṃ saṃvidhātuṃ.|| ||</p>

					<p class="ctr c">&#9632;</p>

					<p class="f4">6. Yo so bhatatu abbhantaro antojano 'dāsā' ti vā 'pessā' ti vā,||<br />
					'kamma-karā' ti vā,||<br />
					tesaṃ katañ ca katato jānāti,||<br />
					akatañ ca akatato jānāti,||<br />
					gilāna-kānañ ca bal-ā-balaṃ jānāti,||<br />
					khādanīyaṃ bhojanīyañ c'assa paccaṃsena saṃvibhajati.|| ||</p>

					<p class="ctr c">&#9632;</p>

					<p class="f4">7. Yaṃ hattu āharati dhanaṃ vā dhaññaṃ vā rajataṃ vā jāta-rūpaṃ vā,||<br />
					taṃ ārakkhena guttiyā sampādeti,||<br />
					tattha ca hoti adhuttī athenī asonḍī avināsikā.|| ||</p>

					<p class="ctr c">&#9632;</p>

					<p class="f4">8. Upāsikā kho pana hoti Buddhaṃ saraṇaṃ gatā,||<br />
					dhammaṃ saraṇaṃ gatā||<br />
					Saṇghaṃ saraṇaṃ gatā.|| ||</p>

					<p class="ctr c">&#9632;</p>

					<p class="f4">9. Sīla-vatī kho pana hoti pāṇ-ā-tipātā paṭiviratā,||<br />
					adinn'ādānā paṭiviratā||<br />
					kāmesu micchā-cārā paṭiviratā||<br />
					musā-vādā paṭiviratā||<br />
					surā-mera-yamajja-pamā-daṭṭhānā paṭiviratā.|| ||</p>

					<p class="ctr c">&#9632;</p>

					<p class="f4">10. Cāgavatī kho pana hoti vigata-mala-maccherena cetasā agāraṃ ajjhā-vasati mutta-cāgā payata-pāṇī vossagga-ratā yā cayogā dānasaṃvihāragaratā.|| ||</p>

					<p class="f4">11. Imehi kho Nakulamāte, aṭṭhahi dhammehi samaṇgato mātu-gāmo kāyassa bhedā param maraṇā manāpa-kāyikānaṃ devānaṃ saha-vyataṃ upapajjatī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Yo naṃ bharati sabbadā niccaṃ ātāpī ussuko,||<br />
							Taṃ sabba-kāmadaṃ posaṃ bhattāraṃ nātimaññati.|| ||</p>

					      <p class="f4 in2">Na cāpi sotthī bhattāraṃ issāvādena rosaye,||<br />
							Bhattu ca garuno sabbe patipūjeti paṇḍitā.|| ||</p>

					      <p class="f4 in2">Uṭṭhāyikā analasā saṇgahitaparijjanā,||<br />
							Bhattu manāpaṃ carati sambhataṃ anurakkhati.|| ||</p>

					      <p class="f4 in2">Yā evaṃ vattatī nārī bhattu chandavasānugā,||<br />
							Manāpā nāma te devā yattha sā upapajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>