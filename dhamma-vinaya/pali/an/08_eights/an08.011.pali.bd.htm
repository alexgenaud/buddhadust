<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 11. The Buddha explains why it is that he should be considered the eldest among gods and men." />
<title>AN 8 11: Veranja Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					II: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p11">Sutta 11</a></h4>

					<h1>Verañja Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg172"><span class="f2 g"><b>[172]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.011.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.011.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Verañjāyaṃ viharati Naḷerupucimanda-mūle.|| ||</p>

					<p class="f4">Atha kho Verañjo <a id="pg173"><span class="f2 g"><b>[173]</b></span></a> brāhmaṇo yena Bhagavā ten'upasaṇkami,||<br />
					upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Verañjo brāhmaṇo Bhagavantaṃ etad avoca:|| ||</p>

					<p class="f4">'Sutaṃ me taṃ bho Gotama,||<br />
					na Samaṇo Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimantetī  ti.|| ||</p>

					<p class="f4">Tayidaṃ bho Gotama, tath'eva,||<br />
					na hi bhavaṃ Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimanteti.|| ||</p>

					<p class="f4">Tayidaṃ bho Gotama na sampannam evā' ti.|| ||</p>

					<p class="f4">'Nāhaṃ taṃ brāhmaṇa,||<br />
					passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya yam ahaṃ abhivādeyyaṃ vā paccuṭṭheyyaṃ vā āsanena vā nimanteyyaṃ.|| ||</p>

					<p class="f4">Yaṃ hi brāhmaṇa, Tathāgato abhivādeyya vā paccuṭṭheyya vā āsanena vā nimanteyya muddhā pi tassa vipateyyā' ti.|| ||</p>

					<p class="f4">2. 'Arasarūpo bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Arasarūpo Samaṇo Gotamo' ti.|| ||</p>

					<p class="f4">Ye te brāhmaṇa, rūparasā saddarasā gandharasā rasarasā poṭṭhabbarasā,||<br />
					te Tathāgatassa pahīnā,||<br />
					ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Ayaṃ kho brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Arasarūpo Samaṇo Gotamo' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4"><a id="pg174"><span class="f2 g"><b>[174]</b></span></a> 3. 'Nibbhogo bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Nibbhogo Samaṇo Gotamo 'ti.|| ||</p>

					<p class="f4">Ye te brāhmaṇa, rūpa-bhogā sadda-bhogā gandha-bhogā rasa-bhogā poṭṭhabba-bhogā||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Ayaṃ kho brāhmaṇa pariyāyo,<br />
					yena pariyāyena sammā vadamāno vadeyya:|| ||</p>

					<p class="f4">'Nibbhogo Samaṇo Gotamo' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4">4. 'Akiriyavādo bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Akiriyavādo Samaṇo Gotamo' ti.|| ||</p>

					<p class="f4">Ahaṃ hi brāhmaṇa, akiriyaṃ vadāmi kāya-du-c-caritassa vacī-du-c-caritassa mano-du-c-caritassa,||<br />
					aneka-vihitānaṃ pāpakānaṃ akusalānaṃ dhammānaṃ akiriyaṃ vadāmi.|| ||</p>

					<p class="f4">Ayaṃ kho brāhmaṇa pariyāyo,<br />
					yena pariyāyena sammā vadamāno vadeyya:|| ||</p>

					<p class="f4">'Akiriyavādo Samaṇo Gotamo' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4">5. 'Ucchedavādo bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Ucchedavādo Samaṇo Gotamo' ti.|| ||</p>

					<p class="f4">Ahaṃ hi brāhmaṇa, ucchedaṃ vadāmi rāgassa dosassa mohassa,||<br />
					aneka-vihitānaṃ pāpakānaṃ akusalānaṃ dhammānaṃ ucchedaṃ vadāmi.|| ||</p>

					<p class="f4">Ayaṃ kho brāhmaṇa pariyāyo,<br />
					yena pariyāyena sammā vadamāno vadeyya:|| ||</p>

					<p class="f4">'Ucchedavādo Samaṇo Gotamo' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4">6. 'Jegucchī bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Jegucchī Samaṇo Gotamo' ti|| ||</p>

					<p class="f4">Ahaṃ hi brāhmaṇa, jigucchāmi kāya-du-c-caritena vacī-du-c-caritena mano-du-c-caritena,||<br />
					aneka-vihitānaṃ pāpakānaṃ akusalānaṃ <a id="pg175"><span class="f2 g"><b>[175]</b></span></a> dhammānaṃ samāpattiyā jigucchāmi.|| ||</p>

					<p class="f4">Ayaṃ kho brāhmaṇa pariyāyo,<br />
					yena pariyāyena sammā vadamāno vadeyya:|| ||</p>

					<p class="f4">'Jegucchī Samaṇo Gotamo' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4">7. 'Venayiko bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Venayiko Samaṇo Gotamo' ti.|| ||</p>

					<p class="f4">Ahaṃ hi brāhmaṇa, vinayāya Dhammaṃ desemi rāgassa dosassa mohassa,||<br />
					aneka-vihitānaṃ pāpakānaṃ akusalānaṃ dhammānaṃ vinayāya Dhammaṃ desemi.|| ||</p>

					<p class="f4">Ayaṃ kho brāhmaṇa pariyāyo,<br />
					yena pariyāyena sammā vadamāno vadeyya:|| ||</p>

					<p class="f4">'Venayiko Samaṇo Gotamo' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4">8. 'Tapassī bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Tapassī Samaṇo Gotamo' ti|| ||</p>

					<p class="f4">Tapanīyāhaṃ brāhmaṇa, pāpake akusale dhamme vadāmi kāya-du-c-caritaṃ vacī-du-c-caritaṃ mano-du-c-caritaṃ,||<br />
					yassa kho brāhmaṇa,||<br />
					tapanīyā pāpakā akusalā dhammā pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā,<br />
					tam ahaṃ tapassī'ti vadāmi,||<br />
					Tathāgatassa kho brāhmaṇa,||<br />
					tapanīyā pāpakā akusalā dhammā pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Ayaṃ kho brāhmaṇa pariyāyo,<br />
					yena pariyāyena sammā vadamāno vadeyya:|| ||</p>

					<p class="f4">'Tapassī Samaṇo Gotamo'ti' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4">9. 'Apagabbho bhavaṃ Gotamo' ti.|| ||</p>

					<p class="f4">'Atthi khv esa brāhmaṇa, pariyāyo,||<br />
					yena maṃ pariyāyena sammā vadamāno vadeyya:|| ||</p>

					<p class="f4">'Apagabbho Samaṇo Gotamo' ti.|| ||</p>

					<p class="f4">Yassa kho brāhmaṇa, āyatiṃ gabbhaseyyā puna-b-bhav-ā-bhinibbatti pahīnā ucchinna-mūlā tālā-vatthu-katā anabhāva-katā āyatiṃ <a id="pg176"><span class="f2 g"><b>[176]</b></span></a> anuppāda-dhammā,||<br />
					tam ahaṃ apagabbhoti vadāmi Tathāgatassa kho brāhmaṇa,||<br />
					āyatiṃ gabbhaseyyā puna-b-bhav-ā-bhinibbatti pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Ayaṃ kho brāhmaṇa pariyāyo,<br />
					yena pariyāyena sammā vadamāno vadeyya:|| ||</p>

					<p class="f4">'Apagabbho Samaṇo Gotamo' ti.|| ||</p>

					<p class="f4">No ca kho yaṃ tvaṃ sandhāya vadesi' ti.|| ||</p>

					<p class="f4">Seyyathā pi brāhmaṇa, kukkuṭiyā aṇḍāni aṭṭha vā dasa vā dvādasa vā,||<br />
					tān'assu kukkuṭiyā sammā adhisayitāni sammā pariseditāni sammā paribhāvitāni;||<br />
					yo nu kho tesaṃ kukkuṭa-c-chāpa-kānaṃ paṭhama-taraṃ pādanakha-sikhāya vā mukha-tuṇḍakena vā aṇḍakosaṃ padāḷetvā sotthinā abhinibbhijjeyya,||<br />
					kinti svāssa vacanīyo jeṭṭho vā kaṇiṭṭho vā' ti?|| ||</p>

					<p class="f4">Jeṭṭho ti'ssa bho Gotama, vacanīyo,||<br />
					so hi n'esaṃ bho Gotama, jeṭṭho hotī' ti.|| ||</p>

					<p class="f4">10. Evam eva kho ahaṃ brāhmaṇa,||<br />
					avijjā-gatāya pajāya aṇḍabhūtāya,||<br />
					pariyonaddhāya avijjaṇḍakosaṃ padāletvā eko'va loke anuttaraṃ sammā-sambodhiṃ abhisambuddho.|| ||</p>

					<p class="f4">Ahaṃ hi brāhmaṇa jeṭṭho seṭṭho lokassa.|| ||</p>

					<p class="f4">Āraddhaṃ kho pana me brāhmaṇa,||<br />
					viriyaṃ ahosi asallīnaṃ,||<br />
					upaṭṭhitā sati apamuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4">11. 'So kho ahaṃ brāhmaṇa,||<br />
					vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja vihasiṃ.|| ||</p>

					<p class="f4">Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ <a id="pg177"><span class="f2 g"><b>[177]</b></span></a> dutiyaṃ jhānaṃ upasampajja vihasiṃ.|| ||</p>

					<p class="f4">Pītiyā ca virāgā upekkhako ca vihasiṃ sato ca sampajāno sukhañ ca kāyena paṭisaṃvedemi,||<br />
					yaṃ taṃ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">taṃ tatiyaṃ-jhānaṃ upasampajja vihasiṃ.|| ||</p>

					<p class="f4">Sukhassa ca pahānā dukkhassa ca pahānā pubb'eva somanassa-domanassānaṃ atthaṇgamā adukkha-m-asukhaṃ upekkhā-sati-pārisuddhiṃ catutthaṃ-jhānaṃ upasampajja vihasiṃ.|| ||</p>

					<p class="f4">12. 'So evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhute kammaniye ṭhite ānejjappatte pubbe-nivāsānu-s-sati-ñāṇāya cittaṃ abhininnāmesiṃ.|| ||</p>

					<p class="f4">So aneka-vihitaṃ pubbe-nivāsaṃ anussarāmi,||<br />
					seyyath'idaṃ:|| ||</p>

					<p class="f4">Ekam pi jātiṃ dve pi jātiyo tisso pi jātiyo catasso pi jātiyo pañca pi jātiyo dasa pi jātiyo,||<br />
					vīsam pi jātiyo tiṃsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe anekepi vivaṭṭa-kappe anekepi saṃvaṭṭa-vivaṭṭa-kappe.|| ||</p>

					<p class="f4">"Amutrāsiṃ evaṃ-nāmo,||<br />
					evaṃ-gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ vaṇṇo evam-āhāro evaṃ sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarāmi.|| ||</p>

					<p class="f4">Ayam assa paṭhamā vijjā adhigatā hoti,<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarāmi.|| ||</p>

					<p class="f4">Ayaṃ kho me brāhmaṇa,||<br />
					rattiyā paṭhame yāme paṭhamā vijjā adhigatā||<br />
					avijjā vihatā||<br />
					vijjā uppannā||<br />
					tamo vihato||<br />
					āloko uppanno||<br />
					yathā taṃ appamattassa ātāpino pahitattassa viharato.|| ||</p>

					<p class="f4">Ayaṃ kho me brāhmaṇa,||<br />
					paṭhamā abhinibbhidā ahosi kukkuṭacchāpakass'eva aṇḍakosamhā.</p>

					<p class="f4"><a id="pg178"><span class="f2 g"><b>[178]</b></span></a> 13. So evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhute kammaniye ṭhite ānejjappatte sattāṇaṃ cut'ūpapātañāṇāya cittaṃ abhininnāmesiṃ.|| ||</p>

					<p class="f4">So dibbena cakkhunā visuddhena atikkanta-mānusakena satte passāmi cavamāne upjjamāne,||<br />
					hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="f4">"Ime vata bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ uppannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne uppajjamāne,||<br />
					hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="f4">Ayam assa dutiyā vijjā adhigatā hoti,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4">Ayaṃ kho me brāhmaṇa,||<br />
					rattiyā majjhime yāme dutiyā vijjā adhigatā,||<br />
					avijjā vihatā||<br />
					vijjā uppannā||<br />
					tamo vihato||<br />
					āloko uppanno||<br />
					yathā taṃ appamattassa atāpino pahitattassa viharato.|| ||</p>

					<p class="f4">Ayaṃ kho me brāhmaṇa,||<br />
					dutiyā abhinibbhidā ahosi kukkuṭacchāpakasseva aṇḍakosamhā.|| ||</p>

					<p class="f4">14. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhininnāmesiṃ.|| ||</p>

					<p class="f4">So "idaṃ dukkhan" ti yathā-bhūtaṃ abbhaññāsiṃ.|| ||</p>

					<p class="f4">"Ayaṃ dukkha-samudayo" ti yathā-bhūtaṃ abbhaññāsiṃ.|| ||</p>

					<p class="f4">"Ayaṃ dukkha-nirodho" ti yathā-bhūtaṃ abbhaññāsiṃ.|| ||</p>

					<p class="f4">"Ayaṃ dukkha-nirodha-gāminī paṭipadā" ti yathā-bhūtaṃ abbhaññāsiṃ.|| ||</p>

					<p class="f4">"Ime āsavā" ti yathā-bhūtaṃ abbhaññāsiṃ.|| ||</p>

					<p class="f4"><a id="pg179"><span class="f2 g"><b>[179]</b></span></a> "Ayaṃ āsava-samudayo" ti yathā-bhūtaṃ abbhaññāsiṃ.|| ||</p>

					<p class="f4">"Ayaṃ āsava-nirodho" ti yathā-bhūtaṃ abbhaññāsiṃ.|| ||</p>

					<p class="f4">"Ayaṃ āsava-nirodha-gāminī paṭipadā" ti yathā-bhūtaṃ abbhaññāsiṃ.|| ||</p>

					<p class="f4">Tassa me evaṃ jānato evaṃ passato kām'āsavā pi cittaṃ vimuccittha,||<br />
					bhav'āsavā pi cittaṃ vimuccittha,||<br />
					diṭṭhāsavā pi cittaṃ vimuccittha,||<br />
					avijj-ā-savā pi cittaṃ vimuccittha.|| ||</p>

					<p class="f4">Vimuttasmiṃ vimuttam iti ñāṇaṃ ahosi.|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā" ti abbhaññāsiṃ.|| ||</p>

					<p class="f4">Ayaṃ kho me brāhmaṇa,||<br />
					rattiyā pacchime yāme tatiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato||<br />
					āloko uppanno||<br />
					yathā taṃ appamattassa ātāpino pahitattassa viharato.|| ||</p>

					<p class="f4">Ayaṃ kho me brāhmaṇa,||<br />
					tatiyā abhinibbhidā ahosi kukkuṭaccāpakass'eva aṇḍakosambhā ti.|| ||</p>

					<p class="f4">Evaṃ vutte verañjo brāhmaṇo Bhagavantaṃ etad avoca:|| ||</p>

					<p class="f4">Jeṭṭho bhavaṃ Gotamo,||<br />
					seṭṭho bhavaṃ Gotamo.|| ||</p>

					<p class="f4">Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya'||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu Saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
