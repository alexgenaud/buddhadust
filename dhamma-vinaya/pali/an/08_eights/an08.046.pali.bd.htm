<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 46. The Venerable Anuruddha is visited by a group of goddeses who perform various entertaining magic feats. Afterwards he asks Gotama about the characteristics of women that would result in being reborn in such a way." />
<title>AN 8 46: Anuruddha-Manāpa-Kāyika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					V. Uposatha Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p46">Sutta 46</a></h4>

					<h1>Anuruddha-Manāpa-Kāyika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg262"><span class="f2 g"><b>[262]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.046.hare.pts.htm">pts</a>][<a href="../../../../dhamma-vinaya/wp/an/08_eights/an08.046.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosambīyaɱ viharati Ghosit-ā-rāme.|| ||</p>

					<p class="f4">Tena kho pana samayen'āyasmā Anuruddho divā-vihāraɱ gato hoti paṭisallīno.|| ||</p>

					<p class="f4">Atha kho sambahūlā manāpa-kāyikā devatā yen'āyasmā Anuruddho ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Anuruddhaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho tā devatā āyasmantaɱ Anuruddhaɱ etad avocuɱ:|| ||</p>

					<p class="f4">Mayaɱ <a id="pg263"><span class="f2 g"><b>[263]</b></span></a> bhante Anuruddha,||<br />
					manāpa-kāyikā nāma devatā tīsu ṭhānesu issariyaɱ kārema vasaɱ vattema.|| ||</p>

					<p class="f4">Mayaɱ bhante Anuruddha,||<br />
					yādisakaɱ vaṇṇaɱ ākaŋkhāma||<br />
					tādisakaɱ vaṇṇaɱ ṭhānaso paṭilabhāma.|| ||</p>

					<p class="f4">Mayaɱ bhante Anuruddha,||<br />
					yādīsakaɱ saraɱ ākaŋkhāma||<br />
					tādisakaɱ saraɱ ṭhānaso paṭilabhbhāma.|| ||</p>

					<p class="f4">Mayaɱ bhante Anuruddha,||<br />
					yādisakaɱ sukhaɱ ākkhaŋkhāma||<br />
					tādisakaɱ sukhaɱ ṭhānaso paṭilabhāma.|| ||</p>

					<p class="f4">Mayaɱ bhante Anuruddha,||<br />
					manāpa-kāyikā nāma devatā imesu tisu ṭhānesu issariyaɱ kārema vasaɱ vattemā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Atha kho āyasmato Anurudassa etad ahosi:|| ||</p>

					<p class="f4">'Aho vat'imā devatā sabbā'va nīlā assu nīla-vaṇṇā nīla-vatthā nīl-ā-laɱkārā' ti.|| ||</p>

					<p class="f4">Atha kho tā devatā āyasmato Anuruddhassa cittam aññāya sabbā'va nīlā ahesuɱ nīla-vaṇṇā nīla-vatthā nīl-ā-laɱkārā.|| ||</p>

					<p class="ctr c">&#9632;</p>

					<p class="f4">Atha kho āyasmato Anuruddassa etad ahosi:|| ||</p>

					<p class="f4">'Aho vat'imā devatā sabbā'va pītā assu pītā-vaṇṇā pītā-vatthā pīt-ā-laɱkārā' ti.|| ||</p>

					<p class="f4">Atha kho tā devatā āyasmato Anuruddhassa citta maññāya sabbā'va pītā ahesuɱ pītā-vaṇṇā pītā-vatthā pīt-ā-laɱkārā.|| ||</p>

					<p class="ctr c">&#9632;</p>

					<p class="f4">Atha kho āyasmato Anuruddassa etad ahosi:|| ||</p>

					<p class="f4">'Aho vat'imā devatā sabbā'va lohitakā assu lohitakā vaṇṇā lohitakā-vatthā lohitālaɱkārā' ti.|| ||</p>

					<p class="f4">Atha kho tā devatā āyasmato Anuruddhassa citta maññāya sabbā'va lohita ahesuɱ lohitakā-vaṇṇā lohitakā-vatthā lohitak-ā-laɱkārā.|| ||</p>

					<p class="ctr c">&#9632;</p>

					<p class="f4">Atha kho āyasmato Anuruddassa etad ahosi:|| ||</p>

					<p class="f4">'Aho vat'imā devatā sabbā'va odātā assu odāta-vaṇṇā odāta-vatthā odāt-ā-laɱkārā' ti.|| ||</p>

					<p class="f4">Atha kho tā devatā āyasmato Anuruddhassa citta maññāya sabbā'va odātā ahesuɱ odāta-vaṇṇā odāta-vatthā odāt-ā-laɱkārā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho tā devatā ekā'va gāyi,||<br />
					ekā'va nacci,||<br />
					eka'va accharikaɱ vādesi.|| ||</p>

					<p class="f4">Seyyathā pi nāma pañc'aŋgikassa turiyassa suvinītassa suppaṭi-patāḷitassa kusalehi su-samann-ā-gatassa saddo hoti vaggu ca rajaniyo ca kamaniyo ca pemaniyo ca madaniyo ca,||<br />
					<a id="pg264"><span class="f2 g"><b>[264]</b></span></a> evam eva tāsaɱ devatānaɱ alaɱkārānaɱ saddo hoti vaggu ca rajaniyo ca kamaniyo ca pemaniyo ca madaniyo ca.|| ||</p>

					<p class="ctr c">&#9632;</p>

					<p class="f4">Atha kho āyāsmā Anuruddho indriyāni okkhipi.|| ||</p>

					<p class="ctr c">&#9632;</p>

					<p class="f4">Atha kho tā devatā|| ||</p>

					<p class="f4">'Na khv ayyo Anuruddho sādiyatī' ti tatth'ev'antara-dhāyiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho āyasmā Anuruddho sāyaṇha-samayaɱ patisallānā vuṭṭhi yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Anuruddho Bhagavantaɱ etad avoca:|| ||</p>

					<p class="f4">Idh'āhaɱ bhante, divā-vihāraɱ gato homi patisallīno.|| ||</p>

					<p class="f4">Atha kho bhante, sambahūlā manāpa-kāyikā devatā yen'āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsuɱ.|| ||</p>

					<p class="f4">Eka-m-antaɱ ṭhitā kho bhante,||<br />
					tā devatā maɱ etad avocuɱ:|| ||</p>

					<p class="f4">Mayaɱ bhante Anuruddha,||<br />
					manāpa-kāyikā nāma devatā tīsu ṭhānesu issariyaɱ kārema vasaɱ vattema.|| ||</p>

					<p class="f4">Mayaɱ bhante Anuruddha,||<br />
					yādisakaɱ vaṇṇaɱ ākaŋkhāma||<br />
					tādisakaɱ vaṇṇaɱ ṭhānaso paṭilabhāma.|| ||</p>

					<p class="f4">Mayaɱ bhante Anuruddha,||<br />
					yādīsakaɱ saraɱ ākaŋkhāma||<br />
					tādisakaɱ saraɱ ṭhānaso paṭilabhbhāma.|| ||</p>

					<p class="f4">Mayaɱ bhante Anuruddha,||<br />
					yādisakaɱ sukhaɱ ākkhaŋkhāma||<br />
					tādisakaɱ sukhaɱ ṭhānaso paṭilabhāma.|| ||</p>

					<p class="f4">Mayaɱ bhante Anuruddha,||<br />
					manāpa-kāyikā nāma devatā imesu tisu ṭhānesu issariyaɱ kārema vasaɱ vattemā' ti.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">'Aho vat'imā devatā sabbā'va nīlā assu nīla-vaṇṇā nīla-vatthā nīl-ā-laɱkārā' ti.|| ||</p>

					<p class="f4">Atha kho tā devatā mama cittam aññāya sabbā'va nīlā ahesuɱ nīla-vaṇṇā nīla-vatthā nīl-ā-laɱkārā.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">'Aho vat'imā devatā sabbā'va pītā assu pītā-vaṇṇā pītā-vatthā pīt-ā-laɱkārā' ti.|| ||</p>

					<p class="f4">Atha kho tā devatā mama citta maññāya sabbā'va pītā ahesuɱ pītā-vaṇṇā pītā-vatthā pīt-ā-laɱkārā.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">'Aho vat'imā devatā sabbā'va lohitakā assu lohitakā vaṇṇā lohitakā-vatthā lohitālaɱkārā' ti.|| ||</p>

					<p class="f4">Atha kho tā devatā mama citta maññāya sabbā'va lohita ahesuɱ lohitakā-vaṇṇā lohitakā-vatthā lohitak-ā-laɱkārā.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">'Aho vat'imā devatā sabbā'va odātā assu odāta-vaṇṇā odāta-vatthā odāt-ā-laɱkārā' ti.|| ||</p>

					<p class="f4">Atha kho tā devatā <a id="pg265"><span class="f2 g"><b>[265]</b></span></a> mama citta maññāya sabbā'va odātā ahesuɱ odāta-vaṇṇā odāta-vatthā odāt-ā-laɱkārā.|| ||</p>

					<p class="f4">Atha kho bhante tā devatā ekā'va gāyi,||<br />
					ekā'va nacci,||<br />
					eka'va accharikaɱ vādesi.|| ||</p>

					<p class="f4">Seyyathā pi nāma pañc'aŋgikassa turiyassa suvinītassa suppaṭi-patāḷitassa kusalehi su-samann-ā-gatassa saddo hoti vaggu ca rajaniyo ca kamaniyo ca pemaniyo ca madaniyo ca,||<br />
					evam eva tāsaɱ devatānaɱ alaɱkārānaɱ saddo hoti vaggu ca rajaniyo ca kamaniyo ca pemaniyo ca madaniyo ca.|| ||</p>

					<p class="f4">Atha khv āhaɱ bhante indriyāni okkhipi.|| ||</p>

					<p class="f4">Atha kho bhaṇte tā devatā|| ||</p>

					<p class="f4">'Na khv āyyo Anuruddho sādiyatī ti tatth'ev'antara-dhāyiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katihi nū kho bhante,||<br />
					dhammehi samannāgato mātu-gāmo kāyassa bhedā param maraṇā manāpa-kāyikānaɱ devānaɱ saha-vyataɱ upapajjatī' ti?|| ||</p>

					<p class="ctr c">&#9632;</p>

					<p class="f4">4. Aṭṭhahi kho Anuruddha, dhammehi samannāgato mātu-gāmo kāyassa bhedā param maraṇā manāpa-kāyikānaɱ devānaɱ saha-vyataɱ uppajjati.|| ||</p>

					<p class="f4">Katamehi aṭṭhahi?|| ||</p>

					<p class="f4">5. Idha Anuruddha, mātu-gāmo yassa mātā-pitaro bhattuno denti,||<br />
					attha-kāmā hitesino anukampakā anukampaɱ upādāya,||<br />
					tassa hoti pubb'uṭṭhāyinī pacchā-nipātinī kiŋkārapaṭissāvinī manāpacārinī piyavādinī.|| ||</p>

					<p class="ctr c">&#9632;</p>

					<p class="f4">6. Ye te bhattu garuno honti,||<br />
					'mātā' ti vā 'pitā' ti vā 'samaṇa-brāhmaṇā' ti vā,||<br />
					te sakkaroti garukaroti māneti pūjeti abbhāgate ca āsanodakena paṭipūjeti.|| ||</p>

					<p class="ctr c">&#9632;</p>

					<p class="f4">7. Ye te bhattu abbhantara kammantā 'uṇṇā' ti vā 'kappāsā' ti vā||<br />
					tattha dakkhā hoti analasā tatrupāyāya vīmaɱsāya samannāgatā alaŋ kātuɱ alaɱ saɱvidhātuɱ.|| ||</p>

					<p class="ctr c">&#9632;</p>

					<p class="f4">8. Yo so bhatatu abbhantaro anto- <a id="pg266"><span class="f2 g"><b>[266]</b></span></a> jano 'dāsā' ti vā 'pessā' ti vā,||<br />
					'kamma-karā' ti vā,||<br />
					tesaɱ katañ ca katato jānāti,||<br />
					akatañ ca akatato jānāti,||<br />
					gilāna-kānañ ca bal-ā-balaɱ jānāti,||<br />
					khādanīyaɱ bhojanīyañ c'assa paccaɱsena saɱvibhajati.|| ||</p>

					<p class="ctr c">&#9632;</p>

					<p class="f4">Yaɱ hattu āharati dhanaɱ vā dhaññaɱ vā rajataɱ vā jāta-rūpaɱ vā,||<br />
					taɱ ārakkhena guttiyā sampādeti,||<br />
					tattha ca hoti adhuttī athenī asonḍī avināsikā.|| ||</p>

					<p class="f4">Upāsikā kho pana hoti Buddhaɱ saraṇaɱ gatā,||<br />
					dhammaɱ saraṇaɱ gatā||<br />
					Saŋghaɱ saraṇaɱ gatā.|| ||</p>

					<p class="ctr c">&#9632;</p>

					<p class="f4">Sīla-vatī kho pana hoti pāṇāti-pātā paṭiviratā,||<br />
					adinn'ādānā paṭiviratā||<br />
					kāmesu micchā-cārā paṭiviratā||<br />
					musā-vādā paṭiviratā||<br />
					surā-mera-yamajja-pamā-daṭṭhānā paṭiviratā.|| ||</p>

					<p class="ctr c">&#9632;</p>

					<p class="f4">Cāgavatī kho pana hoti vigata-mala-maccherena cetasā agāraɱ ajjhāvasati mutta-cāgā payata-pāṇī vossagga-ratā yā cayogā dānasaɱvihāragaratā.|| ||</p>

					<p class="f4">Imehi kho Anuruddha, aṭṭhahi dhammehi samangato mātu-gāmo kāyassa bhedā param maraṇā manāpa-kāyikānaɱ devānaɱ saha-vyataɱ upapajjatī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Yo naɱ bharati sabbadā niccaɱ ātāpī ussuko,||<br />
							Taɱ sabba-kāmadaɱ posaɱ bhattāraɱ nātimaññati.|| ||</p>

					      <p class="f4 in2">Na cāpi sotthī bhattāraɱ issāvādena rosaye,||<br />
							Bhattu ca garuno sabbe patipūjeti paṇḍitā.|| ||</p>

					      <p class="f4 in2">Uṭṭhāyikā analasā saŋgahitaparijjanā,||<br />
							Bhattu manāpaɱ carati sambhataɱ anurakkhati.|| ||</p>

					      <p class="f4 in2">Yā evaɱ vattatī nārī bhattu chandavasānugā,||<br />
							Manāpā nāma te devā yattha sā upapajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>