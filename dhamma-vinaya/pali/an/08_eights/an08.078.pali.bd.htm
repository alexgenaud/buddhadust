<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 78. Six factors which, depending on their presence or absense in a person in eight combinations make for sufficiency in being of benefit to either the self or others or both." />
<title>AN 8 78: Alaɱ Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VIII. Yamaka-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p78">Sutta 78</a></h4>

					<h1>Alaɱ Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg328"><span class="f2 g"><b>[328]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.078.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto Sāvatthiyaɱ viharati.|| ||</p>

					<p class="f4">Tatra kho āyasmā Sāriputto Bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Chahi āvuso, dhammehi samannāgato bhikkhu alaɱ attano,||<br />
					alaɱ paresaɱ.|| ||</p>

					<p class="f4">Katamehi chahi?|| ||</p>

					<p class="f4">2. Idh'āvuso bhikkhu khippanisanti ca hoti kusalesu dhammesu,||<br />
					sutānaɱ dhammānaɱ dhāraṇa-jātiko hoti,||<br />
					dhatānañ ca dhammānaɱ atth'up-parikkhitā hoti,||<br />
					attham aññāya dhammam aññāya Dhamm-ā-nu-Dhamma-paṭipanno ca hoti,||<br />
					kalyāṇa-vāco ca hoti kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññāpaniyā,||<br />
					sandassako ca hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Imehi kho bhikkhave, chahi dhammehi samannāgato bhikkhu alaɱ attano,||<br />
					alaɱ paresaɱ.|| ||</p>

					<p class="ctr c">&#9632;</p>

					<p class="f4">3. Pañcahi bhikkhave, dhammehi samannāgato bhikkhu alaɱ attano,||<br />
					alaɱ paresaɱ.|| ||</p>

					<p class="f4">Katamehi pañcahi?|| ||</p>

					<p class="f4">4. Idh'āvuso bhikkhu na h'eva kho khippa-nisantī ca hoti kusalesu dhammesu,||<br />
					sutānañ ca dhammānaɱ dhāraṇa-jātiko hoti,||<br />
					dhatānañ ca dhammānaɱ atth'up-parikkhitā hoti,||<br />
					attham aññāya dhammam aññāya Dhamm-ā-nu-Dhamma-paṭipanno ca hoti,||<br />
					kalyāṇa-vāco hoti kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññapaniyā,||<br />
					sandassako ca hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4"><a id="pg329"><span class="f2 g"><b>[329]</b></span></a> Imehi kho bhikkhave, pañcahi dhammehi samannāgato bhikkhu alaɱ attano,||<br />
					alaɱ paresaɱ.|| ||</p>

					<p class="ctr c">&#9632;</p>

					<p class="f4">5. Catuhi bhikkhave dhammehi samannāgato bhikkhu alaɱ attano,||<br />
					no paresaɱ.|| ||</p>

					<p class="f4">Katamehi catūhi?|| ||</p>

					<p class="f4">6. Idh'āvuso bhikkhu khippa-nisantī ca hoti kusalesu dhammesu,||<br />
					sutānañ ca dhammānaɱ dhāraṇa-jātiko hoti,||<br />
					dhatānañ ca dhammānaɱ atth'up-parikkhitā hoti,||<br />
					attham aññāya dhammam aññāya Dhamm-ā-nu-Dhamma-paṭipanno ca hoti,||<br />
					no ca kalyāṇa-vāco hoti kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññāpaniyā,||<br />
					no ca sandassako hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Imehi kho bhikkhave, catūhi dhammehi samannāgato bhikkhū alaɱ attano,||<br />
					no paresaɱ.|| ||</p>

					<p class="ctr c">&#9632;</p>

					<p class="f4">7. Catuhi bhikkhave, dhammehi samannāgato bhikkhu alaɱ paresaɱ,||<br />
					no attano.|| ||</p>

					<p class="f4">Katamehi catūhi?|| ||</p>

					<p class="f4">8. Idh'āvuso bhikkhu khippa-nisantī ca hoti kusalesu dhammesu,||<br />
					sutānañ ca dhammānaɱ dhāraṇa-jātiko hoti,||<br />
					no ca dhatānaɱ dhammānaɱ atth'up-parikkhitā hoti,||<br />
					na ca attham aññāya dhammam aññāya Dhamm-ā-nu-Dhamma-paṭipanno hoti,||<br />
					kalyāṇa-vāco ca hoti kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññapaniyā,||<br />
					sandassako ca hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Imehi kho bhikkhave, catūhi dhammehi samannāgato bhikkhu alaɱ paresaɱ,||<br />
					no attano.|| ||</p>

					<p class="ctr c">&#9632;</p>

					<p class="f4">9. Tīhi bhikkhave, dhammehi samannāgato bhikkhu alaɱ attano,||<br />
					no paresaɱ.|| ||</p>

					<p class="f4">Katamehi tīhi?|| ||</p>

					<p class="f4">10. Idh'āvuso bhikkhu na h'eva kho khippanisasti ca hoti kusalesu dhachammesu,||<br />
					sutānañ ca dhammānaɱ dhāra- <a id="pg330"><span class="f2 g"><b>[330]</b></span></a> ṇajātiko hoti,||<br />
					dhatānañ ca dhammānaɱ atth'up-parikkhitā hoti,||<br />
					attham aññāya dhammam aññāya Dhamm-ā-nu-Dhamma-paṭipanno ca hoti,||<br />
					no ca kalyāṇa-vāco hoti, kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññāpaniyā,||<br />
					no ca sandassako hoti samādapako samuttejako samaphahaɱsako sabrahma-cārīnaɱ.|| ||</p>

					<p class="f4">Imehi kho bhikkhave, tīhi dhammehi samannāgato bhikkhū alaɱ attano,||<br />
					no paresaɱ.|| ||</p>

					<p class="ctr c">&#9632;</p>

					<p class="f4">11. Tīhi bhikkhave, dhammehi samannāgato bhikkhu alaɱ paresaɱ,||<br />
					no attano.|| ||</p>

					<p class="f4">Katamehi tīhi?|| ||</p>

					<p class="f4">12. Idh'āvuso bhikkhu na h'eva kho khippa-nisantī ca hoti kusalesu dhammesu,||<br />
					sutānañ ca dhammānaɱ dhāraṇa-jātiko hoti,||<br />
					no ca dhatānaɱ dhammānaɱ atthupapari-k-khitā hoti,||<br />
					no ca attham aññāya dhammam aññāya Dhamm-ā-nu-Dhamma-paṭipanno hoti,||<br />
					kalyāṇa-vāco ca hoti kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññāpaniyā,||<br />
					sandassako ca hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Imehi kho bhikkhave, catūhi dhammehi samannāgato bhikkhu alaɱ paresaɱ,||<br />
					no attano.|| ||</p>

					<p class="ctr c">&#9632;</p>

					<p class="f4">13. Dvīhi bhikkhave, dhammehi samannāgato bhikkhu alaɱ attano,||<br />
					no paresaɱ.|| ||</p>

					<p class="f4">Katamehi dvīhi?|| ||</p>

					<p class="f4">14. Idh'āvuso bhikkhu na h'eva kho khippanisastī ca hoti kusalesu dhammesu,||<br />
					no ca sutānaɱ dhammānaɱ dhāraṇa-jātiko hoti,||<br />
					dhatānañ ca dhammānaɱ atthupapari-k-khitā hoti,||<br />
					attham aññāya dhammam aññāya Dhamm-ā-nu-Dhamma-paṭipanno ca hoti,||<br />
					no ca kalyāṇa-vāco hoti, kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññāpaniyā,||<br />
					no ca sandassako hoti samādapako samuttejako samaphahaɱsako sabrahma-cārīnaɱ.|| ||</p>

					<p class="f4">Imehi kho bhikkhave, dvīhi dhammehi samannāgato bhikkhū alaɱ attano,||<br />
					no paresaɱ.|| ||</p>

					<p class="ctr c">&#9632;</p>

					<p class="f4"> <a id="pg331"><span class="f2 g"><b>[331]</b></span></a> 15. Dvīhi bhikkhave, dhammehi samannāgato bhikkhu alaɱ paresaɱ,||<br />
					no attano.|| ||</p>

					<p class="f4">Katamehi dvīhi?|| ||</p>

					<p class="f4">16. Idh'āvuso bhikkhu na h'eva kho kiphpanisanti hoti kusalesu dhammesu,||<br />
					no ca sutānaɱ dhammānaɱ dhāraṇa-jātiko hoti,||<br />
					no ca dhatānaɱ dhammānaɱ atthupa-parikkhitā hoti,||<br />
					no ca attham aññāya dhammam aññāya Dhamm-ā-nu-Dhamma-paṭipanno hoti,||<br />
					kalyāṇa-vāco ca hoti kalyāṇa-vākkaraṇo poriyā vācāya samannāgato vissaṭṭhāya aneḷa-gaḷāya atthassa viññāpaniyā,||<br />
					sandassako ca hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Imehi kho bhikkhave, dvīhi dhammehi samannāgato bhikkhu alaɱ paresaɱ,||<br />
					no attano ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
