<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Eights, Sutta 8. Venerable Uttara is teaching the bhikkhus that it is well from time to time to review one's own faults and from time to time to review the faults of others. This is overheard by Vesavana who reports the fact to Sakka, King of the Gods. Sakka visits Uttara and asks him if the saying was original with him and Uttara replies that whatsoever is well said is heard from the Buddha. Sakka then repeats to him the entire episode of it's original utterance by Gotama in AN 8.7. and commends him to remember it as an integral factor in the holy life." />
<title>AN 8 8: Uttara Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					I: Mettā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p8">Sutta 8</a></h4>

					<h1>Uttara Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg162"><span class="f2 g"><b>[162]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.008.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.008.than.ati.htm#p1">than</a>][<a href="../../../../dhamma-vinaya/wp/an/08_eights/an08.008.bodh.wp.htm#p1">bodh</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ āyasmā Uttaro Mahisavatthusmiɱ viharati Saŋkheyyake pabbate Dhavajālikāyaɱ.|| ||</p>

					<p class="f4">Tatra kho āyasmā Uttaro bhikkhū āmantesi bhikkhavoti.</p>

					<p class="f4">Bhadante ti te bhikkhū āyasmato Uttarassa paccassosuɱ.</p>

					<p class="f4">Āyasmā Uttaro etad avoca:|| ||</p>

					<p class="f4">2. Sādhāvuso bhikkhu kālena kālaɱ attavipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ paravipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ attasampattiɱ pacc-a-vekkhitā hoti,||<br />
					sādhāvuso bhikkhu kālena kālaɱ parasampattiɱ pacc-a-vekkhitā hotī ti.|| ||</p>

					<p class="f4">3. Tena kho pana samayena Vessavaṇo Mahārājā uttarāya disāya dakkhiṇaɱ disaɱ gacchati kenaci-d-eva karaṇīyena.|| ||</p>

					<p class="f4">Assosi kho Vessavaṇo Mahārājā āyasmato Uttarassa Mahisavatthusmiɱ Saŋkheyyake pabbate Dhavajālikāyaɱ bhikkhūnaɱ evaɱ dhammaɱ desentassa:|| ||</p>

					<p class="f4">Sādhāvuso bhikkhu kālena kālaɱ attavipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ paravipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ attasampattiɱ pacc-a-vekkhitā hoti,||<br />
					sādhāvuso bhikkhu kālena kālaɱ parasampattiɱ pacc-a-vekkhitā hotī ti.|| ||</p>

					<p class="f4">4. Atha kho Vessavaṇo Mahārājā seyyathā pi nāma balavā puriso sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya,||<br />
					evam eva Mahisavatthusmiɱ Saŋkheyyake pabbate Dhavajālikāyaɱ antara-hito devesu Tāvatiɱsesu pātur ahosi.|| ||</p>

					<p class="f4">Atha kho Vessavaṇo Mahārājā yena Sakko devānaɱ indo ten'upasankami,||<br />
					upasankamitvā Sakkaɱ devānam Indaɱ etad avoca,|| ||</p>

					<p class="f4">'Yagghe mārisa, jāneyyāsi, eso āyasmā Uttaro Mahisavatthusmiɱ Saŋ- <a id="pg163"><span class="f2 g"><b>[163]</b></span></a> kheyyake Pabbate Dhavajālikāyaɱ bhikkhūnaɱ evaɱ dhammaɱ deseti:|| ||</p>

					<p class="f4">Sādhāvuso bhikkhu kālena kālaɱ attavipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ paravipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ attasampattiɱ pacc-a-vekkhitā hoti,||<br />
					sādhāvuso bhikkhu kālena kālaɱ parasampattiɱ pacc-a-vekkhitā hotī ti.|| ||</p>

					<p class="f4">5. Atha kho Sakko devānaɱ indo seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva devesu Tāvatiɱsesu antara-hito Mahisavatthusmiɱ Saŋkheyyake pabbate Dhavajālikāyaɱ āyasmato Uttarassa samukhe pātur ahosi.|| ||</p>

					<p class="f4">Atha kho Sakko devānaɱ indo yen'āyasmā Uttaro ten'upasankami,||<br />
					upasankamitvā āyasmantaɱ Uttaraɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Sakko devānaɱ indo āyasmantaɱ Uttaraɱ etad avoca:|| ||</p>

					<p class="f4">Saccaɱ kira bhante, āyasmā Uttaro bhikkhūnaɱ evaɱ dhammaɱ desesi:|| ||</p>

					<p class="f4">Sādhāvuso bhikkhu kālena kālaɱ attavipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ paravipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ attasampattiɱ pacc-a-vekkhitā hoti,||<br />
					sādhāvuso bhikkhu kālena kālaɱ parasampattiɱ pacc-a-vekkhitā hotī ti.|| ||</p>

					<p class="f4">'Evaɱ devānam indā' ti.|| ||</p>

					<p class="f4">'Kiɱ pana'idaɱ Bhante, āyasmato Uttarassa sakaɱ paṭibhānaɱ,||<br />
					udāhu tassa Bhagavato vacanaɱ arahato Sammā-Sam-Buddhassā' ti?|| ||</p>

					<p class="f4">6. 'Tena hi devānam Inda, upamaɱ te karissāmi,||<br />
					upamāya pi idh'ekacce viññū purisā bhāsitassa atthaɱ ājānanti.|| ||</p>

					<p class="f4">Seyyathā pi devānam Inda, gāmassa vā nigamassa vā avidūre mahādhaññarāsi,||<br />
					tato mahā-jana-kāyo dhaññaɱ āhareyya kājehi pi piṭakehi pi ucchaŋgehi <a id="pg164"><span class="f2 g"><b>[164]</b></span></a> pi añjalīhi pi.|| ||</p>

					<p class="f4">Yo nu kho devānam Inda taɱ mahā-jana-kāyaɱ upasankamitvā evaɱ puccheyya:|| ||</p>

					<p class="f4">Kuto imaɱ dhaññaɱ āharathā ti?|| ||</p>

					<p class="f4">Kathaɱ taɱ vyākaramāno nu kho devānam Inda,||<br />
					so mahā-jana-kāyo sammā vyākaramāno vyākareyyā' ti?|| ||</p>

					<p class="f4">'Amumhā mahādhaññarāsimhā āharāmā ti kho bhante,||<br />
					so mahā-jana-kāyo sammā vyākaramāno vyākareyyā' ti.|| ||</p>

					<p class="f4">Evam eva kho devānam Inda,||<br />
					yaɱ kiñci su-bhāsitaɱ sabbaɱ taɱ tassa Bhagavato vacanaɱ arahato Sammā-Sam-Buddhassa,||<br />
					tato upādāy'upādāya mayañ c'aññe ca bhaṇāmā' ti.|| ||</p>

					<p class="f4">7. Acchariyaɱ bhante, abbhutaɱ bhante,||<br />
					yāva su-bhāsitam idaɱ Bhante,||<br />
					āyasmatā Uttarena:|| ||</p>

					<p class="f4">"Yaɱ kiñci su-bhāsitaɱ sabbaɱ taɱ tassa Bhagavato vacanaɱ arahato Sammā-Sam-Buddhassa,||<br />
					tato upādāy-upādāya mayañ c'aññe ca bhaṇāmā' ti.|| ||</p>

					<p class="f4">Ekam idaɱ bhante, Uttara,||<br />
					samayaɱ Bhagavā Rājagahe viharati||<br />
					Gijjhakuṭe pabbate acira-pakkante Devadatte.|| ||</p>

					<p class="f4">Tatra kho Bhagavā Devadattaɱ ārabbha bhikkhū āmantesi:|| ||</p>

					<p class="f4">Sādhāvuso bhikkhu kālena kālaɱ attavipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ paravipattiɱ pacc-a-vekkhitā hoti,||<br />
					sādhāvuso bhikkhu kālena kālaɱ attasampattiɱ pacc-a-vekkhitā hoti,||<br />
					sādhāvuso bhikkhu kālena kālaɱ parasampattiɱ pacc-a-vekkhitā hotī ti.|| ||</p>

					<p class="f4">Aṭṭhahi bhikkhave, asad'Dhammehi Abhibhuto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Katamehi aṭṭhahi?|| ||</p>

					<p class="f4">Lābhena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Alābhena bhikkhave abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Yasena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Ayasena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Sakkārena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Asakkārena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Pāpicchatāya bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4"><a id="pg165"><span class="f2 g"><b>[165]</b></span></a> Pāpa-mittatāya bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Imehi kho bhikkhave, aṭṭhahi asad'Dhammehi aebhibhūto pariyādinna-citto Devadatto āpāyiko nerayiko kappaṭṭho, atekicchā.|| ||</p>

					<p class="f4">Sādhu bhikkhave bhikkhu uppannaɱ lābhaɱ Abhibhuyya Abhibhuyya vihareyya.|| ||</p>

					<p class="f4">Uppannaɱ alābhaɱ Abhibhuyya Abhibhuyya vihareyya.|| ||</p>

					<p class="f4">Uppannaɱ yasaɱ Abhibhuyya Abhibhuyya vihareyya.|| ||</p>

					<p class="f4">Uppannaɱ ayasaɱ Abhibhuyya Abhibhuyya vihareyya.|| ||</p>

					<p class="f4">Uppannaɱ sakkāraɱ Abhibhuyya Abhibhuyya vihareyya.|| ||</p>

					<p class="f4">Uppannaɱ asakkāraɱ Abhibhuyya Abhibhuyya vihareyya.|| ||</p>

					<p class="f4">Uppannaɱ pāpicchataɱ Abhibhuyya Abhibhuyya vihareyya.|| ||</p>

					<p class="f4">Uppannaɱ pāpa-mittataɱ Abhibhuyya Abhibhuyya vihareyya.|| ||</p>

					<p class="f4">8. Kathañ ca bhikkhave, bhikkhu attha-vasaɱ paṭicca uppannaɱ lābhaɱ Abhibhuyya Abhibhuyya vihareyya,||<br />
					uppannaɱ alābhaɱ Abhibhuyya Abhibhuyya vihareyya,||<br />
					uppannaɱ yasaɱ Abhibhuyya Abhibhuyya vihareyya,||<br />
					uppannaɱ ayasaɱ Abhibhuyya Abhibhuyya vihareyya,||<br />
					uppannaɱ sakkāraɱ Abhibhuyya Abhibhuyya vihareyya,||<br />
					uppannaɱ asakkāraɱ Abhibhuyya Abhibhuyya vihareyya,||<br />
					uppannaɱ pāpicchataɱ Abhibhuyya Abhibhuyya vihareyya,||<br />
					uppannaɱ pāpa-mittataɱ Abhibhuyya Abhibhuyya vihareyya.|| ||</p>

					<p class="f4">Yaɱ hi'ssa bhikkhave uppannaɱ lābhaɱ anAbhibhuyya viharato uppajjeyyuɱ āsavā vighāta-pariḷāhā,||<br />
					uppannaɱ lābhaɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave uppannaɱ alābhaɱ anAbhibhuyya viharato uppajjeyyuɱ āsavā vighāta-pariḷāhā,||<br />
					uppannaɱ alābhaɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave uppannaɱ yasaɱ anAbhibhuyya viharato uppajjeyyuɱ āsavā vighāta-pariḷāhā,||<br />
					uppannaɱ yasaɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave uppannaɱ ayasaɱ anAbhibhuyya viharato uppajjeyyuɱ āsavā vighāta-pariḷāhā,||<br />
					uppannaɱ ayasaɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave uppannaɱ sakkāraɱ anAbhibhuyya viharato uppajjeyyuɱ āsāvā vighāta-pariḷāhā,||<br />
					uppannaɱ sakkāraɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave uppannaɱ asakkāraɱ anAbhibhuyya viharato uppajjeyyuɱ āsavā vighāta-pariḷāhā,||<br />
					uppannaɱ asakkāraɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave uppannaɱ pāpicchataɱ anAbhibhuyya viharato uppajjeyyu āsavā vighāta-pariḷāhā,||<br />
					uppannaɱ pāpicchataɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave uppannaɱ pāpa-mittataɱ anAbhibhuyya viharato uppajjeyyuɱ āsāvā vighāta-pariḷāhā,||<br />
					uppannaɱ pāpa-mittataɱ Abhibhuyya viharato evaɱsa te āsavā vighāta-pariḷāhā na honti.|| ||</p>

					<p class="f4">Idaɱ kho bhikkhave, bhikkhu attha-vasaɱ paṭicca uppannaɱ lābhaɱ Abhibhuyya Abhibhuyya vihareyya,||<br />
					uppannaɱ alābhaɱ Abhibhuyya Abhibhuyya vihareyya,||<br />
					uppannaɱ yasaɱ Abhibhuyya Abhibhuyya vihareyya,||<br />
					uppannaɱ ayasaɱ Abhibhuyya Abhibhuyya vihareyya,||<br />
					uppannaɱ sakkāraɱ Abhibhuyya Abhibhuyya vihareyya,||<br />
					uppannaɱ asakkāraɱ Abhibhuyya Abhibhuyya vihareyya,||<br />
					uppannaɱ pāpicchataɱ Abhibhuyya Abhibhuyya vihareyya,||<br />
					uppannaɱ pāpa-mittataɱ Abhibhuyya Abhibhuyya vihareyya.|| ||</p>

					<p class="f4">Tasmā ti ha bhikkhave evaɱ sikkhitabbam:|| ||</p>

					<p class="f4"><a id="pg166"><span class="f2 g"><b>[166]</b></span></a> 9. Uppannaɱ lābhaɱ Abhibhuyya Abhibhuyya viharissāma,||<br />
					uppannaɱ alābhaɱ Abhibhuyya Abhibhuyya viharissāma,||<br />
					uppannaɱ yasaɱ Abhibhuyya Abhibhuyya viharissāma,||<br />
					uppannaɱ ayasaɱ Abhibhuyya Abhibhuyya viharissāma,||<br />
					uppannaɱ sakkāraɱ Abhibhuyya Abhibhuyya viharissāma,||<br />
					uppannaɱ asakkāraɱ Abhibhuyya Abhibhuyya viharissāma,||<br />
					uppannaɱ pāpicchataɱ Abhibhuyya Abhibhuyya viharissāma,||<br />
					uppannaɱ pāpa-mittataɱ Abhibhuyya Abhibhuyya viharissāma ti.|| ||</p>

					<p class="f4">Evaɱ hi vo bhikkhave sikkhitabban ti.|| ||</p>

					<p class="f4">10. Yāvatā bhante Uttara, manussesu catasso parisā:||<br />
					bhikkhū bhikkhuniyo upāsakā upāsikāyo||<br />
					nāyaɱ dhamma-pariyāyo kismiñci patiṭṭhito.|| ||</p>

					<p class="f4">Uggaṇhātu bhante,||<br />
					āyasmā Uttaro imaɱ dhamma-pariyāyaɱ,||<br />
					pariyāpuṇātu bhante,||<br />
					āyasmā Uttaro imaɱ dhamma-pariyāyaɱ,||<br />
					dhāretu bhante,||<br />
					āyasmā Uttaro imaɱ dhamma-pariyāyaɱ,||<br />
					attha-saɱhito ayaɱ bhante,||<br />
					dhamma-pariyāyo ādiBrahma-cariyako' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>