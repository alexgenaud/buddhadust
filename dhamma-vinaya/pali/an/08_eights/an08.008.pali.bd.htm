<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Eights, Sutta 8. Venerable Uttara is teaching the bhikkhus that it is well from time to time to review one's own faults and from time to time to review the faults of others. This is overheard by Vesavana who reports the fact to Sakka, King of the Gods. Sakka visits Uttara and asks him if the saying was original with him and Uttara replies that whatsoever is well said is heard from the Buddha. Sakka then repeats to him the entire episode of it's original utterance by Gotama in AN 8.7. and commends him to remember it as an integral factor in the holy life." />
<title>AN 8 8: Uttara Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					I: Mettā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p8">Sutta 8</a></h4>

					<h1>Uttara Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg162"><span class="f2 g"><b>[162]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.008.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.008.than.ati.htm#p1">than</a>][<a href="../../../../dhamma-vinaya/wp/an/08_eights/an08.008.bodh.wp.htm#p1">bodh</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ āyasmā Uttaro Mahisavatthusmiṃ viharati Saṇkheyyake pabbate Dhavajālikāyaṃ.|| ||</p>

					<p class="f4">Tatra kho āyasmā Uttaro bhikkhū āmantesi bhikkhavoti.</p>

					<p class="f4">Bhadante ti te bhikkhū āyasmato Uttarassa paccassosuṃ.</p>

					<p class="f4">Āyasmā Uttaro etad avoca:|| ||</p>

					<p class="f4">2. Sādh'āvuso bhikkhu kālena kālaṃ attavipattiṃ pacc'avekkhitā hoti,||<br />
					sādh'āvuso bhikkhu kālena kālaṃ paravipattiṃ pacc'avekkhitā hoti,||<br />
					sādh'āvuso bhikkhu kālena kālaṃ attasampattiṃ pacc'avekkhitā hoti,||<br />
					sādh'āvuso bhikkhu kālena kālaṃ parasampattiṃ pacc'avekkhitā hotī ti.|| ||</p>

					<p class="f4">3. Tena kho pana samayena Vessavaṇo Mahārājā uttarāya disāya dakkhiṇaṃ disaṃ gacchati kenaci-d-eva karaṇīyena.|| ||</p>

					<p class="f4">Assosi kho Vessavaṇo Mahārājā āyasmato Uttarassa Mahisavatthusmiṃ Saṇkheyyake pabbate Dhavajālikāyaṃ bhikkhūnaṃ evaṃ dhammaṃ desentassa:|| ||</p>

					<p class="f4">Sādh'āvuso bhikkhu kālena kālaṃ attavipattiṃ pacc'avekkhitā hoti,||<br />
					sādh'āvuso bhikkhu kālena kālaṃ paravipattiṃ pacc'avekkhitā hoti,||<br />
					sādh'āvuso bhikkhu kālena kālaṃ attasampattiṃ pacc'avekkhitā hoti,||<br />
					sādh'āvuso bhikkhu kālena kālaṃ parasampattiṃ pacc'avekkhitā hotī ti.|| ||</p>

					<p class="f4">4. Atha kho Vessavaṇo Mahārājā seyyathā pi nāma balavā puriso sammiñjitaṃ vā bāhaṃ pasāreyya pasāritaṃ vā bāhaṃ sammiñjeyya,||<br />
					evam eva Mahisavatthusmiṃ Saṇkheyyake pabbate Dhavajālikāyaṃ antara-hito devesu Tāvatiṃsesu pātur ahosi.|| ||</p>

					<p class="f4">Atha kho Vessavaṇo Mahārājā yena Sakko devānaṃ Indo ten'upasaṇkami,||<br />
					upasaṇkamitvā Sakkaṃ devānam Indaṃ etad avoca,|| ||</p>

					<p class="f4">'Yagghe mārisa, jāneyyāsi, eso āyasmā Uttaro Mahisavatthusmiṃ Saṇ- <a id="pg163"><span class="f2 g"><b>[163]</b></span></a> kheyyake Pabbate Dhavajālikāyaṃ bhikkhūnaṃ evaṃ dhammaṃ deseti:|| ||</p>

					<p class="f4">Sādh'āvuso bhikkhu kālena kālaṃ attavipattiṃ pacc'avekkhitā hoti,||<br />
					sādh'āvuso bhikkhu kālena kālaṃ paravipattiṃ pacc'avekkhitā hoti,||<br />
					sādh'āvuso bhikkhu kālena kālaṃ attasampattiṃ pacc'avekkhitā hoti,||<br />
					sādh'āvuso bhikkhu kālena kālaṃ parasampattiṃ pacc'avekkhitā hotī ti.|| ||</p>

					<p class="f4">5. Atha kho Sakko devānaṃ Indo seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva devesu Tāvatiṃsesu antara-hito Mahisavatthusmiṃ Saṇkheyyake pabbate Dhavajālikāyaṃ āyasmato Uttarassa samukhe pātur ahosi.|| ||</p>

					<p class="f4">Atha kho Sakko devānaṃ Indo yen'āyasmā Uttaro ten'upasaṇkami,||<br />
					upasaṇkamitvā āyasmantaṃ Uttaraṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Sakko devānaṃ Indo āyasmantaṃ Uttaraṃ etad avoca:|| ||</p>

					<p class="f4">Saccaṃ kira bhante, āyasmā Uttaro bhikkhūnaṃ evaṃ dhammaṃ desesi:|| ||</p>

					<p class="f4">Sādh'āvuso bhikkhu kālena kālaṃ attavipattiṃ pacc'avekkhitā hoti,||<br />
					sādh'āvuso bhikkhu kālena kālaṃ paravipattiṃ pacc'avekkhitā hoti,||<br />
					sādh'āvuso bhikkhu kālena kālaṃ attasampattiṃ pacc'avekkhitā hoti,||<br />
					sādh'āvuso bhikkhu kālena kālaṃ parasampattiṃ pacc'avekkhitā hotī ti.|| ||</p>

					<p class="f4">'Evaṃ devānam indā' ti.|| ||</p>

					<p class="f4">'Kiṃ pana'idaṃ Bhante, āyasmato Uttarassa sakaṃ paṭibhānaṃ,||<br />
					udāhu tassa Bhagavato vacanaṃ arahato Sammā Sambuddhassā' ti?|| ||</p>

					<p class="f4">6. 'Tena hi devānam Inda, upamaṃ te karissāmi,||<br />
					upamāya pi idh'ekacce viññū purisā bhāsitassa atthaṃ ājānanti.|| ||</p>

					<p class="f4">Seyyathā pi devānam Inda, gāmassa vā nigamassa vā avidūre mahādhaññarāsi,||<br />
					tato mahā-jana-kāyo dhaññaṃ āhareyya kājehi pi piṭakehi pi ucchaṇgehi <a id="pg164"><span class="f2 g"><b>[164]</b></span></a> pi añjalīhi pi.|| ||</p>

					<p class="f4">Yo nu kho devānam Inda taṃ mahā-jana-kāyaṃ upasaṇkamitvā evaṃ puccheyya:|| ||</p>

					<p class="f4">Kuto imaṃ dhaññaṃ āharathā ti?|| ||</p>

					<p class="f4">Kathaṃ taṃ vyākaramāno nu kho devānam Inda,||<br />
					so mahā-jana-kāyo sammā vyākaramāno vyākareyyā' ti?|| ||</p>

					<p class="f4">'Amumhā mahādhaññarāsimhā āharāmā ti kho bhante,||<br />
					so mahā-jana-kāyo sammā vyākaramāno vyākareyyā' ti.|| ||</p>

					<p class="f4">Evam eva kho devānam Inda,||<br />
					yaṃ kiñci su-bhāsitaṃ sabbaṃ taṃ tassa Bhagavato vacanaṃ arahato Sammā Sambuddhassa,||<br />
					tato upādāy'upādāya mayañ c'aññe ca bhaṇāmā' ti.|| ||</p>

					<p class="f4">7. Acchariyaṃ bhante, abbhutaṃ bhante,||<br />
					yāva su-bhāsitam idaṃ Bhante,||<br />
					āyasmatā Uttarena:|| ||</p>

					<p class="f4">"Yaṃ kiñci su-bhāsitaṃ sabbaṃ taṃ tassa Bhagavato vacanaṃ arahato Sammā Sambuddhassa,||<br />
					tato upādāy-upādāya mayañ c'aññe ca bhaṇāmā' ti.|| ||</p>

					<p class="f4">Ekam idaṃ bhante, Uttara,||<br />
					samayaṃ Bhagavā Rājagahe viharati||<br />
					Gijjhakuṭe pabbate acira-pakkante Devadatte.|| ||</p>

					<p class="f4">Tatra kho Bhagavā Devadattaṃ ārabbha bhikkhū āmantesi:|| ||</p>

					<p class="f4">Sādh'āvuso bhikkhu kālena kālaṃ attavipattiṃ pacc'avekkhitā hoti,||<br />
					sādh'āvuso bhikkhu kālena kālaṃ paravipattiṃ pacc'avekkhitā hoti,||<br />
					sādh'āvuso bhikkhu kālena kālaṃ attasampattiṃ pacc'avekkhitā hoti,||<br />
					sādh'āvuso bhikkhu kālena kālaṃ parasampattiṃ pacc'avekkhitā hotī ti.|| ||</p>

					<p class="f4">Aṭṭhahi bhikkhave, asad'Dhammehi Abhibhuto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Katamehi aṭṭhahi?|| ||</p>

					<p class="f4">Lābhena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Alābhena bhikkhave abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Yasena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Ayasena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Sakkārena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Asakkārena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Pāpicchatāya bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4"><a id="pg165"><span class="f2 g"><b>[165]</b></span></a> Pāpa-mittatāya bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Imehi kho bhikkhave, aṭṭhahi asad'Dhammehi aebhibhūto pariyādinna-citto Devadatto āpāyiko nerayiko kappaṭṭho, atekicchā.|| ||</p>

					<p class="f4">Sādhu bhikkhave bhikkhu uppannaṃ lābhaṃ abhibhuyya Abhibhuyya vihareyya.|| ||</p>

					<p class="f4">Uppannaṃ alābhaṃ abhibhuyya Abhibhuyya vihareyya.|| ||</p>

					<p class="f4">Uppannaṃ yasaṃ abhibhuyya Abhibhuyya vihareyya.|| ||</p>

					<p class="f4">Uppannaṃ ayasaṃ abhibhuyya Abhibhuyya vihareyya.|| ||</p>

					<p class="f4">Uppannaṃ sakkāraṃ abhibhuyya Abhibhuyya vihareyya.|| ||</p>

					<p class="f4">Uppannaṃ asakkāraṃ abhibhuyya Abhibhuyya vihareyya.|| ||</p>

					<p class="f4">Uppannaṃ pāpicchataṃ abhibhuyya Abhibhuyya vihareyya.|| ||</p>

					<p class="f4">Uppannaṃ pāpa-mittataṃ abhibhuyya Abhibhuyya vihareyya.|| ||</p>

					<p class="f4">8. Kathañ ca bhikkhave, bhikkhu attha-vasaṃ paṭicca uppannaṃ lābhaṃ abhibhuyya Abhibhuyya vihareyya,||<br />
					uppannaṃ alābhaṃ abhibhuyya Abhibhuyya vihareyya,||<br />
					uppannaṃ yasaṃ abhibhuyya Abhibhuyya vihareyya,||<br />
					uppannaṃ ayasaṃ abhibhuyya Abhibhuyya vihareyya,||<br />
					uppannaṃ sakkāraṃ abhibhuyya Abhibhuyya vihareyya,||<br />
					uppannaṃ asakkāraṃ abhibhuyya Abhibhuyya vihareyya,||<br />
					uppannaṃ pāpicchataṃ abhibhuyya Abhibhuyya vihareyya,||<br />
					uppannaṃ pāpa-mittataṃ abhibhuyya Abhibhuyya vihareyya.|| ||</p>

					<p class="f4">Yaṃ hi'ssa bhikkhave uppannaṃ lābhaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ lābhaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ alābhaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ alābhaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ yasaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ yasaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ ayasaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ ayasaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ sakkāraṃ anAbhibhuyya viharato uppajjeyyuṃ āsāvā vighāta-pariḷāhā,||<br />
					uppannaṃ sakkāraṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ asakkāraṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ asakkāraṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ pāpicchataṃ anAbhibhuyya viharato uppajjeyyu āsavā vighāta-pariḷāhā,||<br />
					uppannaṃ pāpicchataṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ pāpa-mittataṃ anAbhibhuyya viharato uppajjeyyuṃ āsāvā vighāta-pariḷāhā,||<br />
					uppannaṃ pāpa-mittataṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Idaṃ kho bhikkhave, bhikkhu attha-vasaṃ paṭicca uppannaṃ lābhaṃ abhibhuyya Abhibhuyya vihareyya,||<br />
					uppannaṃ alābhaṃ abhibhuyya Abhibhuyya vihareyya,||<br />
					uppannaṃ yasaṃ abhibhuyya Abhibhuyya vihareyya,||<br />
					uppannaṃ ayasaṃ abhibhuyya Abhibhuyya vihareyya,||<br />
					uppannaṃ sakkāraṃ abhibhuyya Abhibhuyya vihareyya,||<br />
					uppannaṃ asakkāraṃ abhibhuyya Abhibhuyya vihareyya,||<br />
					uppannaṃ pāpicchataṃ abhibhuyya Abhibhuyya vihareyya,||<br />
					uppannaṃ pāpa-mittataṃ abhibhuyya Abhibhuyya vihareyya.|| ||</p>

					<p class="f4">Tasmātiha bhikkhave evaṃ sikkhitabbam:|| ||</p>

					<p class="f4"><a id="pg166"><span class="f2 g"><b>[166]</b></span></a> 9. Uppannaṃ lābhaṃ abhibhuyya Abhibhuyya viharissāma,||<br />
					uppannaṃ alābhaṃ abhibhuyya Abhibhuyya viharissāma,||<br />
					uppannaṃ yasaṃ abhibhuyya Abhibhuyya viharissāma,||<br />
					uppannaṃ ayasaṃ abhibhuyya Abhibhuyya viharissāma,||<br />
					uppannaṃ sakkāraṃ abhibhuyya Abhibhuyya viharissāma,||<br />
					uppannaṃ asakkāraṃ abhibhuyya Abhibhuyya viharissāma,||<br />
					uppannaṃ pāpicchataṃ abhibhuyya Abhibhuyya viharissāma,||<br />
					uppannaṃ pāpa-mittataṃ abhibhuyya Abhibhuyya viharissāma ti.|| ||</p>

					<p class="f4">Evaṃ hi vo bhikkhave sikkhitabban ti.|| ||</p>

					<p class="f4">10. Yāvatā bhante Uttara, manussesu catasso parisā:||<br />
					bhikkhū bhikkhuniyo upāsakā upāsikāyo||<br />
					nāyaṃ dhamma-pariyāyo kismiñci pati-ṭ-ṭhito.|| ||</p>

					<p class="f4">Uggaṇhātu bhante,||<br />
					āyasmā Uttaro imaṃ dhamma-pariyāyaṃ,||<br />
					pariyāpuṇātu bhante,||<br />
					āyasmā Uttaro imaṃ dhamma-pariyāyaṃ,||<br />
					dhāretu bhante,||<br />
					āyasmā Uttaro imaṃ dhamma-pariyāyaṃ,||<br />
					attha-saṃhito ayaṃ bhante,||<br />
					dhamma-pariyāyo ādiBrahma-cariyako' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>