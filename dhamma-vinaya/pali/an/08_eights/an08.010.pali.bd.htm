<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Eights, Sutta 10. The Buddha gives three similes for the good reasons to eject a corrupt bhikkhu." />
<title>AN 8 10: Karandava Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Aṭṭhaka Nipāta<br />
					I: Mettā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p10">Sutta 10</a></h4>

					<h1>Kāraṇḍava Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg168"><span class="f2 g"><b>[168]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.010.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.010.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Campāyaṃ viharati Gaggarāya pokkharaṇiyā tīre.|| ||</p>

					<p class="f4">Tena kho pana samayena bhikkhū bhikkhuṃ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno aññenaññaṃ paṭicarati,||<br />
					bahiddhā kathaṃ apanāmeti,||<br />
					kopañ ca dosañ ca a-p-paccayañ ca pātu-karoti.|| ||</p>

					<p class="f4">Atha kho Bhagavā bhikkhu āmantesi:|| ||</p>

					<p class="f4"><a id="pg169"><span class="f2 g"><b>[169]</b></span></a> 2. Dhamath'etaṃ bhikkhave puggalaṃ,||<br />
					niddhamath'etaṃ bhikkhave, puggalaṃ.|| ||</p>

					<p class="f4">Apaneyyo so bhikkhave puggalo.|| ||</p>

					<p class="f4">Kiṃ vo paraputta viheṭheti?|| ||</p>

					<p class="f4">Idha, bhikkhave, ekaccassa puggalassa tādisaṃ yeva hoti||<br />
					abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṅghāṭipatta cīvaradhāraṇaṃ,||<br />
					seyyathā pi aññesaṃ bhaddakānaṃ bhikkhūnaṃ,||<br />
					yāv'assa bhikkhū āpattiṃ na passanti,||<br />
					yato ca khvāssa bhikkhū āpattiṃ passanti,||<br />
					tam enaṃ evaṃ jānanti:|| ||</p>

					<p class="f4">'Samaṇadūsī'vāyaṃ samaṇapalāpo samaṇakāraṇaḍavo' ti.|| ||</p>

					<p class="f4">Tam enaṃ iti viditvā bahiddhā nāsenti.|| ||</p>

					<p class="f4">Taṃ kissa hetu?|| ||</p>

					<p class="f4">Mā aññe bhaddake bhikkhū dūsesī ti.|| ||</p>

					<p class="f4">3. Seyyathā pi, bhikkhave, sampanne yava-karaṇe yava-dūsī jāyetha,||<br />
					yava-palāpo yava-kāraṇḍavo.|| ||</p>

					<p class="f4">Tassa tādisaṃ yeva mūlaṃ hoti,||<br />
					seyyathā pi aññesaṃ bhaddakānaṃ yavānaṃ.|| ||</p>

					<p class="f4">Tādisaṃ yeva nālaṃ hoti,||<br />
					seyyathā pi aññesaṃ bhaddakānaṃ yavānaṃ.|| ||</p>

					<p class="f4">Tādisaṃ yeva pattaṃ hoti,||<br />
					seyyathā pi aññesaṃ bhaddakānaṃ yavānaṃ,||<br />
					yāv'assa sīsaṃ na nibbattati,||<br />
					yato ca khvāssa sīsaṃ nibbattati.|| ||</p>

					<p class="f4">Tam enaṃ evaṃ jātanti:|| ||</p>

					<p class="f4">'Yava-dūsī'vāyaṃ yava-palāpo <a id="pg170"><span class="f2 g"><b>[170]</b></span></a> yava-kāraṇḍavo' ti.|| ||</p>

					<p class="f4">Tam enaṃ iti viditvā samūlaṃ uppāṭetvā bahiddhā yava-karaṇassa chaḍḍhenti.|| ||</p>

					<p class="f4">Taṃ kissa hetu?|| ||</p>

					<p class="f4">Mā aññe bhadrake yave dūsesī ti.|| ||</p>

					<p class="f4">Evam eva kho bhikkhave idh'ekaccassa puggalassa tādisaṃ yeva hoti||<br />
					abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṅghāṭipatta cīvaradhāraṇaṃ,||<br />
					seyyathā pi aññesaṃ bhaddakānaṃ bhikkhūnaṃ||<br />
					yāv'assa bhikkhū āpattiṃ na passanti,||<br />
					yato ca khvāssa bhikkhū āpattiṃ passanti,||<br />
					tam enaṃ evaṃ jānanti:|| ||</p>

					<p class="f4">'Samaṇadusī'vāyaṃ samaṇapalāpo samaṇakāraṇḍavo' ti.|| ||</p>

					<p class="f4">Tam enaṃ iti viditvā bahiddhā nāsenti.|| ||</p>

					<p class="f4">Taṃ kissa hetu?|| ||</p>

					<p class="f4">Mā aññe bhadrake bhikkhū dūsesī ti.|| ||</p>

					<p class="f4">4. Seyyathā pi, bhikkhave, mahato dhaññarāsissa vūvamānassa tattha yāni tāni dhaññāni daḷhāni sāravantāni,||<br />
					tāni eka-m-antaṃ puñjaṃ hoti,||<br />
					yāni pana tāni dhaññāni dubbalāni palāpāni,||<br />
					tāni vāto eka-m-antaṃ apavahati.|| ||</p>

					<p class="f4">Tam enaṃ sāmikā sāmikā sammajjaniṃ gahetvā bhiyyo somattāya apasammajjanti.|| ||</p>

					<p class="f4">Taṃ kissa hetu?|| ||</p>

					<p class="f4">Mā aññe bhadrake dhaññe dūsesī ti.|| ||</p>

					<p class="f4">Evam eva kho bhikkhave idh'ekaccassa puggalassa tādisaṃ yeva hoti||<br />
					abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṅghāṭipatta cīvaradhāraṇaṃ,||<br />
					seyyathā pi aññesaṃ bhaddakānaṃ bhikkhūnaṃ||<br />
					yāv'assa bhikkhū āpattiṃ na passanti,||<br />
					yato ca khvāssa bhikkhū āpattiṃ passanti,||<br />
					tam enaṃ evaṃ <a id="pg171"><span class="f2 g"><b>[171]</b></span></a> jānanti:|| ||</p>

					<p class="f4">'Samaṇa-dusī'vāyaṃ samaṇapalāpo samaṇakāraṇḍavo' ti.|| ||</p>

					<p class="f4">Tam enaṃ iti viditvā bahiddhā nāsenti.|| ||</p>

					<p class="f4">Taṃ kissa hetu?|| ||</p>

					<p class="f4">Mā aññe bhadrake bhikkhū dūsesī ti.|| ||</p>

					<p class="f4">5. Seyyathā pi, bhikkhave, puriso udapānapaṇāliyā atthiko tiṇhaṃ kuṭhāriṃ ādāya vanaṃ paviseyya,||<br />
					so taṃ tad eva rukkhaṃ kuṭhāripāsena ākoṭeti.|| ||</p>

					<p class="f4">Tattha yāni tāni rukkhāni daḷhāni sāravantāni,||<br />
					kuṭhāripāsena ākoṭitāni kakkhaḷaṃ paṭinadanti,||<br />
					yāni tāni rukkhāni antopūtīni avassutāni kasambu-jātāni,||<br />
					tāni kuṭhāripāsena ākoṭitāni daddaraṃ paṭinadanti.|| ||</p>

					<p class="f4">Tam enaṃ mūle chindati,||<br />
					mūle chinditvā agge chindati,||<br />
					agge chinditvā anto su-visodhitaṃ visodheti,||<br />
					anto su-visodhitaṃ visodhetvā udapānapaṇāliṃ yojeti.|| ||</p>

					<p class="f4">Evam eva kho bhikkhave idh'ekaccassa puggalassa tādisaṃ yeva hoti||<br />
					abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṅghāṭipatta cīvaradhāraṇaṃ,||<br />
					seyyathā pi aññesaṃ bhaddakānaṃ bhikkhūnaṃ||<br />
					yāv'assa bhikkhū āpattiṃ na passanti,||<br />
					yato ca khvāssa bhikkhū āpattiṃ passanti,||<br />
					tam enaṃ evaṃ jānanti:|| ||</p>

					<p class="f4">'Samaṇadusī'vāyaṃ samaṇapalāpo samaṇakāraṇḍavo' ti.|| ||</p>

					<p class="f4">Tam enaṃ iti viditvā bahiddhā nāsenti.|| ||</p>

					<p class="f4">Taṃ kissa hetu?|| ||</p>

					<p class="f4">Mā aññe bhadrake bhikkhū dūsesī ti.|| ||</p>

					      <p class="f4 in2"><a id="pg172"><span class="f2 g"><b>[172]</b></span></a> Saṃvāsāyaṃ vijānātha, pāpiccho kodhano iti,||<br />
							Makkhī thambhī palāsī ca issukī maccharī saṭho||<br />
							Sanhavāco janavati, samaṇo viya bhāsati,||<br />
							Raho karoti kaṭanaṃ pāpadiṭṭhi anādaro.||<br />
							Saṃsappī ca musā-vādī, taṃ viditvā yathā kathaṃ?||<br />
							Sabbe samaggā hutvāna, abhinibbajjayātha naṃ.||<br />
							Kāraṇḍavaṃ niddhamatha, kasambuñ āpakassatha.||<br />
							Tato palāpe vāhetha, assamaṇe samaṇamānino||<br />
							Niddhamitvāna pāpicche, pāpa-akācāragocare,||<br />
							Suddhāsuddhehi saṃvāsaṃ, kappayavho patissatā,||<br />
							Tato samaggā nipakā, dukkhass'antaṃ karissathā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>