<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Eights, Sutta 10. The Buddha gives three similes for the good reasons to eject a corrupt bhikkhu." />
<title>AN 8 10: Karandava Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					I: Mettā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p10">Sutta 10</a></h4>

					<h1>Kāraṇḍava Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg168"><span class="f2 g"><b>[168]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.010.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.010.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Campāyaɱ viharati Gaggarāya pokkharaṇiyā tīre.|| ||</p>

					<p class="f4">Tena kho pana samayena bhikkhū bhikkhuɱ āpattiyā codenti.|| ||</p>

					<p class="f4">So bhikkhu bhikkhūhi āpattiyā codiyamāno aññenaññaɱ paṭicarati,||<br />
					bahiddhā kathaɱ apanāmeti,||<br />
					kopañ ca dosañ ca appaccayañ ca pātu-karoti.|| ||</p>

					<p class="f4">Atha kho Bhagavā bhikkhu āmantesi:|| ||</p>

					<p class="f4"><a id="pg169"><span class="f2 g"><b>[169]</b></span></a> 2. Dhamath'etaɱ bhikkhave puggalaɱ,||<br />
					niddhamath'etaɱ bhikkhave, puggalaɱ.|| ||</p>

					<p class="f4">Apaneyyo so bhikkhave puggalo.|| ||</p>

					<p class="f4">Kiɱ vo paraputta viheṭheti?|| ||</p>

					<p class="f4">Idha, bhikkhave, ekaccassa puggalassa tādisaɱ yeva hoti||<br />
					abhikkantaɱ paṭikkantaɱ ālokitaɱ vilokitaɱ sammiñjitaɱ pasāritaɱ saɱghāṭipatta cīvaradhāraṇaɱ,||<br />
					seyyathā pi aññesaɱ bhaddakānaɱ bhikkhūnaɱ,||<br />
					yāv'assa bhikkhū āpattiɱ na passanti,||<br />
					yato ca khvāssa bhikkhū āpattiɱ passanti,||<br />
					tam enaɱ evaɱ jānanti:|| ||</p>

					<p class="f4">'Samaṇadūsī'vāyaɱ samaṇapalāpo samaṇakāraṇaḍavo' ti.|| ||</p>

					<p class="f4">Tam enaɱ iti viditvā bahiddhā nāsenti.|| ||</p>

					<p class="f4">Taɱ kissa hetu?|| ||</p>

					<p class="f4">Mā aññe bhaddake bhikkhū dūsesī ti.|| ||</p>

					<p class="f4">3. Seyyathā pi, bhikkhave, sampanne yava-karaṇe yava-dūsī jāyetha,||<br />
					yava-palāpo yava-kāraṇḍavo.|| ||</p>

					<p class="f4">Tassa tādisaɱ yeva mūlaɱ hoti,||<br />
					seyyathā pi aññesaɱ bhaddakānaɱ yavānaɱ.|| ||</p>

					<p class="f4">Tādisaɱ yeva nālaɱ hoti,||<br />
					seyyathā pi aññesaɱ bhaddakānaɱ yavānaɱ.|| ||</p>

					<p class="f4">Tādisaɱ yeva pattaɱ hoti,||<br />
					seyyathā pi aññesaɱ bhaddakānaɱ yavānaɱ,||<br />
					yāv'assa sīsaɱ na nibbattati,||<br />
					yato ca khvāssa sīsaɱ nibbattati.|| ||</p>

					<p class="f4">Tam enaɱ evaɱ jātanti:|| ||</p>

					<p class="f4">'Yava-dūsī'vāyaɱ yava-palāpo <a id="pg170"><span class="f2 g"><b>[170]</b></span></a> yava-kāraṇḍavo' ti.|| ||</p>

					<p class="f4">Tam enaɱ iti viditvā samūlaɱ uppāṭetvā bahiddhā yava-karaṇassa chaḍḍhenti.|| ||</p>

					<p class="f4">Taɱ kissa hetu?|| ||</p>

					<p class="f4">Mā aññe bhadrake yave dūsesī ti.|| ||</p>

					<p class="f4">Evam eva kho bhikkhave idh'ekaccassa puggalassa tādisaɱ yeva hoti||<br />
					abhikkantaɱ paṭikkantaɱ ālokitaɱ vilokitaɱ sammiñjitaɱ pasāritaɱ sanghāṭipatta cīvaradhāraṇaɱ,||<br />
					seyyathā pi aññesaɱ bhaddakānaɱ bhikkhūnaɱ||<br />
					yāv'assa bhikkhū āpattiɱ na passanti,||<br />
					yato ca khvāssa bhikkhū āpattiɱ passanti,||<br />
					tam enaɱ evaɱ jānanti:|| ||</p>

					<p class="f4">'Samaṇadusī'vāyaɱ samaṇapalāpo samaṇakāraṇḍavo' ti.|| ||</p>

					<p class="f4">Tam enaɱ iti viditvā bahiddhā nāsenti.|| ||</p>

					<p class="f4">Taɱ kissa hetu?|| ||</p>

					<p class="f4">Mā aññe bhadrake bhikkhū dūsesī ti.|| ||</p>

					<p class="f4">4. Seyyathā pi, bhikkhave, mahato dhaññarāsissa vūvamānassa tattha yāni tāni dhaññāni daḷhāni sāravantāni,||<br />
					tāni eka-m-antaɱ puñjaɱ hoti,||<br />
					yāni pana tāni dhaññāni dubbalāni palāpāni,||<br />
					tāni vāto eka-m-antaɱ apavahati.|| ||</p>

					<p class="f4">Tam enaɱ sāmikā sāmikā sammajjaniɱ gahetvā bhiyyo somattāya apasammajjanti.|| ||</p>

					<p class="f4">Taɱ kissa hetu?|| ||</p>

					<p class="f4">Mā aññe bhadrake dhaññe dūsesī ti.|| ||</p>

					<p class="f4">Evam eva kho bhikkhave idh'ekaccassa puggalassa tādisaɱ yeva hoti||<br />
					abhikkantaɱ paṭikkantaɱ ālokitaɱ vilokitaɱ sammiñjitaɱ pasāritaɱ sanghāṭipatta cīvaradhāraṇaɱ,||<br />
					seyyathā pi aññesaɱ bhaddakānaɱ bhikkhūnaɱ||<br />
					yāv'assa bhikkhū āpattiɱ na passanti,||<br />
					yato ca khvāssa bhikkhū āpattiɱ passanti,||<br />
					tam enaɱ evaɱ <a id="pg171"><span class="f2 g"><b>[171]</b></span></a> jānanti:|| ||</p>

					<p class="f4">'Samaṇa-dusī'vāyaɱ samaṇapalāpo samaṇakāraṇḍavo' ti.|| ||</p>

					<p class="f4">Tam enaɱ iti viditvā bahiddhā nāsenti.|| ||</p>

					<p class="f4">Taɱ kissa hetu?|| ||</p>

					<p class="f4">Mā aññe bhadrake bhikkhū dūsesī ti.|| ||</p>

					<p class="f4">5. Seyyathā pi, bhikkhave, puriso udapānapaṇāliyā atthiko tiṇhaɱ kuṭhāriɱ ādāya vanaɱ paviseyya,||<br />
					so taɱ tad eva rukkhaɱ kuṭhāripāsena ākoṭeti.|| ||</p>

					<p class="f4">Tattha yāni tāni rukkhāni daḷhāni sāravantāni,||<br />
					kuṭhāripāsena ākoṭitāni kakkhalaɱ paṭinadanti,||<br />
					yāni tāni rukkhāni antopūtīni avassutāni kasambu-jātāni,||<br />
					tāni kuṭhāripāsena ākoṭitāni daddaraɱ paṭinadanti.|| ||</p>

					<p class="f4">Tam enaɱ mūle chindati,||<br />
					mūle chinditvā agge chindati,||<br />
					agge chinditvā anto suvisodhitaɱ visodheti,||<br />
					anto suvisodhitaɱ visodhetvā udapānapaṇāliɱ yojeti.|| ||</p>

					<p class="f4">Evam eva kho bhikkhave idh'ekaccassa puggalassa tādisaɱ yeva hoti||<br />
					abhikkantaɱ paṭikkantaɱ ālokitaɱ vilokitaɱ sammiñjitaɱ pasāritaɱ sanghāṭipatta cīvaradhāraṇaɱ,||<br />
					seyyathā pi aññesaɱ bhaddakānaɱ bhikkhūnaɱ||<br />
					yāv'assa bhikkhū āpattiɱ na passanti,||<br />
					yato ca khvāssa bhikkhū āpattiɱ passanti,||<br />
					tam enaɱ evaɱ jānanti:|| ||</p>

					<p class="f4">'Samaṇadusī'vāyaɱ samaṇapalāpo samaṇakāraṇḍavo' ti.|| ||</p>

					<p class="f4">Tam enaɱ iti viditvā bahiddhā nāsenti.|| ||</p>

					<p class="f4">Taɱ kissa hetu?|| ||</p>

					<p class="f4">Mā aññe bhadrake bhikkhū dūsesī ti.|| ||</p>

					      <p class="f4 in2"><a id="pg172"><span class="f2 g"><b>[172]</b></span></a> Saɱvāsāyaɱ vijānātha, pāpiccho kodhano iti,||<br />
							Makkhī thambhī palāsī ca issukī maccharī saṭho||<br />
							Sanhavāco janavati, samaṇo viya bhāsati,||<br />
							Raho karoti kaṭanaɱ pāpadiṭṭhi anādaro.||<br />
							Saɱsappī ca musā-vādī, taɱ viditvā yathā kathaɱ?||<br />
							Sabbe samaggā hutvāna, abhinibbajjayātha naɱ.||<br />
							Kāraṇḍavaɱ niddhamatha, kasambuñ āpakassatha.||<br />
							Tato palāpe vāhetha, assamaṇe samaṇamānino||<br />
							Niddhamitvāna pāpicche, pāpa-akācāragocare,||<br />
							Suddhāsuddhehi saŋvāsaɱ, kappayavho patissatā,||<br />
							Tato samaggā nipakā, dukkhass'antaɱ karissathā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>