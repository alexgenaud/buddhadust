<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 25. Mahanama the Sakyan inquires about the factors that go into the making of a good lay disciple." />
<title>AN 8 25: Mahānāma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					III: Gahapati-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p25">Sutta 25</a></h4>

					<h1>Mahānāma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg220"><span class="f2 g"><b>[220]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.025.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.025.kuma.ati.htm#p1">kuma</a>][<a href="../../../../dhamma-vinaya/wp/an/08_eights/an08.025.bodh.wp.htm#p1">bodh</a>]</span> Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme,||<br />
					atha kho Mahānāmo Sakko yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahānāmo Sakko Bhagavantaṃ etad avoca:|| ||</p>

					<p class="f4">Kittāvatā nu kho bhante,||<br />
					upāsako hotīti:|| ||</p>

					<p class="f4">Yato kho Mahānāma,||<br />
					Buddhaṃ saraṇaṃ gato hoti,||<br />
					Dhammaṃ saraṇaṃ gato hoti,||<br />
					Saṇghaṃ saraṇaṃ gato hoti,||<br />
					ettāvatā kho Mahānāma,||<br />
					upāsako hotī ti.|| ||</p>

					<p class="ctr c">&#9632;</p>

					<p class="f4">2. Kittāvatā pana bhante,||<br />
					upāsako sīlavā hotīti:|| ||</p>

					<p class="f4">Yato kho Mahānāma,||<br />
					upāsako pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Ettāvatā kho Mahānāma,||<br />
					upāsako sīlavā hotī ti.|| ||</p>

					<p class="ctr c">&#9632;</p>

					<p class="f4">3. Kittāvatā pana bhante,||<br />
					upāsako attahitāya paṭipanno hoti||<br />
					no parahitāyāti?|| ||</p>

					<p class="f4"><a id="pg221"><span class="f2 g"><b>[221]</b></span></a> Yato kho Mahānāma,||<br />
					upāsako attanā saddhā-sampanno hoti,||<br />
					no paraṃ saddhā-sampadāya sam-ā-dapeti.|| ||</p>

					<p class="f4">Attanā sīla-sampanno hoti,||<br />
					no paraṃ sīla-sampadāya sam-ā-dapeti.|| ||</p>

					<p class="f4">Attanā cāga-sampanno hoti,||<br />
					no paraṃ cāga-sampadāya sam-ā-dapeti.|| ||</p>

					<p class="f4">Attanā bhikkhūnaṃ dassana-kāmo hoti,||<br />
					no paraṃ bhikkhūnaṃ dassane sam-ā-dapeti.|| ||</p>

					<p class="f4">Attanā Sad'Dhammaṃ sotukāmo hoti,||<br />
					no paraṃ sad'Dhamma-savaṇe sam-ā-dapeti.|| ||</p>

					<p class="f4">Attanā sutānaṃ Dhammānaṃ dhāraṇa-jātiko hoti,||<br />
					no paraṃ Dhamma-dhāraṇāya sam-ā-dapeti.|| ||</p>

					<p class="f4">Attanā dhatānaṃ Dhammānaṃ atth'ūpapari-k-khī hoti no paraṃ atth'ūpapari-k-khāya sam-ā-dapeti.|| ||</p>

					<p class="f4">Attanā attham aññāya Dhammam aññāya Dhamm-ā-nuDhamma-paṭipanno hoti,||<br />
					no paraṃ Dhamm-ā-nuDhamma-paṭipattiyā sam-ā-dapeti.|| ||</p>

					<p class="f4">Ettāvatā kho Mahānāma upāsako attahitāya paṭipanno hoti no parahitāyāti.|| ||</p>

					<p class="ctr c">&#9632;</p>

					<p class="f4">4. Kittāvatā pana bhante,||<br />
					upāsako attahitāya ca paṭipanno hoti,||<br />
					parahitāya cā ti?|| ||</p>

					<p class="f4">Yato kho Mahānāma upāsako attanā ca saddhā-sampanno hoti parañca saddhā-sampadāya sam-ā-dapeti.|| ||</p>

					<p class="f4">Attanā ca sīla-sampanno hoti,||<br />
					parañca sīla-sampadāya sam-ā-dapeti.|| ||</p>

					<p class="f4">Attanā ca cāga-sampanno hoti,||<br />
					parañca cāga-sampadāya sam-ā-dapeti,||<br />
					attanā ca bhikkhūnaṃ dassana-kāmo hoti,||<br />
					parañca bhikkhūnaṃ dassane sam-ā-dapeti.|| ||</p>

					<p class="f4">Attanā ca Sad'Dhammaṃ sotukāmo hoti,||<br />
					parañ ca sad'Dhamma-savaṇe sam-ā-dapeti.|| ||</p>

					<p class="f4">Attanā ca sutānaṃ Dhammānaṃ dhāraṇa-jātiko hoti,||<br />
					parañca Dhamma-dhāraṇāya sam-ā-dapeti.|| ||</p>

					<p class="f4">Attanā ca dhatānaṃ Dhammānaṃ atth'ūpari-k-khī hoti parañca atth'ūpapari-k-khāya sam-ā-dapeti.|| ||</p>

					<p class="f4">Attanā ca attham aññāya <a id="pg222"><span class="f2 g"><b>[222]</b></span></a> Dhammam aññāya Dhamm-ā-nuDhamma-paṭipanno hoti,||<br />
					parañ ca Dhamm-ā-nuDhamma-paṭipattiyā sam-ā-dapeti.|| ||</p>

					<p class="f4">Ettāvatā kho Mahānāma,||<br />
					upāsako attahitāya ca paṭipanno hoti parahitāya cā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>