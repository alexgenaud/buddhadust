<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 55. The Buddha teaches Ujjaya four things that are advantageous and make for happiness here, and four things that are advantageous and lead to happiness hereafter." />
<title>AN 8 55: Ujjaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					VI. Gotamī Vagga aka Sa-ādhāna-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p55">Sutta 55</a></h4>

					<h1>Ujjaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.055.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Ujjayo brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Ujjayo brāhmaṇo Bhagavantaṃ etad avoca:|| ||</p>

					<p class="f4">'Mayaṃ assu bho Gotama, pavāsaṃ gantukāmā,||<br />
					tesaṃ no bhavaṃ Gotamo amhākaṃ tathā dhammaṃ desetu,||<br />
					ye amhākaṃ assu dhammā diṭṭha-dhamma-hitāya diṭṭha-dhamma-sukhāya samparāyahitāya samparāya sukhāyā' ti.|| ||</p>

					<p class="f4">2. Cattāro'me brāhmaṇa, dhammā kula-puttassa diṭṭha-dhamma-hitāya saṃvaṭṭanti diṭṭha-dhamma-sukhāya.|| ||</p>

					<p class="f4">Katame cattāro?|| ||</p>

					<p class="f4"><a id="pg286"><span class="f2 g"><b>[286]</b></span></a> 3. Uṭṭhāna-sampadā||<br />
					ārakkha-sampadā||<br />
					kalyāṇa-mittatā||<br />
					sama-jīvikatā.|| ||</p>

					<p class="f4">4. Katamā ca brāhmaṇa, uṭṭhāna-sampadā?|| ||</p>

					<p class="f4">Idha brāhmaṇa kula-putto yena kamma-ṭ-ṭhānena jīvikaṃ kappeti,||<br />
					yadi kasiyā||<br />
					yadi vaṇijjāya||<br />
					yadi go-rakkhena||<br />
					yadi issatthena,||<br />
					yadi rāja-porisena||<br />
					yadi sipp'aññatarena.|| ||</p>

					<p class="f4">Tattha dakkho hoti analaso tatrupāyāya vimaṃsāya samannāgato alaṃ kātuṃ alaṃ saṃvidhātuṃ.|| ||</p>

					<p class="f4">Ayaṃ vuccati brāhmaṇa, uṭṭhāna-sampadā.|| ||</p>

					<p class="f4">5. Katamā ca brāhmaṇa, ārakkha-sampadā?|| ||</p>

					<p class="f4">Idha brāhmaṇa, kula-puttassa bhogā honti uṭṭhānaviriyādhigatā  bāhā-bala-paricitā sedāvakkhittā dhammikā dhamma-laddhā,||<br />
					te ārakkhena guttiyā sampādeti||<br />
					'Kitti me ime bhoge n'eva rājāno hareyyuṃ,||<br />
					na corā hareyyuṃ,||<br />
					na aggi ḍaheyya,||<br />
					na udakaṃ vaheyya,||<br />
					na appiyā dāyāda hareyyun' ti?|| ||</p>

					<p class="f4">Ayaṃ vuccati brāhmaṇa, ārakkha-sampadā.|| ||</p>

					<p class="f4">6. Katamā ca brāhmaṇa, kalyāṇamittatā?|| ||</p>

					<p class="f4">Idha brāhmaṇa, kula-putto yasmiṃ gāme vā nigame vā paṭivasati.|| ||</p>

					<p class="f4">Tatta ye te honti gahapati vā gahapiputto vā daharā vā vuddhasīlino vuḍḍhā vā vuddhasīlino saddhā-sampannā sīla-sampannā cāga-sampannā paññā-sampannā,||<br />
					tehi saddhiṃ santiṭṭhati sallapati sākacchaṃ samāpajjati.|| ||</p>

					<p class="f4">Yathā rūpānaṃ saddhā-sampannānaṃ saddhā-sampadaṃ anusikkhiti,||<br />
					yathā-rūpānaṃ sīla-sampannānaṃ sīla-sampadaṃ anusikkhati,||<br />
					yathā-rūpānaṃ cāga-sampannānaṃ cāga-sampadaṃ anusikkhati,||<br />
					yathā-rūpānaṃ paññā-sampannānaṃ paññā-sampadaṃ anusikkhati.|| ||</p>

					<p class="f4">Ayaṃ vuccati brāhmaṇa, kalyāṇa-mittatā.|| ||</p>

					<p class="f4">7. Katamā ca brāhmaṇa, sama-jīvitā?|| ||</p>

					<p class="f4">Idha brāhmaṇa, kula-putto āyañ ca bhogānaṃ viditvā vayañ ca bhogānaṃ viditvā samaṃ jīvikaṃ kappetī <a id="pg287"><span class="f2 g"><b>[287]</b></span></a> na āccogāḷhaṃ na ātihīnaṃ,||<br />
					'Evaṃ me āyo vayaṃ pariyādāya ṭhassati,||<br />
					na ca me vayo āyaṃ pariyādāya ṭhassatī' ti.|| ||</p>

					<p class="f4">Seyyathā pi brāhmaṇa, tulādhāro vā tulādhārantevāsi vā tulaṃ paggahetvā jānāti|| ||</p>

					<p class="f4">'Ettakena vā onataṃ ettakena vā unnatan' ti.|| ||</p>

					<p class="f4">Evam eva kho brāhmaṇa,||<br />
					kula-putto āyañ ca bhogānaṃ viditvā vayañ ca bhogānaṃ viditvā samaṃ jīvikaṃ kappeti,||<br />
					na ca accogāḷhaṃ ta atihīnaṃ.|| ||</p>

					<p class="f4">'Evaṃ me āyo vayaṃ pariyādāya ṭhassati,||<br />
					na ca me vayo āyaṃ pariyādāya ṭhassatī' ti.|| ||</p>

					<p class="f4">Sac'āyaṃ brāhmaṇa, kula-putto appāyo samāno uḷāraṃ jīvikaṃ kappeti,||<br />
					tassa bhavanti vattāro:|| ||</p>

					<p class="f4">'Udumbarakhādīkaṃ vāyaṃ,||<br />
					kula-putto bhoge kādatī' ti.|| ||</p>

					<p class="f4">Sace panāyaṃ brāhmaṇa,||<br />
					kula-putto mahāyo samāno kasiraṃ jīvikaṃ kappeti,||<br />
					tassa bhavanti vattāro:|| ||</p>

					<p class="f4">'Ajaddhumārikaṃ vāyaṃ,||<br />
					kula-putto marissatī' ti.|| ||</p>

					<p class="f4">Yato ca khvāyaṃ brāhmaṇa,||<br />
					kula-putto āyañ ca bhogānaṃ viditvā vayañ ca bhogānaṃ viditvā samaṃ jīvikaṃ kappeti na accogāḷhaṃ na atihīnaṃ:|| ||</p>

					<p class="f4">'Evaṃ me āyo vayaṃ pariyādāya ṭhassati,||<br />
					na ca me vayo āyaṃ pariyādāya ṭhassatī' ti.|| ||</p>

					<p class="f4">Ayaṃ vuccati brāhmaṇa, sama-jīvitā.|| ||</p>

					<p class="f4">8. Evaṃ samuppannānaṃ brāhmaṇa bhogānaṃ cattāri apāya-mukhāni honti:||<br />
					itthidhutto hoti||<br />
					surādhutto||<br />
					akkhadhutto||<br />
					pāpa-mitto pāpa-sahāyo pāpa-sampavaṅko.|| ||</p>

					<p class="f4">Seyyathā pi brāhmaṇa,||<br />
					mahato taḷākassa cattāri c'eva apāya-mukhāni.|| ||</p>

					<p class="f4">Cattāri ca apāya-mukhāni,||<br />
					tassa puriso yāni c'eva āya-mukhāni tāni pidabheyya,||<br />
					yāni ca apāya-mukhāni tāni vivareyya,||<br />
					devo ca na sammā dhāraṃ anuppaveccheyya,||<br />
					evaṃ hi tassa <a id="pg288"><span class="f2 g"><b>[288]</b></span></a> brāhmaṇa mahato taḷākassa pārihāni yeva pāṭikaṅkha no vuddhī.|| ||</p>

					<p class="f4">Evam eva kho brāhmaṇa,||<br />
					evaṃ samuppannānaṃ bhogānaṃ cattāri apāya-mukhāni honti:||<br />
					itthidhutto hoti||<br />
					surādhutto||<br />
					akkhadhutto||<br />
					pāpa-mitto pāpa-sahāyo pāpa-sampavaṅko.|| ||</p>

					<p class="f4">9. Evaṃ samuppannānaṃ brāhmaṇa,||<br />
					bhogānaṃ cattārī āya-mukhāni honti:|| ||</p>

					<p class="f4">Na itthidhutto hoti||<br />
					na surādhutto||<br />
					na akkhadhutto,||<br />
					kalyāṇa-mitto kalyāṇa-sahāyo kalyāṇa-sampavaṅko.|| ||</p>

					<p class="f4">Seyyathā pi brāhmaṇa,||<br />
					mahato taḷākassa cattāri c'eva āya-mukhāni,||<br />
					cattāri ca apāya-mukhāni,||<br />
					tassa puriso yāni c'eva āya-mukhāni tāni vivareyya,||<br />
					yāni ca apāya-mukhāni tāni pidaheyya,||<br />
					devo ca sammā dhāraṃ anuppaveccheya,||<br />
					evaṃ hi tassa brāhmaṇa,||<br />
					mahato taḷākassa vuddhi yeva pāṭikaṅkhā no parihāni,||<br />
					evam eva kho brāhmaṇa,||<br />
					evaṃ samuppannā bhogānaṃ cattāri āya-mukhāni honti:||<br />
					na itthidhutto hoti,||<br />
					na surādhutto,||<br />
					na akkhadhutto,||<br />
					kalyāṇa-mitto kalyāṇa-sahāyo kalyāṇa-sampavaṅko.|| ||</p>

					<p class="f4">Ime kho brāhmaṇa, cattāro dhammā kula-puttassa diṭṭha-dhamma-hitāya saṃvaṭṭanti,||<br />
					diṭṭha-dhammasukhāyāti.|| ||</p>

					<p class="f4">10. Cattāro me brāhmaṇa, dhammā kula-puttassa samparāyahitāya saṃvaṭṭanti samparāya-sukhāya.|| ||</p>

					<p class="f4">Katame cattāro?|| ||</p>

					<p class="f4">11. Saddhā-sampadā||<br />
					sīla-sampadā||<br />
					cāga-sampadā||<br />
					paññā-sampadā.|| ||</p>

					<p class="f4">12. Katamā ca brāhmaṇa, saddhā-sampadā?|| ||</p>

					<p class="f4">Idha brāhmaṇa, kula-putto saddho hoti,||<br />
					sadda-hati Tathāgatassa bhodhi:||<br />
					iti pi so Bhagavā arahaṃ Sammā Sambuddho vijjajacaraṇa-sampanno Sugato loka-vidū anuttaro purisa-dhamma-sārathi Satthā deva-manussānaṃ Buddho Bhagavā ti.|| ||</p>

					<p class="f4">Ayaṃ vuccati brāhmaṇa, saddhā-sampadā.|| ||</p>

					<p class="f4">13. Katamā ca brāhmaṇa, sīla-sampadā?|| ||</p>

					<p class="f4">Idha brāhmaṇa kula-putto pāṇ-ā-tipātā paṭivirato hoti adinn'ādānā paṭivirato hoti kāmesu micchā-cārā paṭivirato hoti,||<br />
					musā-vādā paṭivirato hoti||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Ayaṃ vuccati brāhmaṇa, sīla-sampadā.|| ||</p>

					<p class="f4">14. Katamā ca brāhmaṇa, cāga-sampadā?|| ||</p>

					<p class="f4"><a id="pg289"><span class="f2 g"><b>[289]</b></span></a> Idha brāhmaṇa, kula-putto vigata-mala-maccherena cetasā agāraṃ ajjhā-vasati mutta-cāgo payatapāṇi vossagga-rato yāvayogo dāna-saṃvibhāga-rato.|| ||</p>

					<p class="f4">ayaṃ vuccati brāhmaṇa, cāga-sampadā.|| ||</p>

					<p class="f4">15. Katamā ca brāhmaṇa paññā-sampadā?|| ||</p>

					<p class="f4">Idha brāhmaṇa, kula-putto paññavā hoti||<br />
					udayatthāgāminiyā paññāya samannāgato,||<br />
					ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Ayaṃ vuccati brāhmaṇa paññā-sampadā.|| ||</p>

					<p class="f4">Ime kho brāhmaṇa, cattāro dhammā kula-puttassa samparāyahitāya saṃvaṭṭanti samparāya-sukhāyā ti.|| ||</p>

					<p>&nbsp;</p>

					<p class="f4 ctr">Uṭṭhātā kammadheyyesu appamatto vidhānavā,||<br />
					Samaṃ kappeti jīvikaṃ sambhataṃ anurakkhati.|| ||</p>

					<p class="f4 ctr">Saddho sīlena sampanno vadaññū vītamaccharo,||<br />
					Niccaṃ Maggaṃ visodheti sotthānaṃ samparāyikaṃ|| ||</p>

					<p class="f4 ctr">Icc'ete aṭṭha dhammā ca saddhassa gharam esino,||<br />
					Akkhātā saccanāmena ubhayattha sukhāvahā.|| ||</p>

					<p class="f4 ctr">Diṭṭha-dhamma-hitatthāya samparāya-sukhāya ca||<br />
					evam etaṃ gaha-ṭ-ṭhānaṃ cāgo puññaṃ pavaḍḍhatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>