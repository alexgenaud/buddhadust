<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 8 80: Kusita-Arambha-Vatthu Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					VIII. Yamaka-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p80">Sutta 80</a></h4>

					<h1>Kusita-Arambha-Vatthu Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.080.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.080.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Sāvatthi nidānaṃ.|| ||</p>

					<p class="f4">"Aṭṭh'imāni bhikkhave kusīta-vatthuni.|| ||</p>

					<p class="f4">Katamāni aṭṭha?|| ||</p>

					<p class="f4">2. Idha, bhikkhave, bhikkhunā kammaṃ kattabbaṃ hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Kammaṃ kho me kattabbaṃ bhavissati,||<br />
					kammaṃ kho pana me karontassa kāyo kilamissati,||<br />
					handāhaṃ nipajjāmī' ti.|| ||</p>

					<p class="f4">So nipajjati na viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, paṭhamaṃ kusīta-vatthu.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave bhikkhunā kammaṃ kataṃ hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho kammaṃ akāsiṃ,||<br />
					kammaṃ kho pana me karontassa kāyo kilanto,||<br />
					handāhaṃ nipajjāmī' ti.|| ||</p>

					<p class="f4">So nipajjati na viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, dutiyaṃ kusīta-vatthu.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave bhikkhunā Maggo gantabbo hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Maggo kho me gantabbo bhavissati,||<br />
					Maggaṃ kho pana me gacchantassa kāyo kilamissati,||<br />
					handāhaṃ nipajjāmī' ti.|| ||</p>

					<p class="f4">So nipajjati na viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya idaṃ bhikkhave,||<br />
					tatiyaṃ kusīta-vatthu.|| ||</p>

					<p class="f4">Idaṃ, bhikkhave, tatiyaṃ kusīta-vatthu.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave bhikkhunā Maggo gato hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho Maggaṃ agamāsiṃ,||<br />
					Maggaṃ kho pana me gacchantassa kāyo kilānto,||<br />
					handāhaṃ nipajjāmī' ti.|| ||</p>

					<p class="f4">So nipajjati na viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, catutthaṃ kusīta-vatthu.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave bhikkhu gāmaṃ vā nigamaṃ vā piṇḍāya varanto na labhati lūkhassa vā paṇitassa vā bhojanassa yāva-datthaṃ pāripūriṃ.|| ||</p>

					<p class="f4">Tassa evaṃ <a id="pg333"><span class="f2 g"><b>[333]</b></span></a> hoti:|| ||</p>

					<p class="f4">'Ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇitassa vā bhojanassa yāva-datthaṃ pāripūriṃ,||<br />
					tassa me kāyo kilanto akammañño,||<br />
					handāhaṃ nipajjāmī' ti.|| ||</p>

					<p class="f4">So nipajjati na viriyaṃ ārabhati appattassa pattiyā anadhigatassa adhigamāya asacci-katassa sacchi-kiriyāya.|| ||</p>

					<p class="f4">Idaṃ, bhikkhave, bhikkhave,||<br />
					pañcamaṃ kusīta-vatthu.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāva-datthaṃ pāripūriṃ.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho gāmaṃ vā nigamaṃ vā piṇḍāya caranto alatthaṃ lūkhassa vā paṇītassa vā bhojanassa yāva-datthaṃ pāripūriṃ.|| ||</p>

					<p class="f4">Tassa me kāyo garuko akammañño māsācitaṃ maññe,||<br />
					handāhaṃ nipajjāmī' ti|| ||</p>

					<p class="f4">So nipajja ti, na viriyaṃ ārabhati appattassa pattiyā anadhigatassa adhigamāya asacci-katassa sacchi-kiriyāya.|| ||</p>

					<p class="f4">Idaṃ, bhikkhave, chaṭṭhaṃ kusīta-vatthu.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhikkhave bhikkhuno uppanno hoti appamattako ābādho.|| ||</p>

					<p class="f4">Tassa evaṃ hoti:|| ||</p>

					<p class="f4">'Uppanno kho me ayaṃ appamattako ābādho,||<br />
					atthi kappo nipajjituṃ,||<br />
					handāhaṃ nipajjajāmī" ti.|| ||</p>

					<p class="f4">So nipajjati na viriyaṃ ārabhati appattassa pattiyā anadhigatassa adhigamāya asacci-katassa sacchi-kiriyāya.|| ||</p>

					<p class="f4">Idaṃ, bhikkhave, sattamaṃ kusīta-vatthu.|| ||</p>

					<p class="ctr c">&#9632;</p>

					<p class="f4">9. Puna ca paraṃ bhikkhave bhikkhu gilānā vuṭṭhito hoti,||<br />
					acira-vuṭṭhito gelaññā.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho gilānā vuṭṭhito acira-vuṭṭhito gelaññā,||<br />
					tassa me kāyo dubbalo akammañño.||<br />
					handāhaṃ nipajjāmī' ti.|| ||</p>

					<p class="f4">So nipajjati na viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, aṭṭhamaṃ kusīta-vatthu.|| ||</p>

					<p class="f4">Imāni kho bhikkhave aṭṭha kusīta-vatthunī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg334"><span class="f2 g"><b>[334]</b></span></a> 10. "Aṭṭh'imāni bhikkhave ārambhavattūni.|| ||</p>

					<p class="f4">Katamāni aṭṭha?|| ||</p>

					<p class="f4">11. Idha, bhikkhave, bhikkhunā kammaṃ kattabbaṃ hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Kammaṃ kho me kattabbaṃ bhavissati,||<br />
					kammaṃ kho pana me karontena na sūkaraṃ Buddhānaṃ sāsanaṃ mana-sikātuṃ,||<br />
					handāhaṃ paṭigacc'eva viriyaṃ ārabhāmi appattassa pattiyā anadhigatassa adhigamāya asacchi-katassa sacchi-kiriyāyā' ti.|| ||</p>

					<p class="f4">So viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, paṭhamaṃ ārambha-vatthu.|| ||</p>

					<p class="ctr c">&#9632;</p>

					<p class="f4">12. Puna ca paraṃ bhikkhave bhikkhunā kammaṃ kataṃ hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho kammaṃ akāsiṃ,||<br />
					kammaṃ kho panāhaṃ karonto nāsakkhiṃ Buddhanaṃ sāsanaṃ mana-sikātuṃ,||<br />
					handāhaṃ viriyaṃ ārabhāmi appattassa pattiyā anadhigatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaṃ ārabhati appattassa pattiyā,||<br />
					anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, dutiyaṃ ārambha-vatthu.|| ||</p>

					<p class="ctr c">&#9632;</p>

					<p class="f4">13. Puna ca paraṃ bhikkhave bhikkhunā Maggo gantabbo hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Maggo kho me gantabbo bhavissati,||<br />
					Maggaṃ kho pana me gacchantena na sūkaraṃ Buddhānaṃ sāsanaṃ mana-sikātuṃ,||<br />
					handāhaṃ vīriyaṃ ārabhāmi appattassa pattiyā anadhigatassa adhigamāya asacci-katassa sacci-kiriyāya' ti.|| ||</p>

					<p class="f4">So viriyaṃ ārabhati appattassa pattiyā,||<br />
					anadhigatassa adhigamāya asacchi-katassa saccikiriyāya.|| ||</p>

					<p class="f4">Idaṃ, bhikkhave, tatiyaṃ ārambha-vatthu.|| ||</p>

					<p class="ctr c">&#9632;</p>

					<p class="f4">14. Puna ca paraṃ bhikkhave bhikkhunā Maggo gato hoti.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho Maggaṃ agamāsiṃ,||<br />
					Maggaṃ kho panāhaṃ gacchanto nāsakkhiṃ Buddhānaṃ sāsanaṃ mana-sikātuṃ,||<br />
					handāhaṃ viriyaṃ ārabhāmi appattassa pattiyā,||<br />
					anadhigatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaṃ ārabhati appattassa pattiyā,||<br />
					anadhigatassa adhigamāya asacchi-katassa sacci-kiriyāya.|| ||</p>

					<p class="f4">Idaṃ bhikkhave catutthaṃ ārambha-vatthu.|| ||</p>

					<p class="ctr c">&#9632;</p>

					<p class="f4"><a id="pg335"><span class="f2 g"><b>[335]</b></span></a> 15. Puna ca paraṃ bhikkhave bhikkhu gāmaṃ vā nigamaṃ vā piṇḍāya varanto na labhati lūkhassa vā paṇitassa vā bhojanassa yāva-datthaṃ pāripūriṃ.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho gāmaṃ vā nigamaṃ vā piṇḍāya caranto nālatthaṃ lūkhassa vā paṇitassa vā bhojanassa yāva-datthaṃ pāripūriṃ,||<br />
					tassa me kāyo lahuko kammañño,||<br />
					handāhaṃ viriyaṃ ārabhāmi appattassa pattiyā||<br />
					anadhigatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaṃ ārabhati appattassa pattiyā,||<br />
					anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ bhikkhave pañcamaṃ ārambha-vatthu.|| ||</p>

					<p class="ctr c">&#9632;</p>

					<p class="f4">16. Puna ca paraṃ bhikkhave bhikkhu gāmaṃ vā nigamaṃ vā piṇḍāya caranto labhati lūkhassa vā paṇītassa vā bhojanassa yāva-datthaṃ pāripūriṃ.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho gāmaṃ vā nigamaṃ vā piṇḍāya caranto alatthaṃ lūkhassa vā paṇītassa vā bhojanassa yāva-datthaṃ pāripūriṃ.|| ||</p>

					<p class="f4">Tassa me kāyo balavā kammañño,||<br />
					handāhaṃ viriyaṃ ārabhati appattassa pattiyā||<br />
					anadhigatassa adhigamāya asacci-katassa sacchi-kiriyāya' ti.|| ||</p>

					<p class="f4">Idaṃ, bhikkhave, chaṭṭhaṃ ārambha-vatthu.|| ||</p>

					<p class="ctr c">&#9632;</p>

					<p class="f4">17. Puna ca paraṃ bhikkhave, bhikkhuno uppanno hoti appamattako ābādho.|| ||</p>

					<p class="f4">Tassa evaṃ hoti:|| ||</p>

					<p class="f4">'Uppanno kho me aya appamattako ābādho.|| ||</p>

					<p class="f4">Ṭhānaṃ kho pan'etaṃ vijajati yaṃ me ābādho pavaḍḍeḍhayya,||<br />
					handāhaṃ paṭigacc'eva viriyaṃ ārabhāmi appattassa pattiyā||<br />
					anadhigatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, sattamaṃ ārambha-vatthu.|| ||</p>

					<p class="ctr c">&#9632;</p>

					<p class="f4">18. Puna ca paraṃ bhikkhave, bhikkhu gilānā vuṭṭhito hoti,||<br />
					acira vuṭṭhito gelaññā.|| ||</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho gilānā vuṭṭhito,||<br />
					acira-vuṭṭhito gelaññā.|| ||</p>

					<p class="f4">Ṭhānaṃ kho pan'etaṃ vijjati yaṃ me ābādho paccudāvatteyya,||<br />
					handāhaṃ paṭigacc'eva viriyaṃ ārabhāmi appattassa pattiyā||<br />
					anadhigatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaṃ ārabhati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Idaṃ, bhikkhave, aṭṭhamaṃ ārambha-vatthu.|| ||</p>

					<p class="f4">Imāni kho bhikkhave, aṭṭha ārambha-vatthunī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>