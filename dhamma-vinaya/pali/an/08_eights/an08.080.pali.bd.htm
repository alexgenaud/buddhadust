<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 8 80: Kusita-Arambha-Vatthu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					VIII. Yamaka-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p80">Sutta 80</a></h4>

					<h1>Kusita-Arambha-Vatthu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.080.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.080.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ.|| ||</p>

					<p class="f4">"Aṭṭh'imāni bhikkhave kusīta-vatthuni.|| ||</p>

					<p class="f4">Katamāni aṭṭha?|| ||</p>

					<p class="f4">2. Idha, bhikkhave, bhikkhunā kammaɱ kattabbaɱ hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Kammaɱ kho me kattabbaɱ bhavissati,||<br />
					kammaɱ kho pana me karontassa kāyo kilamissati,||<br />
					handāhaɱ nipajjāmī' ti.|| ||</p>

					<p class="f4">So nipajjati na viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, paṭhamaɱ kusīta-vatthu.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave bhikkhunā kammaɱ kataɱ hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho kammaɱ akāsiɱ,||<br />
					kammaɱ kho pana me karontassa kāyo kilanto,||<br />
					handāhaɱ nipajjāmī' ti.|| ||</p>

					<p class="f4">So nipajjati na viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, dutiyaɱ kusīta-vatthu.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave bhikkhunā Maggo gantabbo hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Maggo kho me gantabbo bhavissati,||<br />
					Maggaɱ kho pana me gacchantassa kāyo kilamissati,||<br />
					handāhaɱ nipajjāmī' ti.|| ||</p>

					<p class="f4">So nipajjati na viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya idaɱ bhikkhave,||<br />
					tatiyaɱ kusīta-vatthu.|| ||</p>

					<p class="f4">Idaɱ, bhikkhave, tatiyaɱ kusīta-vatthu.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave bhikkhunā Maggo gato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho Maggaɱ agamāsiɱ,||<br />
					Maggaɱ kho pana me gacchantassa kāyo kilānto,||<br />
					handāhaɱ nipajjāmī' ti.|| ||</p>

					<p class="f4">So nipajjati na viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, catutthaɱ kusīta-vatthu.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhikkhu gāmaɱ vā nigamaɱ vā piṇḍāya varanto na labhati lūkhassa vā paṇitassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ <a id="pg333"><span class="f2 g"><b>[333]</b></span></a> hoti:|| ||</p>

					<p class="f4">'Ahaɱ kho gāmaɱ vā nigamaɱ vā piṇḍāya caranto nālatthaɱ lūkhassa vā paṇitassa vā bhojanassa yāva-datthaɱ pāripūriɱ,||<br />
					tassa me kāyo kilanto akammañño,||<br />
					handāhaɱ nipajjāmī' ti.|| ||</p>

					<p class="f4">So nipajjati na viriyaɱ ārabhati appattassa pattiyā anadhi-gatassa adhigamāya asacci-katassa sacchi-kiriyāya.|| ||</p>

					<p class="f4">Idaɱ, bhikkhave, bhikkhave,||<br />
					pañcamaɱ kusīta-vatthu.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave bhikkhu gāmaɱ vā nigamaɱ vā piṇḍāya caranto labhati lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho gāmaɱ vā nigamaɱ vā piṇḍāya caranto alatthaɱ lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa me kāyo garuko akammañño māsācitaɱ maññe,||<br />
					handāhaɱ nipajjāmī' ti|| ||</p>

					<p class="f4">So nipajja ti, na viriyaɱ ārabhati appattassa pattiyā anadhi-gatassa adhigamāya asacci-katassa sacchi-kiriyāya.|| ||</p>

					<p class="f4">Idaɱ, bhikkhave, chaṭṭhaɱ kusīta-vatthu.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhikkhave bhikkhuno uppanno hoti appamattako ābādho.|| ||</p>

					<p class="f4">Tassa evaɱ hoti:|| ||</p>

					<p class="f4">'Uppanno kho me ayaɱ appamattako ābādho,||<br />
					atthi kappo nipajjituɱ,||<br />
					handāhaɱ nipajjajāmī" ti.|| ||</p>

					<p class="f4">So nipajjati na viriyaɱ ārabhati appattassa pattiyā anadhi-gatassa adhigamāya asacci-katassa sacchi-kiriyāya.|| ||</p>

					<p class="f4">Idaɱ, bhikkhave, sattamaɱ kusīta-vatthu.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhikkhave bhikkhu gilānā vuṭṭhito hoti,||<br />
					acira-vuṭṭhito gelaññā.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho gilānā vuṭṭhito acira-vuṭṭhito gelaññā,||<br />
					tassa me kāyo dubbalo akammañño.||<br />
					handāhaɱ nipajjāmī' ti.|| ||</p>

					<p class="f4">So nipajjati na viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, aṭṭhamaɱ kusīta-vatthu.|| ||</p>

					<p class="f4">Imāni kho bhikkhave aṭṭha kusīta-vatthunī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg334"><span class="f2 g"><b>[334]</b></span></a> 10. "Aṭṭh'imāni bhikkhave ārambhavattūni.|| ||</p>

					<p class="f4">Katamāni aṭṭha?|| ||</p>

					<p class="f4">11. Idha, bhikkhave, bhikkhunā kammaɱ kattabbaɱ hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Kammaɱ kho me kattabbaɱ bhavissati,||<br />
					kammaɱ kho pana me karontena na sūkaraɱ Buddhānaɱ sāsanaɱ mana-sikātuɱ,||<br />
					handāhaɱ paṭigacc'eva viriyaɱ ārabhāmi appattassa pattiyā anadhi-gatassa adhigamāya asacchi-katassa sacchi-kiriyāyā' ti.|| ||</p>

					<p class="f4">So viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, paṭhamaɱ ārambha-vatthu.|| ||</p>

					<p class="ctr c">&#9632;</p>

					<p class="f4">12. Puna ca paraɱ bhikkhave bhikkhunā kammaɱ kataɱ hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho kammaɱ akāsiɱ,||<br />
					kammaɱ kho panāhaɱ karonto nāsakkhiɱ Buddhanaɱ sāsanaɱ mana-sikātuɱ,||<br />
					handāhaɱ viriyaɱ ārabhāmi appattassa pattiyā anadhi-gatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, dutiyaɱ ārambha-vatthu.|| ||</p>

					<p class="ctr c">&#9632;</p>

					<p class="f4">13. Puna ca paraɱ bhikkhave bhikkhunā Maggo gantabbo hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Maggo kho me gantabbo bhavissati,||<br />
					Maggaɱ kho pana me gacchantena na sūkaraɱ Buddhānaɱ sāsanaɱ mana-sikātuɱ,||<br />
					handāhaɱ vīriyaɱ ārabhāmi appattassa pattiyā anadhi-gatassa adhigamāya asacci-katassa sacci-kiriyāya' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya asacchi-katassa saccikiriyāya.|| ||</p>

					<p class="f4">Idaɱ, bhikkhave, tatiyaɱ ārambha-vatthu.|| ||</p>

					<p class="ctr c">&#9632;</p>

					<p class="f4">14. Puna ca paraɱ bhikkhave bhikkhunā Maggo gato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho Maggaɱ agamāsiɱ,||<br />
					Maggaɱ kho panāhaɱ gacchanto nāsakkhiɱ Buddhānaɱ sāsanaɱ mana-sikātuɱ,||<br />
					handāhaɱ viriyaɱ ārabhāmi appattassa pattiyā,||<br />
					anadhi-gatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya asacchi-katassa sacci-kiriyāya.|| ||</p>

					<p class="f4">Idaɱ bhikkhave catutthaɱ ārambha-vatthu.|| ||</p>

					<p class="ctr c">&#9632;</p>

					<p class="f4"><a id="pg335"><span class="f2 g"><b>[335]</b></span></a> 15. Puna ca paraɱ bhikkhave bhikkhu gāmaɱ vā nigamaɱ vā piṇḍāya varanto na labhati lūkhassa vā paṇitassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho gāmaɱ vā nigamaɱ vā piṇḍāya caranto nālatthaɱ lūkhassa vā paṇitassa vā bhojanassa yāva-datthaɱ pāripūriɱ,||<br />
					tassa me kāyo lahuko kammañño,||<br />
					handāhaɱ viriyaɱ ārabhāmi appattassa pattiyā||<br />
					anadhi-gatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaɱ ārabhati appattassa pattiyā,||<br />
					anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ bhikkhave pañcamaɱ ārambha-vatthu.|| ||</p>

					<p class="ctr c">&#9632;</p>

					<p class="f4">16. Puna ca paraɱ bhikkhave bhikkhu gāmaɱ vā nigamaɱ vā piṇḍāya caranto labhati lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho gāmaɱ vā nigamaɱ vā piṇḍāya caranto alatthaɱ lūkhassa vā paṇītassa vā bhojanassa yāva-datthaɱ pāripūriɱ.|| ||</p>

					<p class="f4">Tassa me kāyo balavā kammañño,||<br />
					handāhaɱ viriyaɱ ārabhati appattassa pattiyā||<br />
					anadhi-gatassa adhigamāya asacci-katassa sacchi-kiriyāya' ti.|| ||</p>

					<p class="f4">Idaɱ, bhikkhave, chaṭṭhaɱ ārambha-vatthu.|| ||</p>

					<p class="ctr c">&#9632;</p>

					<p class="f4">17. Puna ca paraɱ bhikkhave, bhikkhuno uppanno hoti appamattako ābādho.|| ||</p>

					<p class="f4">Tassa evaɱ hoti:|| ||</p>

					<p class="f4">'Uppanno kho me aya appamattako ābādho.|| ||</p>

					<p class="f4">Ṭhānaɱ kho pan'etaɱ vijajati yaɱ me ābādho pavaḍḍeḍhayya,||<br />
					handāhaɱ paṭigacc'eva viriyaɱ ārabhāmi appattassa pattiyā||<br />
					anadhi-gatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, sattamaɱ ārambha-vatthu.|| ||</p>

					<p class="ctr c">&#9632;</p>

					<p class="f4">18. Puna ca paraɱ bhikkhave, bhikkhu gilānā vuṭṭhito hoti,||<br />
					acira vuṭṭhito gelaññā.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho gilānā vuṭṭhito,||<br />
					acira-vuṭṭhito gelaññā.|| ||</p>

					<p class="f4">Ṭhānaɱ kho pan'etaɱ vijjati yaɱ me ābādho paccudāvatteyya,||<br />
					handāhaɱ paṭigacc'eva viriyaɱ ārabhāmi appattassa pattiyā||<br />
					anadhi-gatassa adhigamāya asacchi-katassa sacchi-kiriyāya' ti.|| ||</p>

					<p class="f4">So viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Idaɱ, bhikkhave, aṭṭhamaɱ ārambha-vatthu.|| ||</p>

					<p class="f4">Imāni kho bhikkhave, aṭṭha ārambha-vatthunī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>