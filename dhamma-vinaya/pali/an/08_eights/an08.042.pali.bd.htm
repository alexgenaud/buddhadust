<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 42. Eight essential factors in the observation of the Buddhist Sabbath with an explanation of why this practice is so fruitful." />
<title>AN 8 42: Vitthata Aṭṭh'aṅg'Uposatha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Aṭṭhaka Nipāta<br />
					V. Uposatha Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p42">Sutta 42</a></h4>

					<h1>Vitthata Aṭṭh'aṅg'Uposatha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg251"><span class="f2 g"><b>[251]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.042.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.042.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccossosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭh'aṅga-samannāgato bhikkhave||<br />
					uposatho upavuttho maha-p-phalo hoti mahā-nisaṃso mahā-jutiko mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathaṃ upavuttho ca bhikkhave||<br />
					aṭṭh'aṅga-samannāgato uposatho maha-p-phalo hoti mahā-nisaṃso maha-jutiko maha-vipphāro?|| ||</p>

					<p class="f4">3. Idha bhikkhave ariya-sāvako iti paṭisañcikkhati:|| ||</p>

					<p class="f4">'Yāva-jīvaṃ Arahanto pāṇ-ā-tipātaṃ pahāya||<br />
					pāṇ-ā-tipātā paṭiviratā nihita-daṇḍā nihita-satthā lajjī dayā-pannā sabba-pāṇa-bhūta-hit-ā-nukampī viharanti.|| ||</p>

					<p class="f4">Aham p'ajja imañ ca rattiṃ imañ ca divasaṃ pāṇ-ā-tipātaṃ pahāya pāṇ-ā-tipātā paṭivirato nihita-daṇḍo nihita-sattho lajjī dayā-panno sabba-pāṇa-bhuta-hit-ā-nukampī viharāmī.|| ||</p>

					<p class="f4">Iminā pi aṅgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā paṭhamena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">4. 'Yāva-jīvaṃ Arahanto adinnādānaṃ pahāya adinn'ādānā paṭiviratā dinn'ādāyī dinn'āpāṭikaṅkhī athenena suci-bhutena attanā viharanti.|| ||</p>

					<p class="f4">Aham p'ajja imañ ca rattiṃ imañ ca divasaṃ adinnādānaṃ pahāya adinn'ādānā paṭivirato dinn'ādāyī dinna-pāṭikaṅkhī athenena suci-bhutena attanā viharāmi.|| ||</p>

					<p class="f4">Iminā pi aṅgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā dutiyena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">5. 'Yāva-jīvaṃ Arahanto abrahma-cariyaṃ pahāya brahma-cārino ārā-cārī viratā methunā gāma-dhammā.|| ||</p>

					<p class="f4">Aham p'ajja imañ ca rattiṃ imañ ca divasaṃ abrahma-cariyaṃ pahāya brahma-cārī ārā-cārī virato methunā gāma-dhammā viharāmi.|| ||</p>

					<p class="f4">Iminā pi aṅgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā tatiyena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">6. 'Yāva-jīvaṃ Arahanto musā-vādaṃ pahāya musā-vādā paṭiviratā sacca-vādī sacca-sandhā thetā paccayikā avisaṃvādakā lokassa.|| ||</p>

					<p class="f4">Aham p'ajja imañ ca rattiṃ imañ ca divasaṃ musā-vādaṃ pahāya musā-vādā paṭivirato sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Iminā pahaṃ aṅgena arahataṃ anukaromi||<br />
					uposatho ca me upavuttho bhavissatī' ti.</p>

					<p class="ctr c">&#9632;</p>

					<p class="f4">Iminā catutthena aṅgena samannāgato hoti.|| ||</p>

					<p class="f4">7. 'Yāva-jīvaṃ Arahanto surā-mera-yamajja-pamā-daṭṭhānaṃ pahāya surā-mera-yamajja-pamā-daṭṭhānā paṭiviratā.|| ||</p>

					<p class="f4">Aham p'ajja imañ ca rattiṃ imañ ca divasaṃ surā-mera-yamajja-pamā-daṭṭhānaṃ pahāya surā-mera-yamajja-pamā-daṭṭhānā paṭivirato.|| ||</p>

					<p class="f4">Iminā pi aṅgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā pañcamena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">8. 'Yāva-jīvaṃ Arahanto eka-bhattikā ratt'ūparatā viratā vikāla-bhojanā.|| ||</p>

					<p class="f4">Aham p'ajja imañ ca rattiṃ imañ ca divasaṃ eka-bhattiko ratt'ūparato virato vikāla-bhojanā.|| ||</p>

					<p class="f4">Iminā pi aṅgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā chaṭṭhena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">9. 'Yāva-jīvaṃ Arahanto nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭ-ṭhānā paṭiviratā.|| ||</p>

					<p class="f4">Aham p'ajja imañ ca rattiṃ imañ ca divasaṃ nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭ-ṭhānā paṭivirato.|| ||</p>

					<p class="f4">Iminā pi aṅgena arahataṃ anukaromi||<br />
					uposatho ca me upavuttho bhavissatī ti.|| ||</p>

					<p class="f4">Iminā sattamena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">10. Yāva-jīvaṃ Arahanto uccā-sayana-mahā-sayanaṃ pahāya uccā-sayana-mahā-sayanā paṭiviratā nīcaseyyaṃ kappenti mañcake vā tiṇa-santhārake vā.|| ||</p>

					<p class="f4">Aham p'ajja imañ ca rattiṃ imañ ca divasaṃ uccā-sayana-mahā-sayanaṃ pahāya uccā-sayana-mahā-sayanā paṭivirato nīcaseyyaṃ kappemi mañcake vā tiṇa-santhārake vā.|| ||</p>

					<p class="f4">Iminā pi aṅgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā aṭṭhamena aṅgena samannāgato hoti.|| ||</p>

					<p class="f4">Evaṃ upavuttho kho bhikkhave||<br />
					aṭṭh'aṅga-samannāgato uposatho maha-p-phalo hoti||<br />
					mahā-nisaṃso||<br />
					mahā-jutiko||<br />
					mahā- <a id="pg252"><span class="f2 g"><b>[252]</b></span></a> vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">11. Kīva maha-p-phalo hoti||<br />
					kīva mahā-nisaṃso||<br />
					kīva mahā-jutiko||<br />
					kīva mahā-vipphāro?|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, yo imesaṃ soḷasannaṃ mahājanapadānaṃ pahūtasattaratanānaṃ issariyādhipaccaṃ rajjaṃ kāreyya,||<br />
					seyyath'īdaṃ:|| ||</p>

					<p class="f4">Aṅgānaṃ||<br />
					Magadhānaṃ||<br />
					Kāsīnaṃ||<br />
					Kosalānaṃ||<br />
					Vajjīnaṃ||<br />
					Mallānaṃ||<br />
					Cetīnaṃ||<br />
					Vaṅgānaṃ||<br />
					Kurūnaṃ||<br />
					Pañcālānaṃ||<br />
					Macchānaṃ||<br />
					Surasenānaṃ||<br />
					Assakānaṃ||<br />
					Avantīnaṃ||<br />
					Gandhārānaṃ||<br />
					Kambojānaṃ,||<br />
					aṭṭh'aṅga-samant-ā-gatassa uposathassa etaṃ kalaṃ nāgghati soḷasiṃ.|| ||</p>

					<p class="f4">Taṃ kissa hetu?|| ||</p>

					<p class="f4">Kapaṇaṃ bhikkhave, mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">12. Yāni bhikkhave, mānusakāni paññāsa vassāni,||<br />
					Cātu-m-mahā-rājikānaṃ devānaṃ eso eko rattin-divo,||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni pañca vassa-satāni Cātu-m-mahā-rājikānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ bhikkhave, vijjati,||<br />
					yaṃ idh'ekacco itthi vā puriso vā aṭṭh'aṅga-samannāgataṃ uposathaṃ upavasitvā kāyassa bhedā param maraṇā Cātu-m-mahā-rājikānaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ bhikkhave, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">13. Yaṃ bhikkhave mānusakaṃ vassa-sataṃ,||<br />
					Tāvatiṃsānaṃ devānaṃ eso eko rattin-divo;||<br />
					tāya rattiyā tiṃsa rattiyo māso;||<br />
					tena māsena dvādasa māsiyo saṃvaccharo||<br />
					tena saṃvaccharena dibbaṃ vassa-sahassaṃ Tāvatiṃsānaṃ devā- <a id="pg253"><span class="f2 g"><b>[253]</b></span></a> naṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ bhikkhave, vijjati,||<br />
					yaṃ idh'ekacco itthī vā puriso vā aṭṭh'aṅga-samannāgataṃ uposathaṃ upavasitvā kāyassa bhedā param maraṇā Tāvatiṃsānaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ bhikkhave, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">14. Yāni bhikkhave, mānusakāni dve vassa-satāni,||<br />
					Yāmānaṃ devānaṃ eso eko rattin-divo,||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni dve vassa-sahassāni Yāmānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ bhikkhave, vijjati,||<br />
					yaṃ idh'ekacco itthī vā puriso vā aṭṭh'aṅga-samannāgataṃ uposathaṃ upavasitvā kāyassa bhedā param maraṇā Yāmānaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ bhikkhave, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">15. Yāni bhikkhave, mānusakāni cattāri vassa-satāni,||<br />
					Tusitānaṃ devānaṃ eso eko rattin-divo;||<br />
					tāya rattiyā tiṃsa rattiyo māso;||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni cattāri vassa-sahassāni Tusitānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ bhikkhave, vijjati,||<br />
					yaṃ idh'ekacco itthī vā puriso vā aṭṭh'aṅga-samannāgataṃ uposathaṃ upavasitvā kāyassa bhedā param maraṇā Tusitānaṃ devāṃ saha-vyataṃ upapa-j-jeyya.|| ||</p>

					<p class="f4">Idaṃ kho pana me taṃ bhikkhave, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">16. Yāni bhikkhave, mānusakāni aṭṭha vassa-satāni,||<br />
					Nimmāṇaratīnaṃ devānaṃ eso eko rattin-divo,||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni aṭṭha vassa-sahassāni Nimmāṇaratīṇaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ bhikkhave, vijjati,||<br />
					yaṃ idh'ekacco itthī vā puriso vā <a id="pg254"><span class="f2 g"><b>[254]</b></span></a> aṭṭh'aṅga-samannāgataṃ uposathaṃ upavasitvā kāyassa bhedā param maraṇā Nimmāṇaratīnaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pana me taṃ bhikkhave, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">17. Yāni bhikkhave, mānusakāni soḷasa vassa-satāni,||<br />
					Paranimmita-vasavattīnaṃ devānaṃ eso eko rattin-divo;||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni soḷasa vassa-sahassāni Paranimmita-vasavattīnaṃ devānaṃ āyu-p-pamāṇaṃ.|| ||</p>

					<p class="f4">Ṭhānāṃ kho pan'etaṃ bhikkhave, vijjati,||<br />
					yaṃ idh'ekacco itthī vā puriso vā aṭṭh'aṅga-samannāgataṃ uposathaṃ upavasitvā kāyassa bhedā param maraṇā Paranimmita-savattīnaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ bhikkhave, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Pāṇaṃ na hāññe na cādinnam ādiye||<br />
							Musā na bhāse na ca majjapo siyā||<br />
							Abrahma-cariyā virameyya methunā||<br />
							Rattiṃ na bhuñjeyya vikāla-bhojanaṃ.|| ||</p>

							<p class="f4 in2">Mālaṃ na dhāreye na ca gandham ācare||<br />
							Mañce chamāyaṃ vasayetha santhate||<br />
							Etaṃ hi aṭṭhaṅgikam āh'uposathaṃ||<br />
							Buddhena dukkhantagunā pakāsitaṃ.|| ||</p>

							<p class="f4 in2">Cando ca suriyo ca ubho sudassanā||<br />
							Obhāsayaṃ anupariyanti yāvatā,||<br />
							Tamonudā te pana antalikkhagā||<br />
							Nabhe pabhāsenti disā virocanā.|| ||</p>

							<p class="f4 in2"><a id="pg255"><span class="f2 g"><b>[255]</b></span></a> Etasmiṃ yaṃ vijjati antare dhanaṃ||<br />
							Muttā maṇi veḷuriyaña ca bhaddakaṃ||<br />
							Siṅgī suvaṇṇaṃ atha vā pi kañcanaṃ||<br />
							Yaṃ jāta-rūpaṃ haṭakan ti vuccati||<br />
							Aṭṭhiṅgu petassa uposathassa||<br />
							Kalam pi te nānubhavanti soḷasiṃ||<br />
							Candappahā tāragaṇā va sabbe.|| ||</p>

							<p class="f4 in2">Tasmā hi nārī ca naro ca sīlavā||<br />
							Aṭṭhaṅgupetaṃ upavass'uposathaṃ||<br />
							Puññāni katvāna sukhudayāni||<br />
							Aninditā saggam upenti ṭhānan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>