<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Eights, Sutta 15. The Buddha gives eight imperfections found in eight different things." />
<title>AN 8 15: Mala Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					II: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p15">Sutta 15</a></h4>

					<h1>Mala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg195"><span class="f2 g"><b>[195]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.015.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.015.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭh'imāni bhikkhave malāni.|| ||</p>

					<p class="f4">Katamāni aṭṭha?|| ||</p>

					<p class="f4">3. Asajjhāya malā bhikkhave mantā,||<br />
					anuṭṭhāna-malā bhikkhave gharā,||<br />
					malaɱ bhikkhave vaṇṇassa kosajjaɱ,||<br />
					pamādo bhikkhave rakkhato malaɱ,||<br />
					malaɱ bhikkhave itthiyā du-c-caritaɱ||<br />
					maccheraɱ bhikkhave dadato malaɱ,||<br />
					malā bhikkhave pāpakā akusalā dhammā asmiɱ loke parambhi ca,||<br />
					tato ca bhikkhave malā malataraɱ,||<br />
					avijjā paramaɱ malaɱ.|| ||</p>

					<p class="f4">Imāni kho bhikkhave aṭṭha malānī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Asajjhāya malā mantā anuṭṭhāna-malā gharā,||<br />
							Malaɱ vaṇṇassa kosajjaɱ pamādo rakkhato malaɱ|| ||</p>

					      <p class="f4 in2">Malitthiyā du-c-caritaɱ maccheraɱ dadato malaɱ,||<br />
							Malā ve pāpakā dhammā asmiɱ loke parambhi ca||<br />
							Tato malā malataraɱ avijjā paramaɱ malan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
