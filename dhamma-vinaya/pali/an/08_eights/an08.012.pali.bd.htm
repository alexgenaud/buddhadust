<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 12. The story of the conversion of Siha the General who was formerly a disciple of the Niganthas." />
<title>AN 8 12: Sīha Senāpati Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					II: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p12">Sutta 12</a></h4>

					<h1>Sīha Senāpati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg179"><span class="f2 g"><b>[179]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.012.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.012.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Tena kho pana samayena sambahulā abhiññātā abhiññātā Licchavī santhāgāre sanni-sinnā sanni-patitā aneka-pariyāyena Buddhassa vaṇṇaɱ bhāsanti,||<br />
					bhāsanti,||<br />
					Saŋghassa vaṇṇaɱ bhāsanti.|| ||</p>

					<p class="f4"><a id="pg180"><span class="f2 g"><b>[180]</b></span></a> 2. Tena kho pana samayena Sīho senāpati Nigaṇṭha-sāvako tassaɱ parisāyaɱ nisinno hoti.|| ||</p>

					<p class="f4">Atha kho Sīhassa senāpatissa etad ahosi:|| ||</p>

					<p class="f4">'Nissaɱ-sayaɱ kho so Bhagavā arahaɱ Sammā-Sam-Buddho bhavissati.|| ||</p>

					<p class="f4">Tathā h'ime sambahulā abhiññātā abhiññātā Licchavī santhāgāre sanni-sinnā sanni-patitā aneka-pariyāyena Buddhassa vaṇṇaɱ bhāsanti,||<br />
					Dhammassa vaṇṇaɱ bhāsanti,||<br />
					Saŋghassa vaṇṇaɱ bhāsanti.|| ||</p>

					<p class="f4">Yan nūnāhaɱ taɱ Bhagavantaɱ dassanāya upasankameyyaɱ arahantaɱ Sammā-Sam-Buddhan' ti.|| ||</p>

					<p class="f4">3. Atha kho Sīho senāpati yena Nigaṇṭho Nātaputto ten'upasankami.|| ||</p>

					<p class="f4">Upasaŋkamitvā Nigaṇṭhaɱ Nātaputtaɱ etad avoca:|| ||</p>

					<p class="f4">'Icchām ahaɱ bhante,||<br />
					samaṇaɱ Gotamaɱ dassanāya upasankamitun' ti.|| ||</p>

					<p class="f4">'Kiɱ pana tvaɱ Sīha,||<br />
					kiriyavādo samāno akiriyavādaɱ samaṇaɱ Gotamaɱ dassanāya upasankamissasi?|| ||</p>

					<p class="f4">Samaṇo hi Sīha,||<br />
					Gotamo akiriyavādo akiriyāya dhammaɱ deseti,||<br />
					tena ca sāvake vinetī' ti.|| ||</p>

					<p class="f4">Atha kho Sīhassa senāpatissa yo ahosi gamiyābhisankhāro Bhagavantaɱ dassanāya,||<br />
					so paṭippassambhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Dutiyam pi kho sambahulā abhiññātā abhiññātā Licchavī santhāgāre sanni-sinnā sanni-patitā aneka-pariyāyena Buddhassa vaṇṇaɱ bhāsanti,||<br />
					Dhammassa vaṇṇaɱ bhāsanti,||<br />
					Saŋghassa vaṇṇaɱ bhāsanti.|| ||</p>

					<p class="f4">Dutiyam pi kho Sīhassa senāpatissa etad ahosi:|| ||</p>

					<p class="f4">'Nissaɱ-sayaɱ kho so Bhagavā arahaɱ Sammā-Sam-Buddho bhavissati.|| ||</p>

					<p class="f4">Tathā h'ime sambahulā abhiññātā abhiññātā Licchavī santhāgāre sanni-sinnā sanni-patitā aneka-pariyāyena Buddhassa vaṇṇaɱ bhāsanti,||<br />
					Dhammassa vaṇṇaɱ bhāsanti,||<br />
					Saŋghassa vaṇṇaɱ bhāsanti.|| ||</p>

					<p class="f4">Yan nūnāhaɱ taɱ Bhagavantaɱ dassanāya upasankameyyaɱ <a id="pg181"><span class="f2 g"><b>[181]</b></span></a> arahantaɱ Sammā-Sam-Buddhan' ti.|| ||</p>

					<p class="f4">Atha kho Sīho senāpati yena Nigaṇṭho Nātaputto ten'upasankami.|| ||</p>

					<p class="f4">Upasaŋkamitvā Nigaṇṭhaɱ Nātaputtaɱ etad avoca:|| ||</p>

					<p class="f4">'Icchām ahaɱ bhante,||<br />
					samaṇaɱ Gotamaɱ dassanāya upasankamitun' ti.|| ||</p>

					<p class="f4">'Kiɱ pana tvaɱ Sīha,||<br />
					kiriyavādo samāno akiriyavādaɱ samaṇaɱ Gotamaɱ dassanāya upasankamissasi?|| ||</p>

					<p class="f4">Samaṇo hi Sīha,||<br />
					Gotamo akiriyavādo akiriyāya dhammaɱ deseti,||<br />
					tena ca sāvake vinetī' ti.|| ||</p>

					<p class="f4">Dutiyam pi kho Sīhassa senāpatissa yo ahosi gamiyābhisankhāro Bhagavantaɱ dassanāya,||<br />
					so paṭippassambhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Tatiyam pi kho sambahulā abhiññātā abhiññātā Licchavī santhāgāre sanni-sinnā sanni-patitā aneka-pariyāyena Buddhassa vaṇṇaɱ bhāsanti,||<br />
					Dhammassa vaṇṇaɱ bhāsanti,||<br />
					Saŋghassa vaṇṇaɱ bhāsanti.|| ||</p>

					<p class="f4">Tatiyam pi kho Sīhassa senāpatissa etad ahosi:|| ||</p>

					<p class="f4">'Nissaɱ-sayaɱ kho so Bhagavā arahaɱ Sammā-Sam-Buddho bhavissati.|| ||</p>

					<p class="f4">Tathā h'ime sambahulā abhiññātā abhiññātā Licchavī santhāgāre sanni-sinnā sanni-patitā aneka-pariyāyena Buddhassa vaṇṇaɱ bhāsanti,||<br />
					Dhammassa vaṇṇaɱ bhāsanti,||<br />
					Saŋghassa vaṇṇaɱ bhāsanti.|| ||</p>

					<p class="f4">Kiɱ hi'me karissanti Nigaṇṭhā apalokitā vā anapalokitā vā,||<br />
					yan nūnāhaɱ anapalokitā'va Nigaṇṭhe taɱ Bhagavantaɱ dassanāya upasaŋakameyyaɱ arahantaɱ Sammā-Sam-Buddhan' ti.|| ||</p>

					<p class="f4">Atha kho Sīho senāpati pañca-mattehi rathasatehi divādivassa Vesāliyā niyyāsi Bhagavantaɱ dassanāya.|| ||</p>

					<p class="f4">Yāvatikā yānassa bhūmi,||<br />
					yānena gantvā yānā paccorohitvā pattiko'va ārāmaɱ pāvisi.|| ||</p>

					<p class="f4">Atha kho Sīho senāpati yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Sīho senāpati Bhagavantaɱ etad avoca:|| ||</p>

					<p class="f4">'Sutaɱ me taɱ bhante:|| ||</p>

					<p class="f4">"Akiriyavādo samaṇo Gotamo||<br />
					akiriyāya <a id="pg182"><span class="f2 g"><b>[182]</b></span></a> dhammaɱ deseti,||<br />
					tena ca sāvake vinetīti."|| ||</p>

					<p class="f4">Ye te bhante,||<br />
					evam āhaɱsu:|| ||</p>

					<p class="f4">Akiriyavādo Samaṇo Gotamo||<br />
					akiriyāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">Kacci te bhante,||<br />
					vutta-vādino?|| ||</p>

					<p class="f4">Na ca Bhagavantaɱ abhutena abbh'ācikkhanti,||<br />
					dhammassa cānudhammaɱ vyākaronti.|| ||</p>

					<p class="f4">Na ca koci saha-dhammiko vādānuvādo gārayhaɱ ṭhānaɱ āga-c-chati.|| ||</p>

					<p class="f4">Anabbhakkhātukāmā hi mayaɱ bhante,||<br />
					Bhagavantan' ti.|| ||</p>

					<p class="f4">6.1 Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Akiriyavādo Samaṇo Gotamo||<br />
					akiriyāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">6.2. Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Kiriyavādo Samaṇo Gotamo||<br />
					kiriyāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">6.3. Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Ucchedavādo Samaṇo Gotamo||<br />
					ucchedāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">6.4. Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Jegucchī Samaṇo Gotamo||<br />
					jegucchitāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">6.5. Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Venayiko Samaṇo Gotamo||<br />
					vinayāya dhammaɱ deseti||<br />
					tena ca sāvake vinetī ti.|| ||</p>

					<p class="f4">6.6. Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Tapassī Samaṇo Gotamo||<br />
					tapassitāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">6.7. Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Apagabbho Samaṇo Gotamo||<br />
					apagabbhatāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">6.8. Atthi Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Assāsako Samaṇo Gotamo||<br />
					assāsāya dhammaɱ deseti,||<br />
					tena ca sāvake vinetīti.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7.1. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Akiriyavādo Samaṇo Gotamo||<br />
					<a id="pg183"><span class="f2 g"><b>[183]</b></span></a> akiriyāya dhammaɱ deseti,||<br />
					tena ca sāvake vinetī ti?|| ||</p>

					<p class="f4">Ahaɱ hi Sīha,||<br />
					akiriyaɱ vadāmi kāya-du-c-caritassa||<br />
					vacī-du-c-caritassa||<br />
					mano-du-c-caritassa,||<br />
					aneka-vihitānaɱ pāpakānaɱ akusalānaɱ dhammānaɱ akiriyaɱ vadāmi.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Akiriyavādo Samaṇo Gotamo||<br />
					akiriyāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">7.2. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Kiriyavādo Samaṇo Gotamo||<br />
					kiriyāya dhammaɱ deseti,||<br />
					tena ca sāvake vinetī ti?|| ||</p>

					<p class="f4">Ahaɱ hi Sīha,||<br />
					kiriyaɱ vadāmi kāya-su-caritassa||<br />
					vacī-su-caritassa||<br />
					mano-su-caritassa,||<br />
					aneka-vihitānaɱ kusalānaɱ dhammānaɱ kiriyaɱ vadāmi.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Kiriyavādo Samaṇo Gotamo||<br />
					kiriyāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">7.3. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Ucchedavādo Samaṇo Gotamo,||<br />
					ucchedāya dhammaɱ deseti,||<br />
					tena ca sāvake vinetī ti?|| ||</p>

					<p class="f4">Ahaɱ hi Sīha,||<br />
					ucchedaɱ vadāmi rāgassa||<br />
					dosassa||<br />
					mohassa,||<br />
					aneka-vihitānaɱ pāpakānaɱ akusalānaɱ dhammānaɱ ucchedaɱ vadāmi.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Ucchedavādo Samaṇo Gotamo,||<br />
					ucchedāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">7.4. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Jegucchī Samaṇo Gotamo||<br />
					jegucchitāya dhammaɱ deseti,||<br />
					tena ca sāvake vinetī ti?|| ||</p>

					<p class="f4">Ahaɱ hi Sīha,||<br />
					jigucchāmi kāya-du-c-caritena||<br />
					vacī-du-c-caritena||<br />
					mano-du-c-caritena,||<br />
					aneka-vihitānaɱ pāpakānaɱ akusalānaɱ dhammānaɱ samāpattiyā jigucchāmi.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Jegucchī Samaṇo Gotamo||<br />
					jegucchitāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">7.5. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Venayiko Samaṇo Gotamo||<br />
					vinayāya dhammaɱ deseti,||<br />
					tena ca sāvake vinetī ti?|| ||</p>

					<p class="f4">Ahaɱ hi Sīha,||<br />
					vinayāya dhammaɱ desemi rāgassa||<br />
					dosassa||<br />
					mohassa,||<br />
					<a id="pg184"><span class="f2 g"><b>[184]</b></span></a> aneka-vihitānaɱ pāpakānaɱ akusalānaɱ dhammānaɱ vinayāya dhammaɱ desemi.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Venayiko Samaṇo Gotamo||<br />
					vinayāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">7.6. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Tapassī Samaṇo Gotamo||<br />
					tapassitāya dhammaɱ deseti,||<br />
					tena ca sāvake vinetī ti?|| ||</p>

					<p class="f4">Tapanīyāhaɱ Sīha,||<br />
					pāpake akusale dhamme vadāmi.|| ||</p>

					<p class="f4">Kāya-du-c-caritaɱ||<br />
					vacī-du-c-caritaɱ||<br />
					mano-du-c-caritaɱ,||<br />
					yassa kho Sīha,||<br />
					tapanīyā pāpakā akusalā dhammā pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Taɱ ahaɱ tapassīti vadāmi.|| ||</p>

					<p class="f4">Tathāgatassa kho Sīha,||<br />
					tapanīyā pāpakā akusalā dhammā pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Tapassī Samaṇo Gotamo||<br />
					tapassitāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">7.7. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Apagabbho Samaṇo Gotamo||<br />
					apagabbhatāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">Yassa kho Sīha,||<br />
					āyatiɱ gabbhaseyyā puna-b-bhav-ā-bhinibbatti pahīnā,||<br />
					ucchinna-mūlā tālā-vatthu-katā anabhāva-katā āyatiɱ anuppāda-dhammā,||<br />
					tam ahaɱ apagabbhoti vadāmi.|| ||</p>

					<p class="f4">Tathāgatassa kho Sīha,||<br />
					āyatiɱ gabbhaseyyā puna-b-bhav-ā-bhinibbatti pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Apagabbho Samaṇo Gotamo||<br />
					apagabbhatāya dhammaɱ deseti,||<br />
					tena ca sāvake vinetī ti.|| ||</p>

					<p class="f4">7.8. Katamo ca Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Assāsako Samaṇo Gotamo||<br />
					assāsāya dhammaɱ deseti,||<br />
					tena ca sāvake vinetī ti?|| ||</p>

					<p class="f4">Ahaɱ hi Sīha,||<br />
					<a id="pg185"><span class="f2 g"><b>[185]</b></span></a> assāsako paramena assāsena,||<br />
					assāsāya ca dhammaɱ desemi,||<br />
					tena ca sāvake vinemi.|| ||</p>

					<p class="f4">Ayaɱ kho Sīha,||<br />
					pariyāyo yena maɱ pariyāyena sammā vadamāno vadeyya:|| ||</p>

					<p class="f4">Assāsako Samaṇo Gotamo||<br />
					assāsāya dhammaɱ deseti,||<br />
					tena ca sāvake vinetī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Evaɱ vutte Sīho senāpati Bhagavantaɱ etad avoca:|| ||</p>

					<p class="f4">'Abhikkantaɱ bhante,||<br />
					abhikkantaɱ bhante.|| ||</p>

					<p class="f4">Seyyathā pi bhante,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī ti.|| ||</p>

					<p class="f4">Evam eva bhante aneka pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi||<br />
					dhammaɱ ca||<br />
					bhikkhu-Saŋghaɱ ca.|| ||</p>

					<p class="f4">Upāsakaɱ maɱ bhante,|| ||</p>

					<p class="f4">Bhagavā dhāretu ajja-t-agge pāṇupetaɱ saraṇaɱ gatan' ti.|| ||</p>

					<p class="f4">'Anuviccakāraɱ kho Sīha,||<br />
					karohi,||<br />
					anuviccakāro tumhādisānaɱ ñātamanussānaɱ sādhu hotī' ti.|| ||</p>

					<p class="f4">'Iminā p'ahaɱ bhante Bhagavato bhīyyosomattāya atta-mano abhiraddho,||<br />
					yaɱ maɱ Bhagavā evam āha:|| ||</p>

					<p class="f4">"Anuviccakāraɱ kho Sīha,||<br />
					karohi,||<br />
					anuviccakāro tumhādisānaɱ ñātamanussānaɱ sādhu hotī" ti.|| ||</p>

					<p class="f4">Maɱ hi bhante,||<br />
					añña-titthiyā sāvakaɱ labhitvā kevala-kappaɱ Vesāliɱ paṭākaɱ parihareyyuɱ:|| ||</p>

					<p class="f4">"Sīho amhākaɱ senāpati sāvakattaɱ upagato" ti.|| ||</p>

					<p class="f4">Atha ca pana maɱ Bhagavā evam āha:|| ||</p>

					<p class="f4">"Anuviccakāraɱ kho Sīha,||<br />
					karohi,||<br />
					anuviccakāro tumhādisānaɱ ñātamanussānaɱ sādhu hotī" ti.|| ||</p>

					<p class="f4">Es'āhaɱ bhante,||<br />
					dutiyam pi Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-Saŋghañ ca,||<br />
					upāsakaɱ maɱ bhante,||<br />
					Bhagavā dhāretu ajja-t-agge pāṇupetaɱ saraṇaɱ gatan' ti.|| ||</p>

					<p class="f4">'Dīgha-rattaɱ kho te Sīha,||<br />
					Nigaṇṭhānāɱ opānabhūtaɱ kulaɱ,||<br />
					yena n'esaɱ upagatānaɱ piṇḍakaɱ dātabbaɱ maññeyyāsī' ti.|| ||</p>

					<p class="f4">'Iminā p'ahaɱ bhante,||<br />
					Bhagavato bhiyyosomattāya atta-mano abhiraddho,||<br />
					yaɱ maɱ Bhagavā evam āha:|| ||</p>

					<p class="f4">"Dīgha-rattaɱ kho te Sīha,||<br />
					Nigaṇṭhānaɱ opānabhūtaɱ kulaɱ,||<br />
					yena n'esaɱ upagatānaɱ piṇḍakaɱ dātabbaɱ maññeyyāsī" ti.|| ||</p>

					<p class="f4">Sutaɱ me taɱ bhante,||<br />
					Samaṇo Gotamo evam āha:|| ||</p>

					<p class="f4"><a id="pg186"><span class="f2 g"><b>[186]</b></span></a> "Mayham eva dānaɱ dātabbaɱ,||<br />
					na aññesaɱ dānaɱ dātabbaɱ,||<br />
					mayham eva sāvakānaɱ dānaɱ dātabbaɱ,||<br />
					na aññesaɱ sāvakānaɱ dānaɱ dātabbaɱ,||<br />
					mayham eva dinnaɱ maha-p-phalaɱ,||<br />
					na aññesaɱ dinnaɱ maha-p-phalaɱ,||<br />
					mayham eva sāvakānaɱ dinnaɱ maha-p-phalaɱ||<br />
					na aññesaɱ sāvakānaɱ dinnaɱ maha-p-phalan" ti.|| ||</p>

					<p class="f4">Atha ca pana maɱ Bhagavā Nigaṇṭhesu pi dāne sam-ā-dapeti.|| ||</p>

					<p class="f4">Api ca bhante,||<br />
					mayam ettha kālaɱ jānissāma.|| ||</p>

					<p class="f4">Es'āhaɱ bhante tatiyam pi Bhagavantaɱ saraṇaɱ gacchāmi,||<br />
					Dhammañ ca||<br />
					bhikkhu-Saŋghañ ca||<br />
					upāsakaɱ maɱ bhante,||<br />
					Bhagavā dhāretu ajja-t-agge pāṇupetaɱ saraṇaɱ gatan' ti.|| ||</p>

					<p class="f4">9. Atha kho Bhagavā Sīhassa senāpatissa ānupubbī-kathaɱ kathesi.|| ||</p>

					<p class="f4">Seyyath'īdaɱ: - dāna kathaɱ||<br />
					sīla kathaɱ||<br />
					sagga kathaɱ||<br />
					kāmānaɱ ādīnavaɱ okāraɱ saŋkilesaɱ nekkhamme ca ānisaɱsaɱ pakāsesi.|| ||</p>

					<p class="f4">Yadā Bhagavā aññāsi Sīhaɱ senāpatiɱ kalla-cittaɱ mudu-cittaɱ vinīvaraṇa-cittaɱ udagga-cittaɱ pasanna-cittaɱ,||<br />
					atha yā Buddhānaɱ sāmukkaɱ-sikā Dhamma-desanā,||<br />
					taɱ pakāsesi:|| ||</p>

					<p class="f4">Dukkhaɱ||<br />
					Samudayaɱ||<br />
					Nirodhaɱ||<br />
					Maggaɱ.|| ||</p>

					<p class="f4">Seyyathā pi nāma suddhaɱ vatthaɱ apagatakāḷakaɱ samma-d-eva rajanaɱ patigaṇheyya,||<br />
					evam eva Sīhassa senāpatissa tasmiɱ yeva āsane virajaɱ vīta-malaɱ Dhamma-cakkhuɱ udapādi:|| ||</p>

					<p class="f4">'Yaɱ kiñci samudaya-dhammaɱ||<br />
					sabbantaɱ nirodhadhammman' ti.|| ||</p>

					<p class="f4">10. Atha kho Sīho senāpati diṭṭha-dhammo patta-dhammo vidita-dhammo pariyogāḷha-dhammo tiṇṇa-vici-kiccho vigata-kathaŋkatho vesārajja-p-patto apara-p-paccayo Satthu sāsane Bhagavantaɱ etad avoca:|| ||</p>

					<p class="f4">'Adhivāsetu me bhante,||<br />
					Bhagavā <a id="pg187"><span class="f2 g"><b>[187]</b></span></a> svātanāya bhattaɱ saddhiɱ bhikkhu-saŋghenā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Sīho senāpati Bhagavato adhivāsanaɱ viditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho Sīho senāpati aññataraɱ purisaɱ āmantesi:|| ||</p>

					<p class="f4">'Gaccha tvaɱ ambho purisa,||<br />
					pavattamaɱsaɱ jānāhī' ti.|| ||</p>

					<p class="f4">Atha kho Sīho senāpati tassā rattiyā accayena sake nivesane paṇītaɱ khādanīyaɱ bhojanīyaɱ paṭiyādāpetvā Bhagavato kālaɱ ārocāpesi.|| ||</p>

					<p class="f4">'Kālo bhante,||<br />
					Sīhassa senāpatissa nivesane niṭṭhitaɱ bhattan' ti.|| ||</p>

					<p class="f4">11. Atha kho Bhagavā pubbaṇha-samayaɱ nivāsetvā patta-cīvaram ādāya yena Sīhassa senāpatissa nivesanaɱ ten'upasankami,||<br />
					upasankamitvā paññatte āsane nisīdi saddhiɱ bhikkhu-saŋghena.|| ||</p>

					<p class="f4">Tena kho pana samayena sambahulā Nigaṇṭhā Vesāliyaɱ rathikāya rathikaɱ siŋghāṭakena siŋghāṭakaɱ bāhā paggayha kandanti:|| ||</p>

					<p class="f4">'Ajja Sīheno senāpatinā thullaɱ pasuɱ vadhitvā samaṇassa Gotamassa bhattaɱ kataɱ.|| ||</p>

					<p class="f4">Taɱ Samaṇo Gotamo jānaɱ uddissa kaṭaɱ maɱsaɱ paribhuñjati paṭicca kamman' ti.|| ||</p>

					<p class="f4">Atha kho aññataro puriso yena Sīho senāpati ten'upasankami,||<br />
					upasankamitvā Sīhassa senāpatissa upakaṇṇake ārocesi.|| ||</p>

					<p class="f4">'Yagegha bhante,||<br />
					jāneyyāsi:||<br />
					ete sambahulā Nigaṇṭhā Vesāliyaɱ rathikāya rathikaɱ siŋghāṭakena siŋghāṭakaɱ bāhā paggayha kandanti.|| ||</p>

					<p class="f4">Ajja Sīhena senāpatinā thullaɱ pasuɱ vadhitvā samaṇassa Gotamassa bhattaɱ kataɱ,||<br />
					taɱ Samaṇo Gotamo jānaɱ uddissa kaṭaɱ maɱsaɱ pari- <a id="pg188"><span class="f2 g"><b>[188]</b></span></a> bhuñjati paṭicca kamman' ti.|| ||</p>

					<p class="f4">'Alaɱ ayyo,||<br />
					dīgha-rattam hi te āyasmanto avaṇṇakāmā Buddhassa,||<br />
					avaṇṇakāmā Dhammassa,||<br />
					avaṇṇakāmā Saŋghassa||<br />
					na ca pana te āyasmanto jīranti taɱ Bhagavantaɱ asatā tucchā musā abhūtena abbh'ācikkhantā,||<br />
					na ca mayaɱ jīvitahetū pi sañcicca pāṇaɱ jīvitā voropeyyāmā' ti.|| ||</p>

					<p class="f4">12. Atha kho Sīho senāpati Buddhapamukhaɱ bhikkhu-Saŋghaɱ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho Sīho senāpati Bhagavantaɱ bhuttāviɱ onītapattapāṇīɱ eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Sīhaɱ senāpatiɱ Bhagavā dhammiyā kathāya sanda-s-setvā samādapekvā samutte-chetvā sampahaɱ-setvā uṭṭhāy āsanā pakkāmī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
