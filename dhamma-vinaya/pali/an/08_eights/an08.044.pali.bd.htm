<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 44. Vasettha is told of the eight attributes of the Upasatha and remarks as to how much it would benefit others to so pracice." />
<title>AN 8 44: Vāseṭṭh'Uposatha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					V. Uposatha Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p44">Sutta 44</a></h4>

					<h1>Vāseṭṭh'Uposatha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg258"><span class="f2 g"><b>[258]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.044.hare.pts.htm">pts</a>][<a href="../../../../dhamma-vinaya/wp/an/08_eights/an08.044.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho Vāseṭṭho upāsako yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Vāseṭṭhaṃ upāsakaṃ Bhagavā etad avoca:|| ||</p>

					<p class="f4">2. Aṭṭh'aṇga-samannāgato Vāseṭṭha||<br />
					uposatho upavuttho maha-p-phalo hoti mahā-nisaṃso mahā-jutiko mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathaṃ upavuttho ca Vāseṭṭha||<br />
					aṭṭh'aṇga-samannāgato uposatho maha-p-phalo hoti mahā-nisaṃso maha-jutiko maha-vipphāro?|| ||</p>

					<p class="f4">3. Idha Vāseṭṭha ariya-sāvako iti paṭisañcikkhati:|| ||</p>

					<p class="f4">'Yāva-jīvaṃ Arahanto pāṇ-ā-tipātaṃ pahāya||<br />
					pāṇ-ā-tipātā paṭiviratā nihita-daṇḍā nihita-satthā lajjī dayā-pannā sabba-pāṇa-bhūta-hit-ā-nukampī viharanti.|| ||</p>

					<p class="f4">Aham p'ajja imañ ca rattiṃ imañ ca divasaṃ pāṇ-ā-tipātaṃ pahāya pāṇ-ā-tipātā paṭivirato nihita-daṇḍo nihita-sattho lajjī dayā-panno sabba-pāṇa-bhuta-hit-ā-nukampī viharāmī.|| ||</p>

					<p class="f4">Iminā pi aṇgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā paṭhamena aṇgena samannāgato hoti.|| ||</p>

					<p class="ctr c">&#9632;</p>

					<p class="f4">4. 'Yāva-jīvaṃ Arahanto adinnādānaṃ pahāya adinn'ādānā paṭiviratā dinn'ādāyī dinn'āpāṭikaṇkhī athenena suci-bhutena attanā viharanti.|| ||</p>

					<p class="f4">Aham p'ajja imañ ca rattiṃ imañ ca divasaṃ adinnādānaṃ pahāya adinn'ādānā paṭivirato dinn'ādāyī dinna-pāṭikaṇkhī athenena suci-bhutena attanā viharāmi.|| ||</p>

					<p class="f4">Iminā pi aṇgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā dutiyena aṇgena samannāgato hoti.|| ||</p>

					<p class="ctr c">&#9632;</p>

					<p class="f4">5. 'Yāva-jīvaṃ Arahanto abrahma-cariyaṃ pahāya brahma-cārino ārā-cārī viratā methunā gāma-dhammā.|| ||</p>

					<p class="f4">Aham p'ajja imañ ca rattiṃ imañ ca divasaṃ abrahma-cariyaṃ pahāya brahma-cārī ārā-cārī virato methunā gāma-dhammā viharāmi.|| ||</p>

					<p class="f4">Iminā pi aṇgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā tatiyena aṇgena samannāgato hoti.|| ||</p>

					<p class="ctr c">&#9632;</p>

					<p class="f4">6. 'Yāva-jīvaṃ Arahanto musā-vādaṃ pahāya musā-vādā paṭiviratā sacca-vādī sacca-sandhā thetā paccayikā avisaṃvādakā lokassa.|| ||</p>

					<p class="f4">Aham p'ajja imañ ca rattiṃ imañ ca divasaṃ musā-vādaṃ pahāya musā-vādā paṭivirato sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Iminā pahaṃ aṇgena arahataṃ anukaromi||<br />
					uposatho ca me upavuttho bhavissatī' ti.</p>

					<p class="ctr c">&#9632;</p>

					<p class="f4">Iminā catutthena aṇgena samannāgato hoti.|| ||</p>

					<p class="f4">7. 'Yāva-jīvaṃ Arahanto surā-mera-yamajja-pamā-daṭṭhānaṃ pahāya surā-mera-yamajja-pamā-daṭṭhānā paṭiviratā.|| ||</p>

					<p class="f4">Aham p'ajja imañ ca rattiṃ imañ ca divasaṃ surā-mera-yamajja-pamā-daṭṭhānaṃ pahāya surā-mera-yamajja-pamā-daṭṭhānā paṭivirato.|| ||</p>

					<p class="f4">Iminā pi aṇgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā pañcamena aṇgena samannāgato hoti.|| ||</p>

					<p class="ctr c">&#9632;</p>

					<p class="f4">8. 'Yāva-jīvaṃ Arahanto eka-bhattikā ratt'ūparatā viratā vikāla-bhojanā.|| ||</p>

					<p class="f4">Aham p'ajja imañ ca rattiṃ imañ ca divasaṃ eka-bhattiko ratt'ūparato virato vikāla-bhojanā.|| ||</p>

					<p class="f4">Iminā pi aṇgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā chaṭṭhena aṇgena samannāgato hoti.|| ||</p>

					<p class="ctr c">&#9632;</p>

					<p class="f4">9. 'Yāva-jīvaṃ Arahanto nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭ-ṭhānā paṭiviratā.|| ||</p>

					<p class="f4">Aham p'ajja imañ ca rattiṃ imañ ca divasaṃ nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭ-ṭhānā paṭivirato.|| ||</p>

					<p class="f4">Iminā pi aṇgena arahataṃ anukaromi||<br />
					uposatho ca me upavuttho bhavissatī ti.|| ||</p>

					<p class="f4">Iminā sattamena aṇgena samannāgato hoti.|| ||</p>

					<p class="ctr c">&#9632;</p>

					<p class="f4">10. Yāva-jīvaṃ Arahanto uccā-sayana-mahā-sayanaṃ pahāya uccā-sayana-mahā-sayanā paṭiviratā nīcaseyyaṃ kappenti mañcake vā tiṇa-santhārake vā.|| ||</p>

					<p class="f4">Aham p'ajja imañ ca rattiṃ imañ ca divasaṃ uccā-sayana-mahā-sayanaṃ pahāya uccā-sayana-mahā-sayanā paṭivirato nīcaseyyaṃ kappemi mañcake vā tiṇa-santhārake vā.|| ||</p>

					<p class="f4">Iminā pi aṇgena arahataṃ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā aṭṭhamena aṇgena samannāgato hoti.|| ||</p>

					<p class="f4">Evaṃ upavuttho kho Vāseṭṭha||<br />
					aṭṭh'aṇga-samannāgato uposatho maha-p-phalo hoti||<br />
					mahā-nisaṃso||<br />
					mahā-jutiko||<br />
					mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">11. Kīva maha-p-phalo hoti||<br />
					kīva mahā-nisaṃso||<br />
					kīva mahā-jutiko||<br />
					kīva mahā-vipphāro?|| ||</p>

					<p class="ctr c">&#9632;</p>

					<p class="f4">Seyyathā pi, Vāseṭṭha, yo imesaṃ soḷasannaṃ mahājanapadānaṃ pahūtasattaratanānaṃ issariyādhipaccaṃ rajjaṃ kāreyya,||<br />
					seyyath'īdaṃ:|| ||</p>

					<p class="f4">Aṇgānaṃ||<br />
					Magadhānaṃ||<br />
					Kāsīnaṃ||<br />
					Kosalānaṃ||<br />
					Vajjīnaṃ||<br />
					Mallānaṃ||<br />
					Cetīnaṃ||<br />
					Vaṇgānaṃ||<br />
					Kurūnaṃ||<br />
					Pañcālānaṃ||<br />
					Macchānaṃ||<br />
					Surasenānaṃ||<br />
					Assakānaṃ||<br />
					Avantīnaṃ||<br />
					Gandhārānaṃ||<br />
					Kambojānaṃ,||<br />
					aṭṭh'aṇga-samant-ā-gatassa uposathassa etaṃ kalaṃ nāgghati soḷasiṃ.|| ||</p>

					<p class="f4">Taṃ kissa hetu?|| ||</p>

					<p class="f4">Kapaṇaṃ Vāseṭṭha, mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">12. Yāni Vāseṭṭha, mānusakāni paññāsa vassāni,||<br />
					Cātu-m-mahā-rājikānaṃ devānaṃ eso eko rattin-divo,||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni pañca vassa-satāni Cātu-m-mahā-rājikānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Vāseṭṭha, vijjati,||<br />
					yaṃ idh'ekacco itthi vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Cātu-m-mahā-rājikānaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ Vāseṭṭha, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">13. Yaṃ Vāseṭṭha mānusakaṃ vassa-sataṃ,||<br />
					Tāvatiṃsānaṃ devānaṃ eso eko rattin-divo;||<br />
					tāya rattiyā tiṃsa rattiyo māso;||<br />
					tena māsena dvādasa māsiyo saṃvaccharo||<br />
					tena saṃvaccharena dibbaṃ vassa-sahassaṃ Tāvatiṃsānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Vāseṭṭha, vijjati,||<br />
					yaṃ idh'ekacco itthī vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Tāvatiṃsānaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ Vāseṭṭha, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">14. Yāni Vāseṭṭha, mānusakāni dve vassa-satāni,||<br />
					Yāmānaṃ devānaṃ eso eko rattin-divo,||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni dve vassa-sahassāni Yāmānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Vāseṭṭha, vijjati,||<br />
					yaṃ idh'ekacco itthī vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Yāmānaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ Vāseṭṭha, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">15. Yāni Vāseṭṭha, mānusakāni cattāri vassa-satāni,||<br />
					Tusitānaṃ devānaṃ eso eko rattin-divo;||<br />
					tāya rattiyā tiṃsa rattiyo māso;||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni cattāri vassa-sahassāni Tusitānaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Vāseṭṭha, vijjati,||<br />
					yaṃ idh'ekacco itthī vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Tusitānaṃ devāṃ saha-vyataṃ upapa-j-jeyya.|| ||</p>

					<p class="f4">Idaṃ kho pana me taṃ Vāseṭṭha, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">16. Yāni Vāseṭṭha, mānusakāni aṭṭha vassa-satāni,||<br />
					Nimmāṇaratīnaṃ devānaṃ eso eko rattin-divo,||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni aṭṭha vassa-sahassāni Nimmāṇaratīṇaṃ devānaṃ āyu-p-pamāṇaṃ.|| ||</p>

					<p class="f4">Ṭhānaṃ kho pan'etaṃ Vāseṭṭha, vijjati,||<br />
					yaṃ idh'ekacco itthī vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Nimmāṇaratīnaṃ devānaṃ saha-vyataṃ upapa-j-jeyya.|| ||</p>

					<p class="f4">Idaṃ kho pana me taṃ Vāseṭṭha, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p class="ctr c">&#9632;</p>

					<p class="f4">17. Yāni Vāseṭṭha, mānusakāni soḷasa vassa-satāni,||<br />
					Paranimmita-vasavattīnaṃ devānaṃ eso eko rattin-divo;||<br />
					tāya rattiyā tiṃsa rattiyo māso,||<br />
					tena māsena dvādasa māsiyo saṃvaccharo,||<br />
					tena saṃvaccharena dibbāni soḷasa vassa-sahassāni Paranimmita-vasavattīnaṃ devānaṃ āyu-p-pamāṇaṃ.|| ||</p>

					<p class="f4">Ṭhānāṃ kho pan'etaṃ Vāseṭṭha, vijjati,||<br />
					yaṃ idh'ekacco itthī vā puriso vā aṭṭh'aṇga-samannāgataṃ uposathaṃ upavasitvā kāyassa bhedā param maraṇā Paranimmita-savattīnaṃ devānaṃ saha-vyataṃ upapajjye.|| ||</p>

					<p class="f4">Idaṃ kho pana me taṃ Vāseṭṭha, sandhāya bhāsitaṃ:||<br />
					kapaṇaṃ mānusakaṃ rajjaṃ dibbaṃ sukhaṃ upanidhāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Pāṇaṃ na hāññe na cādinnam ādiye||<br />
							Musā na bhāse na ca majjapo siyā||<br />
							Abrahma-cariyā virameyya methunā||<br />
							Rattiṃ na bhuñjeyya vikāla-bhojanaṃ.|| ||</p>

							<p class="f4 in2">Mālaṃ na dhāreye na ca gandham ācare||<br />
							Mañce chamāyaṃ vasayetha santhate||<br />
							Etaṃ hi aṭṭhaṇgikam āh'uposathaṃ||<br />
							Buddhena dukkhantagunā pakāsitaṃ.|| ||</p>

							<p class="f4 in2">Cando ca suriyo ca ubho sudassanā||<br />
							Obhāsayaṃ anupariyanti yāvatā,||<br />
							Tamonudā te pana antalikkhagā||<br />
							Nabhe pabhāsenti disā virocanā.|| ||</p>

							<p class="f4 in2">Etasmiṃ yaṃ vijjati antare dhanaṃ||<br />
							Muttā maṇi veḷuriyaña ca bhaddakaṃ||<br />
							Siṇgī suvaṇṇaṃ atha vā pi kañcanaṃ||<br />
							Yaṃ jāta-rūpaṃ haṭakan ti vuccati||<br />
							Aṭṭhiṇgu petassa uposathassa||<br />
							Kalam pi te nānubhavanti soḷasiṃ||<br />
							Candappahā tāragaṇā va sabbe.|| ||</p>

							<p class="f4 in2">Tasmā hi nārī ca naro ca sīlavā||<br />
							Aṭṭhaṇgupetaṃ upavass'uposathaṃ||<br />
							Puññāni katvāna sukhudayāni||<br />
							Aninditā saggam upenti ṭhānan ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaṃ vutte Vāseṭṭho upāsako, aṭṭh'aṇga samannāgato uposatho||<br />
					maha-p-phalo hoti||<br />
					mahā-nisaṃso||<br />
					mahā-jutiko||<br />
					mahā-vippāro.|| ||</p>

					<p class="f4">Evaṃ vutte Vāseṭṭho upāsako Bhagavantaṃ etad avoca:</p>

					<p class="f4"><a id="pg259"><span class="f2 g"><b>[259]</b></span></a> Piyā me bhante ñātisā-lohitā aṭṭha-samannāgataṃ uposathaṃ upavaseyyuṃ,||<br />
					piyanam pi me assa ñātisā-lohitānaṃ dīgha-rattaṃ hitāya sukhāya.</p>

					<p class="f4">Sabbe ce pi bhante, khattiyā aṭṭh'aṇga-samannāgataṃ uposathaṃ upavaseyyuṃ,||<br />
					sabbesam pi'ssa khattiyānaṃ dīgha-rattaṃ hitāya sukhāya.</p>

					<p class="f4">Sabbe ce pi bhante, brāhmaṇā aṭṭh'aṇga-samannāgataṃ uposathaṃ upavaseyyuṃ,||<br />
					sabbesam pi'ssa brāhmaṇānaṃ dīgha-rattaṃ hitāya sukhāya.</p>

					<p class="f4">Sabbe ce pi bhante, vessā aṭṭh'aṇga-samannāgataṃ uposathaṃ upavaseyyuṃ,||<br />
					sabbesam pi'ssa vessānaṃ dīgha-rattaṃ hitāya sukhāya.</p>

					<p class="f4">Sabbe ce pi bhante, suddā aṭṭh'aṇga-samannāgataṃ uposathaṃ upavaseyyuṃ,||<br />
					sabbesam pi'ssa suddānaṃ dīgha-rattaṃ hitāya sukhāyā ti.|| ||</p>

					<p class="f4">Evam etaṃ Vāseṭṭha, evam etaṃ Vāseṭṭha,||<br />
					sabbe ce pi Vāseṭṭha, khattiyā aṭṭhagasamannāgataṃ uposathaṃ upavaseyyuṃ,||<br />
					sabbesam pi'ssa khattiyānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi Vāseṭṭha, brāhmaṇā aṭṭhagasamannāgataṃ uposathaṃ upavaseyyuṃ,||<br />
					sabbesam pi'ssa brāhmaṇānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi Vāseṭṭha, vessā aṭṭhagasamannāgataṃ uposathaṃ upavaseyyuṃ,||<br />
					sabbesam pi'ssa vessānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi Vāseṭṭha, suddā aṭṭhagasamannāgataṃ uposathaṃ upavaseyyuṃ,||<br />
					sabbesam pi'ssa suddānaṃ dīgha-rattaṃ hitāya sukhāya.|| ||</p>

					<p class="f4">Sadevako ce pi Vāseṭṭha, loko sa-Mārako sabrahamko sa-s-samaṇa-brāhmaṇī pajāsadeva-manussā te aṭṭh'aṇga-samannāgataṃ uposathaṃ upavaseyyu,||<br />
					sa-devaka pi'ssa lokassa sa-Mārakassa sabrahamkassa sa-s-samaṇa-brāhmaṇiyā pajāya sadeva-manussāya dīgha-rattaṃ hitāya sukhāya.|| ||</p>

					<p class="f4">Ime ce pi Vāseṭṭha mahā-sālā aṭṭh'aṇga-samannāgataṃ uposathaṃ upavaseyyuṃ.|| ||</p>

					<p class="f4">Imesam pi'ssa mahā-sālānaṃ dīgha-rattaṃ hitāya sukhāya,||<br />
					ko pana vādo manussa bhutassā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>