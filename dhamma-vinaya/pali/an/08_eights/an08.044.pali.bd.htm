<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 44. Vasettha is told of the eight attributes of the Upasatha and remarks as to how much it would benefit others to so pracice." />
<title>AN 8 44: Vāseṭṭh'Uposatha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					V. Uposatha Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p44">Sutta 44</a></h4>

					<h1>Vāseṭṭh'Uposatha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg258"><span class="f2 g"><b>[258]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.044.hare.pts.htm">pts</a>][<a href="../../../../dhamma-vinaya/wp/an/08_eights/an08.044.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Vāseṭṭho upāsako yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Vāseṭṭhaɱ upāsakaɱ Bhagavā etad avoca:|| ||</p>

					<p class="f4">2. Aṭṭh'aŋga-samannāgato Vāseṭṭha||<br />
					uposatho upavuttho maha-p-phalo hoti mahā-nisaɱso mahā-jutiko mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathaɱ upavuttho ca Vāseṭṭha||<br />
					aṭṭh'aŋga-samannāgato uposatho maha-p-phalo hoti mahā-nisaɱso maha-jutiko maha-vipphāro?|| ||</p>

					<p class="f4">3. Idha Vāseṭṭha ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto pāṇāti-pātaɱ pahāya||<br />
					pāṇāti-pātā paṭiviratā nihita-daṇḍā nihita-satthā lajjī dayā-pannā sabba-pāṇa-bhūta-hit-ā-nukampī viharanti.|| ||</p>

					<p class="f4">Aham p'ajja imañ ca rattiɱ imañ ca divasaɱ pāṇāti-pātaɱ pahāya pāṇāti-pātā paṭivirato nihita-daṇḍo nihita-sattho lajjī dayā-panno sabba-pāṇa-bhuta-hit-ā-nukampī viharāmī.|| ||</p>

					<p class="f4">Iminā pi aŋgena arahataɱ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā paṭhamena aŋgena samannāgato hoti.|| ||</p>

					<p class="ctr c">&#9632;</p>

					<p class="f4">4. 'Yāva-jīvaɱ arahanto adinn'ādānaɱ pahāya adinn'ādānā paṭiviratā dinn'ādāyī dinn'āpāṭikaŋkhī athenena suci-bhutena attanā viharanti.|| ||</p>

					<p class="f4">Aham p'ajja imañ ca rattiɱ imañ ca divasaɱ adinn'ādānaɱ pahāya adinn'ādānā paṭivirato dinn'ādāyī dinna-pāṭikaŋkhī athenena suci-bhutena attanā viharāmi.|| ||</p>

					<p class="f4">Iminā pi aŋgena arahataɱ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā dutiyena aŋgena samannāgato hoti.|| ||</p>

					<p class="ctr c">&#9632;</p>

					<p class="f4">5. 'Yāva-jīvaɱ arahanto abrahma-cariyaɱ pahāya brahma-cārino ārā-cārī viratā methunā gāma-dhammā.|| ||</p>

					<p class="f4">Aham p'ajja imañ ca rattiɱ imañ ca divasaɱ abrahma-cariyaɱ pahāya brahma-cārī ārā-cārī virato methunā gāma-dhammā viharāmi.|| ||</p>

					<p class="f4">Iminā pi aŋgena arahataɱ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā tatiyena aŋgena samannāgato hoti.|| ||</p>

					<p class="ctr c">&#9632;</p>

					<p class="f4">6. 'Yāva-jīvaɱ arahanto musā-vādaɱ pahāya musā-vādā paṭiviratā sacca-vādī sacca-sandhā thetā paccayikā avisaŋvādakā lokassa.|| ||</p>

					<p class="f4">Aham p'ajja imañ ca rattiɱ imañ ca divasaɱ musā-vādaɱ pahāya musā-vādā paṭivirato sacca-vādī sacca-sandho theto paccayiko avisaŋvādako lokassa.|| ||</p>

					<p class="f4">Iminā pahaɱ aŋgena arahataɱ anukaromi||<br />
					uposatho ca me upavuttho bhavissatī' ti.</p>

					<p class="ctr c">&#9632;</p>

					<p class="f4">Iminā catutthena aŋgena samannāgato hoti.|| ||</p>

					<p class="f4">7. 'Yāva-jīvaɱ arahanto surā-mera-yamajja-pamā-daṭṭhānaɱ pahāya surā-mera-yamajja-pamā-daṭṭhānā paṭiviratā.|| ||</p>

					<p class="f4">Aham p'ajja imañ ca rattiɱ imañ ca divasaɱ surā-mera-yamajja-pamā-daṭṭhānaɱ pahāya surā-mera-yamajja-pamā-daṭṭhānā paṭivirato.|| ||</p>

					<p class="f4">Iminā pi aŋgena arahataɱ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā pañcamena aŋgena samannāgato hoti.|| ||</p>

					<p class="ctr c">&#9632;</p>

					<p class="f4">8. 'Yāva-jīvaɱ arahanto eka-bhattikā ratt'ūparatā viratā vikāla-bhojanā.|| ||</p>

					<p class="f4">Aham p'ajja imañ ca rattiɱ imañ ca divasaɱ eka-bhattiko ratt'ūparato virato vikāla-bhojanā.|| ||</p>

					<p class="f4">Iminā pi aŋgena arahataɱ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā chaṭṭhena aŋgena samannāgato hoti.|| ||</p>

					<p class="ctr c">&#9632;</p>

					<p class="f4">9. 'Yāva-jīvaɱ arahanto nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭ-ṭhānā paṭiviratā.|| ||</p>

					<p class="f4">Aham p'ajja imañ ca rattiɱ imañ ca divasaɱ nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhūsana-ṭ-ṭhānā paṭivirato.|| ||</p>

					<p class="f4">Iminā pi aŋgena arahataɱ anukaromi||<br />
					uposatho ca me upavuttho bhavissatī ti.|| ||</p>

					<p class="f4">Iminā sattamena aŋgena samannāgato hoti.|| ||</p>

					<p class="ctr c">&#9632;</p>

					<p class="f4">10. Yāva-jīvaɱ arahanto uccā-sayana-mahā-sayanaɱ pahāya uccā-sayana-mahā-sayanā paṭiviratā nīcaseyyaɱ kappenti mañcake vā tiṇa-santhārake vā.|| ||</p>

					<p class="f4">Aham p'ajja imañ ca rattiɱ imañ ca divasaɱ uccā-sayana-mahā-sayanaɱ pahāya uccā-sayana-mahā-sayanā paṭivirato nīcaseyyaɱ kappemi mañcake vā tiṇa-santhārake vā.|| ||</p>

					<p class="f4">Iminā pi aŋgena arahataɱ anukaromi||<br />
					uposatho ca me upavuttho bhavissatī' ti.|| ||</p>

					<p class="f4">Iminā aṭṭhamena aŋgena samannāgato hoti.|| ||</p>

					<p class="f4">Evaɱ upavuttho kho Vāseṭṭha||<br />
					aṭṭh'aŋga-samannāgato uposatho maha-p-phalo hoti||<br />
					mahā-nisaɱso||<br />
					mahā-jutiko||<br />
					mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">11. Kīva maha-p-phalo hoti||<br />
					kīva mahā-nisaɱso||<br />
					kīva mahā-jutiko||<br />
					kīva mahā-vipphāro?|| ||</p>

					<p class="ctr c">&#9632;</p>

					<p class="f4">Seyyathā pi, Vāseṭṭha, yo imesaɱ soḷasannaɱ mahājanapadānaɱ pahūtasattaratanānaɱ issariyādhipaccaɱ rajjaɱ kāreyya,||<br />
					seyyath'īdaɱ:|| ||</p>

					<p class="f4">Aŋgānaɱ||<br />
					Magadhānaɱ||<br />
					Kāsīnaɱ||<br />
					Kosalānaɱ||<br />
					Vajjīnaɱ||<br />
					Mallānaɱ||<br />
					Cetīnaɱ||<br />
					Vaŋgānaɱ||<br />
					Kurūnaɱ||<br />
					Pañcālānaɱ||<br />
					Macchānaɱ||<br />
					Surasenānaɱ||<br />
					Assakānaɱ||<br />
					Avantīnaɱ||<br />
					Gandhārānaɱ||<br />
					Kambojānaɱ,||<br />
					aṭṭh'aŋga-samant-ā-gatassa uposathassa etaɱ kalaɱ nāgghati soḷasiɱ.|| ||</p>

					<p class="f4">Taɱ kissa hetu?|| ||</p>

					<p class="f4">Kapaṇaɱ Vāseṭṭha, mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">12. Yāni Vāseṭṭha, mānusakāni paññāsa vassāni,||<br />
					Cātu-m-mahā-rājikānaɱ devānaɱ eso eko rattin-divo,||<br />
					tāya rattiyā tiɱsa rattiyo māso,||<br />
					tena māsena dvādasa māsiyo saŋvaccharo,||<br />
					tena saŋvaccharena dibbāni pañca vassa-satāni Cātu-m-mahā-rājikānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Vāseṭṭha, vijjati,||<br />
					yaɱ idh'ekacco itthi vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Cātu-m-mahā-rājikānaɱ devānaɱ saha-vyataɱ upapajjye.|| ||</p>

					<p class="f4">Idaɱ kho pana me taɱ Vāseṭṭha, sandhāya bhāsitaɱ:||<br />
					kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">13. Yaɱ Vāseṭṭha mānusakaɱ vassa-sataɱ,||<br />
					Tāvatiɱsānaɱ devānaɱ eso eko rattin-divo;||<br />
					tāya rattiyā tiɱsa rattiyo māso;||<br />
					tena māsena dvādasa māsiyo saŋvaccharo||<br />
					tena saŋvaccharena dibbaɱ vassa-sahassaɱ Tāvatiɱsānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Vāseṭṭha, vijjati,||<br />
					yaɱ idh'ekacco itthī vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Tāvatiɱsānaɱ devānaɱ saha-vyataɱ upapajjye.|| ||</p>

					<p class="f4">Idaɱ kho pana me taɱ Vāseṭṭha, sandhāya bhāsitaɱ:||<br />
					kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">14. Yāni Vāseṭṭha, mānusakāni dve vassa-satāni,||<br />
					Yāmānaɱ devānaɱ eso eko rattin-divo,||<br />
					tāya rattiyā tiɱsa rattiyo māso,||<br />
					tena māsena dvādasa māsiyo saŋvaccharo,||<br />
					tena saŋvaccharena dibbāni dve vassa-sahassāni Yāmānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Vāseṭṭha, vijjati,||<br />
					yaɱ idh'ekacco itthī vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Yāmānaɱ devānaɱ saha-vyataɱ upapajjye.|| ||</p>

					<p class="f4">Idaɱ kho pana me taɱ Vāseṭṭha, sandhāya bhāsitaɱ:||<br />
					kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">15. Yāni Vāseṭṭha, mānusakāni cattāri vassa-satāni,||<br />
					Tusitānaɱ devānaɱ eso eko rattin-divo;||<br />
					tāya rattiyā tiɱsa rattiyo māso;||<br />
					tena māsena dvādasa māsiyo saŋvaccharo,||<br />
					tena saŋvaccharena dibbāni cattāri vassa-sahassāni Tusitānaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Vāseṭṭha, vijjati,||<br />
					yaɱ idh'ekacco itthī vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Tusitānaɱ devāɱ saha-vyataɱ upapa-j-jeyya.|| ||</p>

					<p class="f4">Idaɱ kho pana me taɱ Vāseṭṭha, sandhāya bhāsitaɱ:||<br />
					kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">16. Yāni Vāseṭṭha, mānusakāni aṭṭha vassa-satāni,||<br />
					Nimmāṇaratīnaɱ devānaɱ eso eko rattin-divo,||<br />
					tāya rattiyā tiɱsa rattiyo māso,||<br />
					tena māsena dvādasa māsiyo saŋvaccharo,||<br />
					tena saŋvaccharena dibbāni aṭṭha vassa-sahassāni Nimmāṇaratīṇaɱ devānaɱ āyu-p-pamāṇaɱ.|| ||</p>

					<p class="f4">Ṭhānaɱ kho pan'etaɱ Vāseṭṭha, vijjati,||<br />
					yaɱ idh'ekacco itthī vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Nimmāṇaratīnaɱ devānaɱ saha-vyataɱ upapa-j-jeyya.|| ||</p>

					<p class="f4">Idaɱ kho pana me taɱ Vāseṭṭha, sandhāya bhāsitaɱ:||<br />
					kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p class="ctr c">&#9632;</p>

					<p class="f4">17. Yāni Vāseṭṭha, mānusakāni soḷasa vassa-satāni,||<br />
					Paranimmita-vasavattīnaɱ devānaɱ eso eko rattin-divo;||<br />
					tāya rattiyā tiɱsa rattiyo māso,||<br />
					tena māsena dvādasa māsiyo saŋvaccharo,||<br />
					tena saŋvaccharena dibbāni soḷasa vassa-sahassāni Paranimmita-vasavattīnaɱ devānaɱ āyu-p-pamāṇaɱ.|| ||</p>

					<p class="f4">Ṭhānāɱ kho pan'etaɱ Vāseṭṭha, vijjati,||<br />
					yaɱ idh'ekacco itthī vā puriso vā aṭṭh'aŋga-samannāgataɱ uposathaɱ upavasitvā kāyassa bhedā param maraṇā Paranimmita-savattīnaɱ devānaɱ saha-vyataɱ upapajjye.|| ||</p>

					<p class="f4">Idaɱ kho pana me taɱ Vāseṭṭha, sandhāya bhāsitaɱ:||<br />
					kapaṇaɱ mānusakaɱ rajjaɱ dibbaɱ sukhaɱ upanidhāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Pāṇaɱ na hāññe na cādinnam ādiye||<br />
							Musā na bhāse na ca majjapo siyā||<br />
							Abrahma-cariyā virameyya methunā||<br />
							Rattiɱ na bhuñjeyya vikāla-bhojanaɱ.|| ||</p>

							<p class="f4 in2">Mālaɱ na dhāreye na ca gandham ācare||<br />
							Mañce chamāyaɱ vasayetha santhate||<br />
							Etaɱ hi aṭṭhaŋgikam āh'uposathaɱ||<br />
							Buddhena dukkhantagunā pakāsitaɱ.|| ||</p>

							<p class="f4 in2">Cando ca suriyo ca ubho sudassanā||<br />
							Obhāsayaɱ anupariyanti yāvatā,||<br />
							Tamonudā te pana antalikkhagā||<br />
							Nabhe pabhāsenti disā virocanā.|| ||</p>

							<p class="f4 in2">Etasmiɱ yaɱ vijjati antare dhanaɱ||<br />
							Muttā maṇi veḷuriyaña ca bhaddakaɱ||<br />
							Siŋgī suvaṇṇaɱ atha vā pi kañcanaɱ||<br />
							Yaɱ jāta-rūpaɱ haṭakan ti vuccati||<br />
							Aṭṭhiŋgu petassa uposathassa||<br />
							Kalam pi te nānubhavanti soḷasiɱ||<br />
							Candappahā tāragaṇā va sabbe.|| ||</p>

							<p class="f4 in2">Tasmā hi nārī ca naro ca sīlavā||<br />
							Aṭṭhaŋgupetaɱ upavass'uposathaɱ||<br />
							Puññāni katvāna sukhudayāni||<br />
							Aninditā saggam upenti ṭhānan ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaɱ vutte Vāseṭṭho upāsako, aṭṭh'aŋga samannāgato uposatho||<br />
					maha-p-phalo hoti||<br />
					mahā-nisaɱso||<br />
					mahā-jutiko||<br />
					mahā-vippāro.|| ||</p>

					<p class="f4">Evaɱ vutte Vāseṭṭho upāsako Bhagavantaɱ etad avoca:</p>

					<p class="f4"><a id="pg259"><span class="f2 g"><b>[259]</b></span></a> Piyā me bhante ñātisā-lohitā aṭṭha-samannāgataɱ uposathaɱ upavaseyyuɱ,||<br />
					piyanam pi me assa ñātisā-lohitānaɱ dīgha-rattaɱ hitāya sukhāya.</p>

					<p class="f4">Sabbe ce pi bhante, khattiyā aṭṭh'aŋga-samannāgataɱ uposathaɱ upavaseyyuɱ,||<br />
					sabbesam pi'ssa khattiyānaɱ dīgha-rattaɱ hitāya sukhāya.</p>

					<p class="f4">Sabbe ce pi bhante, brāhmaṇā aṭṭh'aŋga-samannāgataɱ uposathaɱ upavaseyyuɱ,||<br />
					sabbesam pi'ssa brāhmaṇānaɱ dīgha-rattaɱ hitāya sukhāya.</p>

					<p class="f4">Sabbe ce pi bhante, vessā aṭṭh'aŋga-samannāgataɱ uposathaɱ upavaseyyuɱ,||<br />
					sabbesam pi'ssa vessānaɱ dīgha-rattaɱ hitāya sukhāya.</p>

					<p class="f4">Sabbe ce pi bhante, suddā aṭṭh'aŋga-samannāgataɱ uposathaɱ upavaseyyuɱ,||<br />
					sabbesam pi'ssa suddānaɱ dīgha-rattaɱ hitāya sukhāyā ti.|| ||</p>

					<p class="f4">Evam etaɱ Vāseṭṭha, evam etaɱ Vāseṭṭha,||<br />
					sabbe ce pi Vāseṭṭha, khattiyā aṭṭhagasamannāgataɱ uposathaɱ upavaseyyuɱ,||<br />
					sabbesam pi'ssa khattiyānaɱ dīgha-rattaɱ hitāya sukhāya.|| ||</p>

					<p class="f4">Sabbe ce pi Vāseṭṭha, brāhmaṇā aṭṭhagasamannāgataɱ uposathaɱ upavaseyyuɱ,||<br />
					sabbesam pi'ssa brāhmaṇānaɱ dīgha-rattaɱ hitāya sukhāya.|| ||</p>

					<p class="f4">Sabbe ce pi Vāseṭṭha, vessā aṭṭhagasamannāgataɱ uposathaɱ upavaseyyuɱ,||<br />
					sabbesam pi'ssa vessānaɱ dīgha-rattaɱ hitāya sukhāya.|| ||</p>

					<p class="f4">Sabbe ce pi Vāseṭṭha, suddā aṭṭhagasamannāgataɱ uposathaɱ upavaseyyuɱ,||<br />
					sabbesam pi'ssa suddānaɱ dīgha-rattaɱ hitāya sukhāya.|| ||</p>

					<p class="f4">Sadevako ce pi Vāseṭṭha, loko sa-Mārako sabrahamko sa-s-samaṇa-brāhmaṇī pajāsadeva-manussā te aṭṭh'aŋga-samannāgataɱ uposathaɱ upavaseyyu,||<br />
					sa-devaka pi'ssa lokassa sa-Mārakassa sabrahamkassa sa-s-samaṇa-brāhmaṇiyā pajāya sadeva-manussāya dīgha-rattaɱ hitāya sukhāya.|| ||</p>

					<p class="f4">Ime ce pi Vāseṭṭha mahā-sālā aṭṭh'aŋga-samannāgataɱ uposathaɱ upavaseyyuɱ.|| ||</p>

					<p class="f4">Imesam pi'ssa mahā-sālānaɱ dīgha-rattaɱ hitāya sukhāya,||<br />
					ko pana vādo manussa bhutassā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>