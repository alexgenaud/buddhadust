<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 71. A stepwise method of progression from faith to arahantship." />
<title>AN 8 71: Paṭhama Samanta-Pāsādika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VIII. Yamaka-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p71">Sutta 71</a></h4>

					<h1>Paṭhama Samanta-Pāsādika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg314"><span class="f2 g"><b>[314]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.071.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Saddho ca bhikkhave bhikkhu hoti,||<br />
					no ca sīlavā||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kintāhaɱ saddho ca assaɱ sīlavā vā' ti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca||<br />
					evaɱ so ten'aŋgena paripūro hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Saddho ca bhikkhave bhikkhu hoti,||<br />
					sīlavā ca||<br />
					no ca bahu-s-suto||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kintāhaɱ saddho ca||<br />
					assaɱ sīlavā ca||<br />
					bahu-s-suto cā' ti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca||<br />
					bahu-s-suto ca,||<br />
					evaɱ so ten'aŋgena paripūro hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Saddho ca bhikkhave bhikkhu hoti,||<br />
					sīlavā ca||<br />
					bahu-s-suto ca||<br />
					no ca parisā-vacaro||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kintāhaɱ saddho ca||<br />
					assaɱ sīlavā ca||<br />
					bahu-s-suto cā||<br />
					parisā-vacaro ca' ti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca||<br />
					bahu-s-suto ca,||<br />
					parisā-vacaro ca||<br />
					evaɱ so ten'aŋgena paripūro hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Saddho ca bhikkhave bhikkhu hoti,||<br />
					sīlavā ca||<br />
					bahu-s-suto ca||<br />
					parisā-vacaro ca||<br />
					no ca Dhamma-kathiko parisāya dhammaɱ deseti||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kintāhaɱ saddho ca||<br />
					assaɱ sīlavā ca||<br />
					bahu-s-suto cā||<br />
					parisā-vacaro ca||<br />
					Dhamma-kathiko parisāya dhammaɱ deseti ca' ti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca||<br />
					bahu-s-suto ca,||<br />
					parisā-vacaro ca||<br />
					Dhamma-kathiko parisāya dhammaɱ deseti ca<br />
					evaɱ so ten'aŋgena paripūro hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Saddho ca bhikkhave bhikkhu hoti,||<br />
					sīlavā ca||<br />
					bahu-s-suto ca||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					no ca visārado ca parisāya dhammaɱ deseti||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kintāhaɱ saddho ca||<br />
					assaɱ sīlavā ca||<br />
					bahu-s-suto cā||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca' ti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca||<br />
					bahu-s-suto ca,||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca||<br />
					evaɱ so ten'aŋgena paripūro hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Saddho ca bhikkhave bhikkhu hoti,||<br />
					sīlavā ca||<br />
					bahu-s-suto ca||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca||<br />
					no ca catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikama-lābhī hoti akiccha-lābhī akasira-lābhī||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kintāhaɱ saddho ca||<br />
					assaɱ sīlavā ca||<br />
					bahu-s-suto cā||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca||<br />
					catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikama-lābhī hoti akiccha-lābhī akasira-lābhī ca' ti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca||<br />
					bahu-s-suto ca,||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca||<br />
					catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikama-lābhī hoti akiccha-lābhī akasira-lābhī ca||<br />
					evaɱ so ten'aŋgena paripūro hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Saddho ca bhikkhave bhikkhu hoti,||<br />
					sīlavā ca||<br />
					bahu-s-suto ca||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca||<br />
					catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikama-lābhī hoti akiccha-lābhī akasira-lābhī ca||<br />
					no ca āsavānaɱ khayā anāsavaɱ ceto-vimuttaɱ paññā-vimuttaɱ diṭṭhe'va dhamme sayaɱ abhiññā sacchi-katvā upasampajja viharati||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ <a id="pg315"><span class="f2 g"><b>[315]</b></span></a> paripūretabbaɱ:|| ||</p>

					<p class="f4">'Kintāhaɱ saddho ca||<br />
					assaɱ sīlavā ca||<br />
					bahu-s-suto cā||<br />
					parisā-vacaro ca||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca||<br />
					catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikama-lābhī hoti akiccha-lābhī akasira-lābhī ca<br />
					āsavānaɱ khayā anāsavaɱ ceto-vimuttaɱ paññā-vimuttaɱ diṭṭhe'va dhamme sayaɱ abhiññā sacchi-katvā upasampajja viharati ca' ti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca||<br />
					bahu-s-suto ca,||<br />
					Dhamma-kathiko parisāya dhammaɱ deseti ca||<br />
					visārado ca parisāya dhammaɱ deseti ca||<br />
					catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikama-lābhī hoti akiccha-lābhī akasira-lābhī ca||<br />
					āsavānaɱ khayā anāsavaɱ ceto-vimuttaɱ paññā-vimuttaɱ diṭṭhe'va dhamme sayaɱ abhiññā sacchi-katvā upasampajja viharati ca||<br />
					evaɱ so ten'aŋgena paripūro hoti.|| ||</p>

					<p class="f4">Imehi kho bhikkhave, aṭṭhehi dhammehi samannāgato bhikkhu samanta-pāsādiko ca hoti sabbā-kāra-paripūro cā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
