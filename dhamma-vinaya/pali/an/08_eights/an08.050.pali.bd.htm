<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 50.  The Buddha tells the bhikkhus of four things that, for women, lead to power in this world, and four that lead to power in the next." />
<title>AN 8 50: Dutiya Idha-Loka-Vijaya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					V. Uposatha Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p50">Sutta 50</a></h4>

					<h1>Dutiya Idha-Loka-Vijaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg271"><span class="f2 g"><b>[271]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.050.hare.pts.htm">pts</a>][<a href="../../../../dhamma-vinaya/wp/an/08_eights/an08.050.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Pubbārāme Migāra-mātu pāsāde.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Catuhi kho bhikkhave, dhammehi samannāgato mātu-gāmo idha-loka-vijayāya paṭi-panno hoti,||<br />
					ayaɱsā loko āraddho hoti.|| ||</p>

					<p class="f4">Katamehi catūhi?|| ||</p>

					<p class="f4">3. Idha bhikkhave, mātu-gāmo su-saɱvihita-kammanto hoti saŋghahita-parijanā,||<br />
					bhattu manāpaɱ carati,||<br />
					sambhataɱ anurakkhati.|| ||</p>

					<p class="ctr c">&#9632;</p>

					<p class="f4">4. Kathañ ca bhikkhave, mātu-gāmo su-saɱvihita-kammanto hoti?|| ||</p>

					<p class="f4">Idha bhikkhave, mātu-gāmo ye te bhattu abbhantarā kammantā 'uṇṇā' ti vā 'kappāsā' ti vā,||<br />
					tattha dakkhā hoti analasā,||<br />
					tatrupāyāya vimaɱsāya samannāgatā alaɱ kātuɱ alaɱ saɱvidhātuɱ.|| ||</p>

					<p class="f4">Evaɱ kho bhikkhave, mātu-gāmo susaɱ <a id="pg270"><span class="f2 g"><b>[270]</b></span></a> vihita-kammanto hoti.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave mātu-gāmo saŋgahita-parijano hoti?|| ||</p>

					<p class="f4">Idha bhikkhave mātu-gāmo yo so bhattu abbhantaro antojano 'dāsā' ti vā 'pessā' ti vā 'kamma-karā' ti vā,||<br />
					tesaɱ katañ ca katato jānāti.|| ||</p>

					<p class="f4">Akatañ ca akatato jānāti,||<br />
					gilāna-kānāñ ca bal-ā-balaɱ jānāti,||<br />
					khādanīya-bhojanīyañ c'assa paccaɱsena saɱvibhajati.|| ||</p>

					<p class="f4">Evaɱ kho bhikkhave, mātu-gāmo saŋgahita-parijano hoti.|| ||</p>

					<p class="ctr c">&#9632;</p>

					<p class="f4">6. Katañ ca bhikkhave, mātu-gāmo bhattu manāpaɱ carati?|| ||</p>

					<p class="f4">Idha bhikkhave, mātu-gāmo yaɱ bhattu amanāpa-saŋkhātaɱ,||<br />
					taɱ jīvitahetu pi na ajjhāvarati.|| ||</p>

					<p class="f4">Evaɱ kho bhikkhave, mātu-gāmo bhattu manāpaɱ carati.|| ||</p>

					<p class="ctr c">&#9632;</p>

					<p class="f4">7. Kathañ ca bhikkhave mātu-gāmo sambhataɱ anurakkhati?|| ||</p>

					<p class="f4">Idha bhikkhave, mātu-gāmo yaɱ bhattā āharati dhanaɱ vā dhaññaɱ vā rajataɱ vā jāta-rūpaɱ vā,||<br />
					taɱ ārakkhena guttiyā sampādeti.|| ||</p>

					<p class="f4">Tattha ca hoti adhutti athenī asoṇḍī avināsikā.|| ||</p>

					<p class="f4">Evaɱ kho bhikkhave, mātu-gāmo samabhataɱ anurakkhati.|| ||</p>

					<p class="f4">Imehi kho bhikkhave, catūhi dhammehi samannāgato mātu-gāmo idha loka-vijayāya paṭi-panno hoti,||<br />
					ayaɱsā loko āraddho hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Catuhi kho bhikkhave, dhammehi samannāgato mātu-gāmo paraloka-vijayāya paṭi-panno hoti,||<br />
					parassā loko āraddho hoti.|| ||</p>

					<p class="f4">Katamehi catūhi?|| ||</p>

					<p class="f4">9. Idha bhikkhave, mātu-gāmo saddhā sampanno hoti,||<br />
					sīla-sampanno hoti,||<br />
					cāga-sampanno hoti,||<br />
					paññā-sampanno hoti.|| ||</p>

					<p class="ctr c">&#9632;</p>

					<p class="f4">10. Kathañ ca bhikkhave mātu-gāmo saddhā-sampanno hoti?|| ||</p>

					<p class="f4">Idha bhikkhave, mātu-gāmo saddho hoti,||<br />
					sadda-hati Tathāgatassa bodhiɱ||<br />
					'iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Evaɱ kho bhikkhave, mātu-gāmo saddhā-sampanno hoti.|| ||</p>

					<p class="ctr c">&#9632;</p>

					<p class="f4">11. Kathañ ca bhikkhave, mātu-gāmo sīla-sampanno hoti?|| ||</p>

					<p class="f4">Idha bhikkhave mātu-gāmo pāṇāti-pātā paṭiviratā hoti,||<br />
					adinn'ādānā paṭiviratā hoti||<br />
					kāmesu micchā-cārā paṭiviratā hoti||<br />
					musā-vādā paṭiviratā hoti||<br />
					surā-mera-yamajja-pamā-daṭṭhānā paṭiviratā hoti.|| ||</p>

					<p class="f4">Evaɱ kho bhikkhave, mātu-gāmo sīla sampannā hoti.|| ||</p>

					<p class="ctr c">&#9632;</p>

					<p class="f4">12. Kathañ ca bhikkhave, mātu-gāmo cāga-sampanno hoti?|| ||</p>

					<p class="f4">Idha bhikkhave mātu-gāmo vigata-mala-maccherena cetasā agāraɱ ajjhāvasati muttācāgā payata-pāṇī vossagga-ratā yā cayogā dāna-saɱvibhāga-ratā.|| ||</p>

					<p class="f4">Evaɱ kho bhikkhave, mātu-gāmo cāga-sampannā hoti.|| ||</p>

					<p class="ctr c">&#9632;</p>

					<p class="f4">13. Kathañ ca bhikkhave, mātu-gāmo paññā-sampanno hoti?|| ||</p>

					<p class="f4">Idha bhikkhave, mātu-gāmo paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Evaɱ kho bhikkhave, mātu-gāmo paññā-sampannā hoti.|| ||</p>

					<p class="f4">Imehi kho bhikkhave, catūhi dhammehi samannāgato mātu-gāmo paraloka-vijayāya paṭi-pannā hoti,||<br />
					parassa loko āraddho hotī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Susaɱvihita-kammantā saŋgahīta-parijjanā||<br />
							Bhattu manāpaɱ carati sambhataɱ anurakkhati.|| ||</p>

					      <p class="f4 in2">Saddhā sīlena sampannā vadaññū vītamaccharā,||<br />
							Niccaɱ Maggaɱ visodheti sotthānaɱ samparāyikaɱ|| ||</p>

					      <p class="f4 in2">Icc'ete aṭṭha dhammā ca yassā vijjanti nāriyā,||<br />
							Tam pi sīla-vatiɱ āhu dhamm'aṭṭhaɱ saccāvadiniɱ.|| ||</p>

					      <p class="f4 in2">Soḷas-ā-kāra-sampannā aṭṭh'aŋga-susamāgatā,||<br />
							Tādisī sīla-vatī upāsikā uppajjati deva-lokaɱ manāpaɱ.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>