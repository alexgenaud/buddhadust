<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 26. Jivaka Komarabhacca inquires about the factors that go into the making of a good lay disciple." />
<title>AN 8 26: Jivaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					III: Gahapati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p26">Sutta 26</a></h4>

					<h1>Jīvaka Komarabhacca Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg222"><span class="f2 g"><b>[222]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.026.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.026.than.ati.htm#p1">than</a>][<a href="../../../../dhamma-vinaya/wp/an/08_eights/an08.026.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Jīvakambavane.|| ||</p>

					<p class="f4">Atha kho Jīvako Komārabhacco yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho Jīvako Komārabhacco Bhagavantaɱ etad avoca:|| ||</p>

					<p class="f4">"Kittāvatā nu kho bhante upāsako hotī" ti?|| ||</p>

					<p class="f4">"Yato kho Jīvaka,||<br />
					Buddhaɱ saraṇaɱ gato hoti,||<br />
					dhammaɱ saraṇaɱ gato hoti,||<br />
					Saṅghaɱ saraṇaɱ gato hoti,||<br />
					ettāvatā kho Jīvaka,||<br />
					upāsako hotī ti.|| ||</p>

					<p class="ctr c">&#9632;</p>

					<p class="f4">Kittāvatā pana bhante,||<br />
					upāsako sīlavā hotīti:|| ||</p>

					<p class="f4">Yato kho Jīvaka,||<br />
					upāsako pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Ettāvatā kho Jīvaka,||<br />
					upāsako sīlavā hotī ti.|| ||</p>

					<p class="ctr c">&#9632;</p>

					<p class="f4">Kittāvatā pana bhante,||<br />
					upāsako attahitāya paṭipanno hoti no parahitāyāti:|| ||</p>

					<p class="f4">Yato <a id="pg223"><span class="f2 g"><b>[223]</b></span></a> kho Jīvaka,||<br />
					upāsako attanā saddhā-sampanno hoti,||<br />
					no paraɱ saddhā-sampadāya sam-ā-dapeti.|| ||</p>

					<p class="f4">Attanā sīla-sampanno hoti,||<br />
					no paraɱ sīla-sampadāya sam-ā-dapeti.|| ||</p>

					<p class="f4">Attanā cāga-sampanno hoti,||<br />
					no paraɱ cāga-sampadāya sam-ā-dapeti,||<br />
					attanā bhikkhūnaɱ dassana-kāmo hoti,||<br />
					no paraɱ bhikkhūnaɱ dassane sam-ā-dapeti.|| ||</p>

					<p class="f4">Attanā Sad'Dhammaɱ sotukāmo hoti,||<br />
					no paraɱ sad'Dhamma-savaṇe sam-ā-dapeti.|| ||</p>

					<p class="f4">Attanā sutānaɱ dhammānaɱ dhāraṇa-jātiko hoti,||<br />
					no paraɱ Dhamma-dhāraṇāya sam-ā-dapeti.|| ||</p>

					<p class="f4">Attanā dhatānaɱ dhammānaɱ atthūpaparikkhī hoti,||<br />
					no paraɱ atth'ūpapari-k-khāya sam-ā-dapeti.|| ||</p>

					<p class="f4">Attanā attham aññāya dhammam aññāya Dhamm-ā-nu-Dhamma-paṭipanno hoti,||<br />
					no paraɱ Dhamm-ā-nu-Dhamma-paṭipattiyā sam-ā-dapeti.|| ||</p>

					<p class="f4">Ettāvatā kho Jīvaka upāsako attahitāya paṭipanno hoti no parahitāyāti.|| ||</p>

					<p class="ctr c">&#9632;</p>

					<p class="f4">Kittāvatā pana bhante,||<br />
					upāsako attahitāya ca paṭipanno hoti,||<br />
					parahitāya cāti:|| ||</p>

					<p class="f4">Yato kho Jīvaka,||<br />
					upāsako attanā ca saddhā-sampanno hoti,||<br />
					parañca saddhā-sampadāya sam-ā-dapeti.|| ||</p>

					<p class="f4">Attanā ca sīla-sampanno hoti,||<br />
					parañca sīla-sampadāya sam-ā-dapeti.|| ||</p>

					<p class="f4">Attanā ca cāga-sampanno hoti,||<br />
					parañca cāga-sampadāya sam-ā-dapeti,||<br />
					attanā ca bhikkhūnaɱ dassana-kāmo hoti,||<br />
					parañca bhikkhūnaɱ dassane sam-ā-dapeti.|| ||</p>

					<p class="f4">Attanā ca Sad'Dhammaɱ sotukāmo hoti,||<br />
					parañca sad'Dhamma-savaṇe sam-ā-dapeti.|| ||</p>

					<p class="f4">Attanā ca sutānaɱ dhammānaɱ dhāraṇa-jātiko hoti,||<br />
					parañca Dhamma-dhāraṇāya sam-ā-dapeti.|| ||</p>

					<p class="f4">Attanā ca dhatānaɱ dhammānaɱ atthūpaparikkhī hoti parañca atth'ūpapari-k-khāya sam-ā-dapeti.|| ||</p>

					<p class="f4">Attanā ca attham aññāya dhammam aññāya Dhamm-ā-nu-Dhamma-paṭipanno hoti,||<br />
					parañca Dhamm-ā-nu-Dhamma-paṭipattiyā sam-ā-dapeti.|| ||</p>

					<p class="f4">Ettāvatā kho Jīvaka,||<br />
					upāsako attahitāya ca paṭipanno hoti parahitāya cā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>