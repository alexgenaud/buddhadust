<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Eights, Suttas 17-18. Two suttas describing the tricks women and men use to ensnare each other." />
<title>AN 8 17-18: Purisa-Bandhana Suttaɱ and Itthi-Bandhana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					II: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p17">Suttas 17-18</a></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<h4 class="ctr"><a id="p17" href="../../../../backmatter/indexes/sutta/an/idx_08_atthakanipata.htm#p17">Sutta 17</a></h4>

					<h1>Purisa-Bandhana Suttaɱ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/an/08_eights/an08.017-018.hare.pts.htm#p17.1">pts</a>][<a href="../../../../dhamma-vinaya/bd/an/08_eights/an08.017-018.olds.bd.htm#p17.1">olds</a>][<a href="../../../../dhamma-vinaya/wp/an/08_eights/an08.017-018.bodh.wp.htm#p17.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭhahi bhikkhave ākārehi itthi purisaɱ bandhati.|| ||</p>

					<p class="f4">Katamehi aṭṭhahi?</p>

					<p class="f4">Rūpena bhikkhave itthi purisaɱ bandhati,||<br />
					hasitena bhikkhave itthi purisaɱ bandhati,||<br />
					bhaṇitena bhikkhave itthi purisaɱ bandhati,||<br />
					gītena bhikkhave itthi purisaɱ <a id="pg197"><span class="f2 g"><b>[197]</b></span></a> bandhati,||<br />
					roṇṇena bhikkhave itthi purisaɱ bandhati,||<br />
					ākappena bhikkhave itthi purisaɱ bandhati,||<br />
					vana-bhaŋgena bhikkhave itthi purisaɱ bandhati,||<br />
					phassena bhikkhave itthi purisaɱ bandhati.|| ||</p>

					<p class="f4">Imehi kho bhikkhave aṭṭhah'ākārehi itthi purisaɱ bandhati.|| ||</p>

					<p class="f4">Tehi bhikkhave sattā subaddhā yeva pāsena baddhā ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="p18" href="../../../../backmatter/indexes/sutta/an/idx_08_atthakanipata.htm#p18">Sutta 18</a></h4>

					<h1>Itthi-Bandhana Suttaɱ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/an/08_eights/an08.017-018.hare.pts.htm#p18.1">pts</a>][<a href="../../../../dhamma-vinaya/bd/an/08_eights/an08.017-018.olds.bd.htm#p18.1">olds</a>][<a href="../../../../dhamma-vinaya/wp/an/08_eights/an08.017-018.bodh.wp.htm#p18.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭhahi bhikkhave ākārehi puriso itthiɱ bandhati.|| ||</p>

					<p class="f4">Katamehi aṭṭhahi?|| ||</p>

					<p class="f4">Rūpena bhikkhave puriso itthiɱ bandhati,||<br />
					hasitena bhikkhave puriso itthiɱ bandhati,||<br />
					bhaṇitena bhikkhave puriso itthiɱ bandhati,||<br />
					gītena bhikkhave puriso itthiɱ bandhati,||<br />
					ruṇṇena- bhikkhave puriso itthiɱ bandhati,||<br />
					ākappena bhikkhave puriso itthiɱ bandhati,||<br />
					vana-bhaŋgena bhikkhave, puriso itthiɱ bandhati,||<br />
					phassena bhikkhave puriso itthiɱ bandhati.|| ||</p>

					<p class="f4">Imehi kho bhikkhave aṭṭhahi ākārehi puriso itthiɱ bandhati.|| ||</p>

					<p class="f4">Tehi bhikkhave sattā subaddhā yeva phassena baddhā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>