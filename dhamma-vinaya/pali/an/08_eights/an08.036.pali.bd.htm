<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 36. Eight outcomes from the performance of meritorous action graded as to extent of the giving and virtuous behavior involved." />
<title>AN 8 36: Puñña-Kiriya-Vatthu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					IV. Dāna Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p36">Sutta 36</a></h4>

					<h1>Puñña-Kiriya-Vatthu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg241"><span class="f2 g"><b>[241]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.036.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.036.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Tīṇimāni bhikkhave, puñña-kiriyavatthūni.|| ||</p>

					<p class="f4">Katamāni tīṇi?|| ||</p>

					<p class="f4">2. Dāna-mayaɱ puñña-kiri-yavatthu,||<br />
					sīla-mayaɱ puñña-kiriya-vatthu,||<br />
					bhāvanā-mayaɱ puñña-kiriya-vatthu.|| ||</p>

					<p class="f4">3. Idha, bhikkhave, ekaccassa dāna-mayaɱ puñña-kiriya-vatthu parittaɱ kataɱ hoti,||<br />
					sīla-mayaɱ puñña-kiriya-vatthu parittaɱ kataɱ hoti||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā manussadobhaggaɱ uppajjati.|| ||</p>

					<p class="f4">4. Idha pana bhikkhave, ekaccassa dāna-mayaɱ puñña-kiriya-vatthu mattaso kataɱ hoti,||<br />
					sīla-mayaɱ puñña-kiriya-vatthu mattaso kataɱ hoti,||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā manussasobhaggaɱ uppajjati.|| ||</p>

					<p class="f4">5. Idha pana bhikkhave, ekaccassa dāna-mayaɱ puñña-kiriya-vatthu adhimattaɱ kataɱ hoti,||<br />
					sīla-mayaɱ puñña- <a id="pg242"><span class="f2 g"><b>[242]</b></span></a> kiriyavatthu adhimattaɱ kataɱ hoti,||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā Cātu-m-mahā-rājikānaɱ devānaɱ saha-vyataɱ uppajjati.|| ||</p>

					<p class="f4">Tatra, bhikkhave, Cattāro Mahārājāno dāna-mayaɱ puñña-kiriya-vatthuɱ atirekaɱ karitvā||<br />
					sīla-mayaɱ puñña-kiriya-vatthuɱ atirekaɱ karitvā||<br />
					Cātummahārājike deve dasahi ṭhānehi adhigaṇhanti:||<br />
					dibbena āyunā,||<br />
					dibbena vaṇṇena,||<br />
					dibbena sukhena,||<br />
					dibbena yasena,||<br />
					dibbena ādhipateyyena,||<br />
					dibbehi rūpehi,||<br />
					dibbehi saddehi,||<br />
					dibbehi gandhehi,||<br />
					dibbehi rasehi,||<br />
					dibbehi phoṭṭhabbehi.|| ||</p>

					<p class="f4">6. Idha pana bhikkhave, ekaccassa dāna-mayaɱ puñña-kiriya-vatthu adhimattaɱ kataɱ hoti,||<br />
					sīla-mayaɱ puñña-kiriya-vatthu adhimattaɱ kataɱ hoti,||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā Tāvatiɱsānaɱ devānaɱ saha-vyataɱ uppajjati.|| ||</p>

					<p class="f4">Tatra, bhikkhave, Sakko devānaɱ indo dāna-mayaɱ puñña-kiriya-vatthuɱ atirekaɱ karitvā,||<br />
					sīla-mayaɱ puñña-kiriya-vatthuɱ atirekaɱ karitvā||<br />
					Tāvatiɱse deve dasahi ṭhānehi adhigaṇhāti:||<br />
					dibbena āyunā,||<br />
					dibbena vaṇṇena,||<br />
					dibbena sukhena,||<br />
					dibbena yasena,||<br />
					dibbena ādhipateyyena,||<br />
					dibbehi rūpehi,||<br />
					dibbehi saddehi,||<br />
					dibbehi gandhehi,||<br />
					dibbehi rasehi,||<br />
					dibbehi phoṭṭhabbehi.|| ||</p>

					<p class="f4">7. Idha pana bhikkhave, ekaccassa dāna-mayaɱ puñña-kiriya-vatthu adhimattaɱ kataɱ hoti,||<br />
					sīla-mayaɱ puñña-kiriya-vatthu adhimattaɱ kataɱ hoti,||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā Yāmānaɱ devānaɱ saha-vyataɱ uppajjati.|| ||</p>

					<p class="f4">Tatra, bhikkhave, suyāmo deva-putto dāna-mayaɱ puñña-kiriya-vatthuɱ atirekaɱ karitvā,||<br />
					sīla-mayaɱ puñña-kiriya-vatthuɱ atirekaɱ karitvā,||<br />
					yāme deve dasahi ṭhānehi adhigaṇhāti:||<br />
					dibbena āyunā,||<br />
					dibbena vaṇṇena,||<br />
					dibbena sukhena,||<br />
					dibbena yasena,||<br />
					dibbena ādhipateyyena,||<br />
					dibbehi rūpehi,||<br />
					dibbehi saddehi,||<br />
					dibbehi gandhehi,||<br />
					dibbehi rasehi,||<br />
					dibbehi phoṭṭhabbehi.</p>

					<p class="f4">8. Idha pana bhikkhave, ekaccassa dāna-mayaɱ puñña-kiriya-vatthu adhimattaɱ kataɱ hoti,||<br />
					sīla-mayaɱ puñña-kiriya-vatthu adhimattaɱ kataɱ hoti,||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā Tusitānaɱ devānaɱ saha-vyataɱ uppajjati.|| ||</p>

					<p class="f4">Tatra <a id="pg243"><span class="f2 g"><b>[243]</b></span></a> bhikkhave, SanTusito deva-putto dāna-mayaɱ puñña-kiriya-vatthuɱ atirekaɱ karitvā,||<br />
					sīla-mayaɱ puñña-kiriya-vatthuɱ atirekaɱ karitvā,||<br />
					Tusite deve dasahi ṭhānehi adhigaṇhāti:||<br />
					dibbena āyunā,||<br />
					dibbena vaṇṇena,||<br />
					dibbena sukhena,||<br />
					dibbena yasena,||<br />
					dibbena ādhipateyyena,||<br />
					dibbehi rūpehi,||<br />
					dibbehi saddehi,||<br />
					dibbehi gandhehi,||<br />
					dibbehi rasehi,||<br />
					dibbehi phoṭṭhabbehi.</p>

					<p class="f4">9. Idha pana bhikkhave, ekaccassa dāna-mayaɱ puñña-kiriya-vatthu adhimattaɱ kataɱ hoti,||<br />
					sīla-mayaɱ puñña-kiriya-vatthu adhimattaɱ kataɱ hoti,||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā Nimmāṇaratīnaɱ devānaɱ saha-vyataɱ uppajjati.|| ||</p>

					<p class="f4">Tatra, bhikkhave, Sunimmito deva-putto dāna-mayaɱ puñña-kiriya-vatthuɱ atirekaɱ karitvā,||<br />
					sīla-mayaɱ puñña-kiriya-vatthuɱ atirekaɱ karitvā,||<br />
					Nimmāṇaratī deve dasahi ṭhānehi adhigaṇhāti:||<br />
					dibbena āyunā,||<br />
					dibbena vaṇṇena,||<br />
					dibbena sukhena,||<br />
					dibbena yasena,||<br />
					dibbena ādhipateyyena,||<br />
					dibbehi rūpehi,||<br />
					dibbehi saddehi,||<br />
					dibbehi gandhehi,||<br />
					dibbehi rasehi,||<br />
					dibbehi phoṭṭhabbehi.</p>

					<p class="f4">10. Idha pana bhikkhave, ekaccassa dāna-mayaɱ puñña-kiriya-vatthu adhimattaɱ kataɱ hoti,||<br />
					sīla-mayaɱ puñña-kiriya-vatthu adhimattaɱ kataɱ hoti,||<br />
					bhāvanā-mayaɱ puñña-kiriya-vatthu nābhisambhoti.|| ||</p>

					<p class="f4">So kāyassa bhedā param maraṇā Paranimmita vasavattīnaɱ devānaɱ saha-vyataɱ uppajjati.|| ||</p>

					<p class="f4">Tatra, bhikkhave, Vasavattī deva-putto dāna-mayaɱ puñña-kiriya-vatthuɱ atirekaɱ karitvā,||<br />
					sīla-mayaɱ puñña-kiriya-vatthuɱ atirekaɱ karitvā,||<br />
					Paranimmita-vasavattī deve dasahi ṭhānehi adhigaṇhāti:||<br />
					dibbena āyunā,||<br />
					dibbena vaṇṇena,||<br />
					dibbena sukhena,||<br />
					dibbena yasena,||<br />
					dibbena ādhipateyyena,||<br />
					dibbehi rūpehi,||<br />
					dibbehi saddehi,||<br />
					dibbehi gandhehi,||<br />
					dibbehi rasehi,||<br />
					dibbehi phoṭṭhabbehi.</p>

					<p class="f4">Imāni kho bhikkhave, tīṇi puñña-kiriya-vatthūnī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
