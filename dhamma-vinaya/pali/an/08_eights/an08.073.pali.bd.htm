<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 73. A sutta which illustrates the extreme degree of concentration required to be considered careful mindfulness — in this case, of death." />
<title>AN 8 73: Paṭhama Maraṇa-Sati Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VIII. Yamaka-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p73">Sutta 73</a></h4>

					<h1>Paṭhama Maraṇa-Sati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg316"><span class="f2 g"><b>[316]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.073.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Nādike viharati Giñjakāvasathe.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4"><a id="pg317"><span class="f2 g"><b>[317]</b></span></a> "Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Maraṇa-sati bhikkhave bhāvitā bahulī-katā maha-p-phalā hoti||<br />
					mahā-nisaɱsā amato-gadhā amata-pariyosānā.|| ||</p>

					<p class="f4">Bhāvetha no tumhe bhikkhave maraṇa-satin" ti.|| ||</p>

					<p class="ctr c">&#9632;</p>

					<p class="f4">3. Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Ahaɱ kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu, bhāvesi maraṇa-satin" ti?|| ||</p>

					<p class="f4">"Idha mayhaɱ bhante, evaɱ hoti:|| ||</p>

					<p class="f4">'Aho vatāhaɱ rattin-divaɱ jīveyyaɱ,||<br />
					Bhagavato sāsanaɱ mana-sikareyyaɱ,||<br />
					bahuɱ vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">4. Aññataro pi kho bhikkhu Bhagavantaɱ etad avoca:|| ||</p>

					<p class="f4">"Aham pi kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu bhāvesi maraṇa-satin" ti?|| ||</p>

					<p class="f4">"Idha mayhaɱ bhante, evaɱ hoti:|| ||</p>

					<p class="f4">'Aho vatāhaɱ divasaɱ jīveyyaɱ||<br />
					Bhagavato sāsanaɱ mana-sikareyyaɱ,||<br />
					bahu vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">5. Aññataro pi kho bhikkhu Bhagavantaɱ etad avoca:|| ||</p>

					<p class="f4">"Aham pi kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu bhāvesi maraṇa-satin" ti?|| ||</p>

					<p class="f4">"Idha mayhaɱ bhante, evaɱ hoti:|| ||</p>

					<p class="f4">'Aho vatāhaɱ upaḍḍhadivasaɱ jīveyyaɱ||<br />
					Bhagavato sāsanaɱ mana-sikareyyaɱ,||<br />
					bahu vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">6. Aññataro pi kho bhikkhu Bhagavantaɱ etad avoca:|| ||</p>

					<p class="f4">"Aham pi kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu bhāvesi maraṇa-satin" ti?|| ||</p>

					<p class="f4">"Idha mayhaɱ bhante, evaɱ hoti:|| ||</p>

					<p class="f4">'Aho vatāhaɱ tad'antaraɱ jīveyyaɱ||<br />
					Bhagavato sāsanaɱ mana-sikareyyaɱ,||<br />
					bahu vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">7. Aññataro pi kho bhikkhu Bhagavantaɱ etad avoca:|| ||</p>

					<p class="f4">"Aham pi kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu bhāvesi maraṇa-satin" ti?|| ||</p>

					<p class="f4">"Idha <a id="pg318"><span class="f2 g"><b>[318]</b></span></a> mayhaɱ bhante, evaɱ hoti:|| ||</p>

					<p class="f4">'Aho vatāhaɱ tad'antaraɱ jīveyyaɱ||<br />
					Bhagavato sāsanaɱ mana-sikareyyaɱ,||<br />
					bahu vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">8. Aññataro pi kho bhikkhu Bhagavantaɱ etad avoca:|| ||</p>

					<p class="f4">"Aham pi kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu bhāvesi maraṇa-satin" ti?|| ||</p>

					<p class="f4">"Idha mayhaɱ bhante, evaɱ hoti:|| ||</p>

					<p class="f4">'Aho vatāhaɱ tad'antaraɱ jīveyyaɱ, jīveyyaɱ||<br />
					Bhagavato sāsanaɱ mana-sikareyyaɱ,||<br />
					bahu vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">9. Aññataro pi kho bhikkhu Bhagavantaɱ etad avoca:|| ||</p>

					<p class="f4">"Aham pi kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu bhāvesi maraṇa-satin" ti?|| ||</p>

					<p class="f4">"Idha mayhaɱ bhante, evaɱ hoti:|| ||</p>

					<p class="f4">'Aho vatāhaɱ tad'antaraɱ jīveyyaɱ, jīveyyaɱ||<br />
					Bhagavato sāsanaɱ mana-sikareyyaɱ,||<br />
					bahu vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">10. Aññataro pi kho bhikkhu Bhagavantaɱ etad avoca:|| ||</p>

					<p class="f4">"Aham pi kho bhante, bhāvemi maraṇa-satin" ti.|| ||</p>

					<p class="f4">"Yathā kathaɱ pana tvaɱ bhikkhu bhāvesi maraṇa-satin" ti?|| ||</p>

					<p class="f4">"Idha mayhaɱ bhante, evaɱ hoti:|| ||</p>

					<p class="f4">'Aho vatāhaɱ tad'antaraɱ jīveyyaɱ, jīveyyaɱ||<br />
					Bhagavato sāsanaɱ mana-sikareyyaɱ,||<br />
					bahu vata me kataɱ assā' ti.|| ||</p>

					<p class="f4">Evaɱ kho ahaɱ bhante, bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">11. Evaɱ vutte Bhagavā te bhikkhu etad avoca:|| ||</p>

					<p class="f4">"Yvāyaɱ bhikkhave, bhikkhu evaɱ maraṇa-sati bhāveti:|| ||</p>

					<p class="f4">'Aho vatāhaɱ rattin-divaɱ jīveyaɱ||<br />
					Bhagavato sāsanaɱ mana-sikareyyaɱ||<br />
					bahuɱ vata me kataɱ assā' ti.|| ||</p>

					<p class="f4">Yo pāyaɱ bhikkhave, bhikkhu evaɱ maraṇa-satiɱ bhāveti:|| ||</p>

					<p class="f4">'Aho <a id="pg319"><span class="f2 g"><b>[319]</b></span></a> vatāhaɱ divasaɱ jīveyyaɱ,||<br />
					Bhagavato sāsanaɱ mana-sikareyyaɱ,||<br />
					bahuɱ vata me kataɱ assā' ti.|| ||</p>

					<p class="f4">Yo pāyaɱ bhikkhave, bhikkhu evaɱ maraṇa-satiɱ bhāveti:|| ||</p>

					<p class="f4">'Aho vatāhaɱ upaḍḍhadivasaɱ jīveyyaɱ,||<br />
					Bhagavato sāsanaɱ mana-sikareyyaɱ,||<br />
					bahuɱ vata me kataɱ assā' ti.|| ||</p>

					<p class="f4">Yo pāyaɱ bhikkhave, bhikkhu evaɱ maraṇa-satiɱ bhāveti:|| ||</p>

					<p class="f4">'Aho vatāhaɱ tad'antaraɱ jīveyyaɱ||<br />
					yad'antaraɱ eka piṇḍa-pātaɱ bhuñjāmi,||<br />
					Bhagavato sāsanaɱ mana-sikareyyaɱ,||<br />
					bahuɱ vata me kataɱ assā' ti.|| ||</p>

					<p class="f4">Yo pāyaɱ bhikkhave, bhikkhu evaɱ maraṇa-satiɱ bhāveti:|| ||</p>

					<p class="f4">'Aho vatāhaɱ tad'antaraɱ jīveyyaɱ,||<br />
					yad'antaraɱ upaḍḍhaḍapiṇḍa-pātaɱ bhuñjāmi,||<br />
					Bhagavato sāsanaɱ mana-sikareyyaɱ,||<br />
					bahuɱ vata me kataɱ assā' ti.|| ||</p>

					<p class="f4">Yo pāyaɱ bhikkhu evaɱ maraṇa-satiɱ bhāveti:|| ||</p>

					<p class="f4">'Aho vatāhaɱ tad'antaraɱ jīveyaɱ||<br />
					yad'antaraɱ cattāro vā pañca ālope saŋkh-ā-ditvā ajejhāharāmi,||<br />
					Bhagavato sāsanaɱ mana-sikareyyaɱ,||<br />
					bahuɱ vata me kata assā' ti.|| ||</p>

					<p class="f4">Ime vuccanti bhikkhave bhikkhū pamattā viharanti,||<br />
					dandhaɱ maraṇa-satiɱ bhāventi āsavānaɱ khayāya.|| ||</p>

					<p class="ctr c">&#9632;</p>

					<p class="f4">12. Yo ca khvāyaɱ bhikkhave bhikkhu evaɱ maraṇa-satiɱ bhāveti:|| ||</p>

					<p class="f4">'Aho vatāhaɱ tad'antaraɱ jīveyyaɱ yad'antaraɱ ekaɱ ālopaɱ saŋkh-ā-ditvā ajejhāharāmi,||<br />
					Bhagavato sāsanaɱ mana-sikareyyaɱ||<br />
					bahuɱ vata me kataɱ assāti' ti.|| ||</p>

					<p class="f4">Yo pāyaɱ bhikkhave bhikkhu maraṇa-satiɱ bhāveti:|| ||</p>

					<p class="f4">'Aho vatāhaɱ tad'antaraɱ jīveyyaɱ,||<br />
					yad'antaraɱ assasitvā passasāmī ca passasitvā vā assasāmi,||<br />
					Bhagavato sāsanaɱ mana-sikareyyaɱ,||<br />
					bahuɱ vata me kataɱ assā' ti.|| ||</p>

					<p class="f4">Ime vuccanti bhikkhave bhikkhu appamattā viharanti,||<br />
					tikkhaɱ maraṇa-sati bhāventi āsavānaɱ khayāya.|| ||</p>

					<p class="f4">Tasmā tiha bhikkhave evaɱ sikkhitabbaɱ:|| ||</p>

					<p class="f4">'Appamattā viharissāma, tikkhaɱ-maraṇa-satiɱ bhāveyyāma āsavānaɱ khayāyā' ti.|| ||</p>

					<p class="f4">Evaɱ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
