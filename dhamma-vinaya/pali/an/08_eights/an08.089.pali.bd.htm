<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 89. A layman having brought a complaint against a bhikkhu, the Sangha may meet and impose a punishment of expiation against the bhikkhu or it may elect to cancel the proceedings if he is found innocent of the offense." />
<title>AN 8 89: Paṭisāraṇiya-Kamma Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Atthaka Nipāta<br />
					IX. Sati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p89">Sutta 89</a></h4>

					<h1>Paṭisāraṇiya-Kamma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg346"><span class="f2 g"><b>[346]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.089.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Aṭṭhahi bhikkhave dhammehi samannāgatassa bhikkhuno ākaŋkha-māno saŋgho paṭisāraṇiyakammaɱ kareyya.|| ||</p>

					<p class="f4">Katamehi aṭṭhahi?|| ||</p>

					<p class="f4">Gihīnaɱ alābhāya parisakkati,||<br />
					gihīnaɱ anatthāya parisakkati,||<br />
					gihīnaɱ akkosati paribhāsati,||<br />
					gihī gihīhi vibhedeti,||<br />
					Buddhassa avaṇṇaɱ bhāsati,||<br />
					Dhammassa avaṇṇaɱ bhāsati,||<br />
					Sanghassa avaṇṇaɱ bhāsati,||<br />
					dhammikañ ca gihīpaṭissavaɱ na saccāpeti.|| ||</p>

					<p class="f4">Imehi kho bhikkhave aṭṭhahi dhammehi samannāgatassa bhikkhuno ākaŋkha-māno saŋgho paṭisāraṇīya kammaɱ kareyya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Aṭṭhahi bhikkhave dhammehi samannāgatassa bhikkhuno ākaŋkha-māno saŋgho paṭisāraṇiya kammaɱ paṭippassamheyya.|| ||</p>

					<p class="f4">Katamehi aṭṭhahi?|| ||</p>

					<p class="f4">Na gihīnaɱ alābhāya parisakkati,||<br />
					na gihīnaɱ anatthāya parisakkati,||<br />
					na gihīnaɱ akkosati paribhāsati,||<br />
					na gihī gihīhi vibhedeti,||<br />
					Buddhassa vaṇṇaɱ bhāsati,||<br />
					Dhammassa <a id="pg347"><span class="f2 g"><b>[347]</b></span></a> vaṇṇaɱ bhāsati,||<br />
					Sanghassa vaṇṇaɱ bhāsati,||<br />
					dhammikañ ca gihīpaṭissavaɱ saccāpeti.|| ||</p>

					<p class="f4">Imehi kho bhikkhave aṭṭhahi dhammehi samannāgatassa bhikkhuno ākaŋkha-māno saŋgho paṭisāraṇīya kammaɱ paṭippassamheyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
