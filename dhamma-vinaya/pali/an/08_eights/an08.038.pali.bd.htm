<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 38. Eight benefits the birth of a good man brings into the world." />
<title>AN 8 38: Sappurisa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					IV. Dāna Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p38">Sutta 38</a></h4>

					<h1>Sappurisa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg244"><span class="f2 g"><b>[244]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.038.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.038.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">2. Sappuriso bhikkhave, kule jāya-māno bahuno janassa atthāya hitāya sukhāya hoti:|| ||</p>

					<p class="f4">Mātā-pitunnaṃ atthāya hitāya sukhāya hoti,||<br />
					putta-dārassa atthāya hitāya sukhāya hoti,||<br />
					dāsa-kamma-kara-porisassa atthāya hitāya sukhāya hoti,||<br />
					mitt-ā-maccānaṃ atthāya hitāya sukhāya hoti,||<br />
					pubba-petānaṃ atthāya hitāya sukhāya hoti,||<br />
					rañño atthāya hitāya sukhāya hoti,||<br />
					devatānaṃ atthāya hitāya sukhāya hoti,||<br />
					samaṇa-brāhmaṇānaṃ atthāya hitāya sukhāya hoti.</p>

					<p class="f4">2. Seyyathā pi, bhikkhave, mahā-megho sabbasassāni sampādento bahuno janassa atthāya hitāya sukhāya hoti.|| ||</p>

					<p class="f4">Evam eva kho bhikkhave, sappuriso kule jāya-māno bahuno janassa atthāya hitāya sukhāya hoti:|| ||</p>

					<p class="f4">Mātā-pitunnaṃ atthāya hitāya sukhāya hoti,||<br />
					putta-dārassa atthāya hitāya sukhāya hoti,||<br />
					dāsa-kamma-kara-porisassa atthāya hitāya sukhāya hoti,||<br />
					mitt-ā-maccānaṃ atthāya hitāya sukhāya hoti,||<br />
					pubba-petānaṃ atthāya hitāya sukhāya hoti,||<br />
					rañño atthāya hitāya sukhāya hoti,||<br />
					devatānaṃ atthāya hitāya sukhā- <a id="pg245"><span class="f2 g"><b>[245]</b></span></a> ya hoti,||<br />
					samaṇa-brāhmaṇānaṃ atthāya hitāya sukhāya hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Bahunnaṃ vata atthāya sappañño gharam āvasaṃ,<br />
							Mātaraṃ pitaraṃ pubbe rattin-divam atandito.||<br />
							Pūjeti saha-dhammena pubbe katam anussaraṃ,||<br />
							Anāgāre pabba-jite apace Brahama-cārayo.||<br />
							Niviṭṭha-saddho pūjeti ñatvā dhamme ca pesalo||<br />
							Rañño hito devahito ñātīnaṃ sakhinaṃ hito.||<br />
							Sabbesaṃ sa hito hoti Sad'Dhamme suppati-ṭ-ṭhito,||<br />
							Vineyya macchera-malaṃ sa lokaṃ bhajate sivan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
