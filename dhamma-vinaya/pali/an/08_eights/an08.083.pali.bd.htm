<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 8 83: Kiɱ Mūlaka? Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Atthaka Nipāta<br />
					IX. Sati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p83">Sutta 83</a></h4>

					<h1>Kiɱ Mūlaka? Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.083.hare.pts.htm#p1">pts</a>][<a href="../../../../dhamma-vinaya/bd/an/08_eights/an08.083.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ.|| ||</p>

					<p class="f4">2. Sace bhikkhave, añña-titthiyā paribbājakā evaɱ puccheyyuɱ:|| ||</p>

					<p class="f4">'Kiɱmūlakā āvuso, sabbe dhammā,||<br />
					kiɱ-sambhavā sabbe dhamma,||<br />
					kiɱ-samudayā sabbe dhammā,||<br />
					kiɱ-sam-osaraṇā sabbe dhammā,||<br />
					kiɱ-pamukhā sabbe dhammā||<br />
					kiɱ-ādhipateyyā sabbe dhammā,||<br />
					kiɱ-uttarā sabbe dhammā,||<br />
					kiɱ-sārā sabbe dhammā' ti?|| ||</p>

					<p class="f4">Evaɱ puṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ kinti vyākareyyāthā ti?|| ||</p>

					<p class="f4">3. Bhagava mūlakā no bhante,||<br />
					dhammā Bhagavannettikā||<br />
					Bhagavaɱ paṭisaraṇā.|| ||</p>

					<p class="f4">Sādhu bhante, Bhagavantaɱ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhu dhāressanti ti.|| ||</p>

					<p class="f4">Tena hi bhikkhave, suṇātha.|| ||</p>

					<p class="f4">Sādhukaɱ manasi-karotha||<br />
					bhāsissāmi ti.|| ||</p>

					<p class="f4">"Evaɱ bhante" ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">4. Sace bhikkhave, aññatitthīyā paribbājakā evaɱ puccheyyuɱ:|| ||</p>

					<p class="f4">'Kiɱmūlakā āvuso, sabbe dhammā,||<br />
					kiɱ-sambhavā sabbe dhamma,||<br />
					kiɱ-samudayā sabbe dhammā,||<br />
					kiɱ-sam-osaraṇā sabbe dhammā,||<br />
					kiɱ-pamukhā sabbe dhammā||<br />
					kiɱ-ādhipateyyā sabbe dhammā,||<br />
					kiɱ-uttarā sabbe dhammā,||<br />
					kiɱ-sārā sabbe dhammā' ti?|| ||</p>

					<p class="f4">Evaɱ puṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ evaɱ vyākareyyātha:|| ||</p>

					<p class="f4">'Chanda-mūlakā āvuso, sabbe dhammā,||<br />
					mana-sikāra-sambhavā sabbe dhammā,||<br />
					phassa-samudayā sabbe dhammā,||<br />
					vedanā sam-osaraṇā sabbe dhammā,||<br />
					samādhi-pamukhā sabbe dhammā,||<br />
					sat'ādhipateyyā sabbe dhammā,||<br />
					paññuttarā sabbe dhammā,||<br />
					vimutti-sārā sabbe dhammā' ti.|| ||</p>

					<p class="f4">Evaɱ phuṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ evaɱ vyākareyyā thā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>