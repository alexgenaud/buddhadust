<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 54. The Buddha teaches Longknee four things that are advantageous and make for happiness here, and four things that are advantageous and lead to happiness hereafter." />
<title>AN 8 54: Vyaggha-Pajja Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					VI. Gotamī Vagga aka Sa-ādhāna-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p54">Sutta 54</a></h4>

					<h1>Vyaggha-Pajja Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.054.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.054.than.ati.htm#p1">than</a>][<a href="../../../../dhamma-vinaya/ati/an/08_eights/an08.054.nara.ati.htm#p1">nara</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Koliyesu viharati Kakkarapattaɱ nāma Koliyānaɱ nigamo.|| ||</p>

					<p class="f4">Atha kho Dīghajāṇu Koliyaputto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Dīghajāṇu Koliyaputto Bhagavantaɱ etad avoca:|| ||</p>

					<p class="f4">'Mayaɱ bhante, gihī kāma-bhogī.|| ||</p>

					<p class="f4">Putta-sambādha-sayanaɱ ajjhāvasāma,||<br />
					kāsika-candanaɱ pacc'anubhoma,||<br />
					mālā-gandha-vilepanaɱ dhārayāma,||<br />
					jāta-rūpa-rajataɱ sādiyāma.|| ||</p>

					<p class="f4">Tesaɱ no bhante,||<br />
					Bhagavā amhākaɱ tathā dhammaɱ desetu,||<br />
					ye amhākaɱ assa dhammā diṭṭha-dhamma-hitāya diṭṭha-dhamma-sukhāya samparāya sukhāyā' ti.|| ||</p>

					<p class="ctr c">&#9632;</p>

					<p class="f4">2. Cattāro'me Vyaggha-pajja, dhammā kula-puttassa diṭṭha-dhamma-hitāya saŋvattanti diṭṭha-dhamma-sukhāya.|| ||</p>

					<p class="f4">Katame cattāro?|| ||</p>

					<p class="f4">3. Uṭṭhāna-sampadā||<br />
					ārakkha-sampadā||<br />
					kalyāṇa-mittatā||<br />
					sama-jīvikatā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katamā ca Vyaggha-pajja, uṭṭhāna-sampadā?|| ||</p>

					<p class="f4">Idha Vyaggha-pajja kula-putto yena kamma-ṭ-ṭhānena jīvikaɱ kappeti,||<br />
					yadi kasiyā||<br />
					yadi vaṇijjāya||<br />
					yadi gorakkhena||<br />
					yadi issatthena,||<br />
					yadi rājaporisena||<br />
					yadi sippaññatarena.|| ||</p>

					<p class="f4">Tattha dakkho hoti analaso tatrupāyāya vimaɱsāya samannāgato alaɱ kātuɱ alaɱ saɱvidhātuɱ.|| ||</p>

					<p class="f4">Ayaɱ vuccati Vyaggha-pajja, uṭṭhāna-sampadā.|| ||</p>

					<p class="ctr c">&#9632;</p>

					<p class="f4">5. Katamā ca Vyaggha-pajja, ārakkha-sampadā?|| ||</p>

					<p class="f4">Idha Vyaggha-pajja, kula-puttassa bhogā honti <a id="pg282"><span class="f2 g"><b>[282]</b></span></a> uṭṭhānaviriyādhigatā  bāhā-bala-paricitā sedāvakkhittā dhammikā dhamma-laddhā,||<br />
					te ārakkhena guttiyā sampādeti||<br />
					'Kitti me ime bhoge n'eva rājāno hareyyuɱ,||<br />
					na corā hareyyuɱ,||<br />
					na aggi ḍaheyya,||<br />
					na udakaɱ vaheyya,||<br />
					na appiyā dāyāda hareyyun' ti?|| ||</p>

					<p class="f4">Ayaɱ vuccati Vyaggha-pajja, ārakkha-sampadā.|| ||</p>

					<p class="ctr c">&#9632;</p>

					<p class="f4">6. Katamā ca Vyaggha-pajja, kalyāṇamittatā?|| ||</p>

					<p class="f4">Idha Vyaggha-pajja, kula-putto yasmiɱ gāme vā nigame vā paṭivasati.|| ||</p>

					<p class="f4">Tatta ye te honti gahapati vā gahapiputto vā daharā vā vuddhasīlino vuḍḍhā vā vuddhasīlino saddhā-sampannā sīla-sampannā cāga-sampannā paññā-sampannā,||<br />
					tehi saddhiɱ santiṭṭhati sallapati sākacchaɱ samāpajjati.|| ||</p>

					<p class="f4">Yathā rūpānaɱ saddhā-sampannānaɱ saddhā-sampadaɱ anusikkhiti,||<br />
					yathā-rūpānaɱ sīla-sampannānaɱ sīla-sampadaɱ anusikkhati,||<br />
					yathā-rūpānaɱ cāga-sampannānaɱ cāga-sampadaɱ anusikkhati,||<br />
					yathā-rūpānaɱ paññā-sampannānaɱ paññā-sampadaɱ anusikkhati.|| ||</p>

					<p class="f4">Ayaɱ vuccati Vyaggha-pajja, kalyāṇa-mittatā.|| ||</p>

					<p class="ctr c">&#9632;</p>

					<p class="f4">7. Katamā ca Vyaggha-pajja, sama-jīvitā?|| ||</p>

					<p class="f4">Idha Vyaggha-pajja, kula-putto āyañ ca bhogānaɱ viditvā vayañ ca bhogānaɱ viditvā samaɱ jīvikaɱ kappetī na āccogāḷhaɱ na ātihīnaɱ,||<br />
					'Evaɱ me āyo vayaɱ pariyādāya ṭhassati,||<br />
					na ca me vayo āyaɱ pariyādāya ṭhassatī' ti.|| ||</p>

					<p class="f4">Seyyathā pi Vyaggha-pajja, tulādhāro vā tulādhārantevāsi vā tulaɱ paggahetvā jānāti|| ||</p>

					<p class="f4">'Ettakena vā onataɱ ettakena vā unnatan' ti.|| ||</p>

					<p class="f4">Evam eva kho Vyaggha-pajja,||<br />
					kula-putto āyañ ca bhogānaɱ viditvā vayañ ca bhogānaɱ viditvā samaɱ jīvikaɱ kappeti,||<br />
					na ca accogāḷhaɱ ta atihīnaɱ.|| ||</p>

					<p class="f4">'Evaɱ me āyo vayaɱ pariyādāya <a id="pg283"><span class="f2 g"><b>[283]</b></span></a> ṭhassati,||<br />
					na ca me vayo āyaɱ pariyādāya ṭhassatī' ti.|| ||</p>

					<p class="f4">Sacāyaɱ Vyaggha-pajja, kula-putto appāyo samāno uḷāraɱ jīvikaɱ kappeti,||<br />
					tassa bhavanti vattāro:|| ||</p>

					<p class="f4">'Udumbarakhādīkaɱ vāyaɱ,||<br />
					kula-putto bhoge kādatī' ti.|| ||</p>

					<p class="f4">Sace panāyaɱ Vyaggha-pajja,||<br />
					kula-putto mahāyo samāno kasiraɱ jīvikaɱ kappeti,||<br />
					tassa bhavanti vattāro:|| ||</p>

					<p class="f4">'Ajaddhumārikaɱ vāyaɱ,||<br />
					kula-putto marissatī' ti.|| ||</p>

					<p class="f4">Yato ca khvāyaɱ Vyaggha-pajja,||<br />
					kula-putto āyañ ca bhogānaɱ viditvā vayañ ca bhogānaɱ viditvā samaɱ jīvikaɱ kappeti na accogāḷhaɱ na atihīnaɱ:|| ||</p>

					<p class="f4">'Evaɱ me āyo vayaɱ pariyādāya ṭhassati,||<br />
					na ca me vayo āyaɱ pariyādāya ṭhassatī' ti.|| ||</p>

					<p class="f4">Ayaɱ vuccati Vyaggha-pajja, sama-jīvitā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Evaɱ samuppannānaɱ Vyaggha-pajja bhogānaɱ cattāri apāya-mukhāni honti:||<br />
					itthidhutto hoti||<br />
					surādhutto||<br />
					akkhadhutto||<br />
					pāpa-mitto pāpa-sahāyo pāpa-sampavaŋko.|| ||</p>

					<p class="f4">Seyyathā pi Vyaggha-pajja,||<br />
					mahato taḷākassa cattāri c'eva apāya-mukhāni.|| ||</p>

					<p class="f4">Cattāri ca apāya-mukhāni,||<br />
					tassa puriso yāni c'eva āya-mukhāni tāni pidabheyya,||<br />
					yāni ca apāya-mukhāni tāni vivareyya,||<br />
					devo ca na sammā dhāraɱ anuppaveccheyya,||<br />
					evaɱ hi tassa Vyaggha-pajja mahato taḷākassa pārihāni yeva pāṭikaŋkha no vuddhī.|| ||</p>

					<p class="f4">Evam eva kho Vyaggha-pajja,||<br />
					evaɱ samuppannānaɱ bhogānaɱ cattāri apāya-mukhāni honti:||<br />
					itthidhutto hoti||<br />
					surādhutto||<br />
					akkhadhutto||<br />
					pāpa-mitto pāpa-sahāyo pāpa-sampavaŋko.|| ||</p>

					<p class="ctr c">-&#9702;-</p>

					<p class="f4">9. Evaɱ samuppannānaɱ Vyaggha-pajja,||<br />
					bhogānaɱ cattārī āya-mukhāni honti:|| ||</p>

					<p class="f4">Na itthidhutto hoti||<br />
					na surādhutto||<br />
					na <a id="pg284"><span class="f2 g"><b>[284]</b></span></a> akkhadhutto,||<br />
					kalyāṇa-mitto kalyāṇa-sahāyo kalyāṇa-sampavaŋko.|| ||</p>

					<p class="f4">Seyyathā pi Vyaggha-pajja,||<br />
					mahato taḷākassa cattāri c'eva āya-mukhāni,||<br />
					cattāri ca apāya-mukhāni,||<br />
					tassa puriso yāni c'eva āya-mukhāni tāni vivareyya,||<br />
					yāni ca apāya-mukhāni tāni pidaheyya,||<br />
					devo ca sammā dhāraɱ anuppaveccheya,||<br />
					evaɱ hi tassa Vyaggha-pajja,||<br />
					mahato taḷākassa vuddhi yeva pāṭikaŋkhā no parihāni,||<br />
					evam eva kho Vyaggha-pajja,||<br />
					evaɱ samuppannā bhogānaɱ cattāri āya-mukhāni honti:||<br />
					na itthidhutto hoti,||<br />
					na surādhutto,||<br />
					na akkhadhutto,||<br />
					kalyāṇa-mitto kalyāṇa-sahāyo kalyāṇa-sampavaŋko.|| ||</p>

					<p class="f4">Ime kho Vyaggha-pajja, cattāro dhammā kula-puttassa diṭṭha-dhamma-hitāya saŋvattanti,||<br />
					diṭṭha-dhammasukhāyāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Cattāro me Vyaggha-pajja, dhammā kula-puttassa samparāyahitāya saŋvattanti samparāya-sukhāya.|| ||</p>

					<p class="f4">Katame cattāro?|| ||</p>

					<p class="f4">11. Saddhā-sampadā||<br />
					sīla-sampadā||<br />
					cāga-sampadā||<br />
					paññā-sampadā.|| ||</p>

					<p class="ctr c">&#9632;</p>

					<p class="f4">12. Katamā ca Vyaggha-pajja, saddhā-sampadā?|| ||</p>

					<p class="f4">Idha Vyaggha-pajja, kula-putto saddho hoti,||<br />
					sadda-hati Tathāgatassa bhodhi:||<br />
					iti pi so Bhagavā arahaɱ Sammā-Sam-Buddho vijjajacaraṇa-sampanno Sugato loka-vidū anuttaro purisa-dhamma-sārathi Satthā deva-manussānaɱ Buddho Bhagavā ti.|| ||</p>

					<p class="f4">Ayaɱ vuccati Vyaggha-pajja, saddhā-sampadā.|| ||</p>

					<p class="ctr c">&#9632;</p>

					<p class="f4">13. Katamā ca Vyaggha-pajja, sīla-sampadā?|| ||</p>

					<p class="f4">Idha Vyaggha-pajja kula-putto pāṇāti-pātā paṭivirato hoti adinn'ādānā paṭivirato hoti kāmesu micchā-cārā paṭivirato hoti,||<br />
					musā-vādā paṭivirato hoti||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Ayaɱ vuccati Vyaggha-pajja, sīla-sampadā.|| ||</p>

					<p class="ctr c">&#9632;</p>
					<p class="f4">14. Katamā ca Vyaggha-pajja, cāga-sampadā?|| ||</p>

					<p class="f4">Idha Vyaggha-pajja, kula-putto vigata-mala-maccherena cetasā agāraɱ ajjhāvasati mutta-cāgo payatapāṇi vossagga-rato yāvayogo dāna-saɱvibhāga-rato.|| ||</p>

					<p class="f4">Ayaɱ vuccati Vyaggha-pajja, cāga-sampadā.|| ||</p>

					<p class="ctr c">&#9632;</p>

					<p class="f4">15. Katamā ca Vyaggha-pajja paññā-sampadā?|| ||</p>

					<p class="f4"><a id="pg285"><span class="f2 g"><b>[285]</b></span></a> Idha Vyaggha-pajja, kula-putto paññavā hoti||<br />
					udayatthāgāminiyā paññāya samannāgato,||<br />
					ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Ayaɱ vuccati Vyaggha-pajja paññā-sampadā.|| ||</p>

					<p class="f4">Ime kho Vyaggha-pajja, cattāro dhammā kula-puttassa samparāyahitāya saŋvattanti samparāya-sukhāyā ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Uṭṭhātā kammadheyyesu appamatto vidhānavā,||<br />
					Samaɱ kappeti jīvikaɱ sambhataɱ anurakkhati.|| ||</p>

					<p class="f4 ctr">Saddho sīlena sampanno vadaññū vītamaccharo,||<br />
					Niccaɱ Maggaɱ visodheti sotthānaɱ samparāyikaɱ|| ||</p>

					<p class="f4 ctr">Icc'ete aṭṭha dhammā ca saddhassa gharam esino,||<br />
					Akkhātā saccanāmena ubhayattha sukhāvahā.|| ||</p>

					<p class="f4 ctr">Diṭṭha-dhamma-hitatthāya samparāya-sukhāya ca||<br />
					evam etaɱ gaha-ṭ-ṭhānaɱ cāgo puññaɱ pavaḍḍhatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>