<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 76. A list of eight achievements helpful for evaluating one's progress in the system, with detailed explanation of each." />
<title>AN 8 76: Dutiya Sampadā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					VIII. Yamaka-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p76">Sutta 76</a></h4>

					<h1>Dutiya Sampadā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.076.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>
					<p class="f4">"Aṭṭh'imā bhikkhave sampadā.|| ||</p>
					<p class="f4">Katamā aṭṭha?|| ||</p>

					<p class="f4">2. Uṭṭhāna-sampadā,||<br />
					ārakkha-sampadā,||<br />
					kalyāṇa-mittatā,||<br />
					sama-jīvitā,||<br />
					saddhā-sampadā,||<br />
					sīla-sampadā,||<br />
					cāga-sampadā,||<br />
					paññā-sampadā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Katamā ca bhikkhave, uṭṭhāna-sampadā?|| ||</p>

					<p class="f4">Idha bhikkhave kula-putto yena kamma-ṭ-ṭhānena jīvikaṃ kappeti,||<br />
					yadi kasiyā||<br />
					yadi vaṇijjāya||<br />
					yadi go-rakkhena||<br />
					yadi issatthena,||<br />
					yadi rāja-porisena||<br />
					yadi sipp'aññatarena.|| ||</p>

					<p class="f4"><a id="pg323"><span class="f2 g"><b>[323]</b></span></a> Tattha dakkho hoti analaso tatrupāyāya vimaṃsāya samannāgato alaṃ kātuṃ||<br />
					alaṃ saṃvidhātuṃ.|| ||</p>

					<p class="f4">Ayaṃ vuccati bhikkhave, uṭṭhāna-sampadā.|| ||</p>

					<p class="ctr c">&#9632;</p>

					<p class="f4">4. Katamā ca bhikkhave, ārakkha-sampadā?|| ||</p>

					<p class="f4">Idha bhikkhave, kula-puttassa bhogā honti uṭṭhānaviriyādhigatā bāhā-bala-paricitā sedāvakkhittā dhammikā dhamma-laddhā,||<br />
					te ārakkhena guttiyā sampādeti:|| ||</p>

					<p class="f4">'Kitti me ime bhoge n'eva rājāno hareyyuṃ,||<br />
					na corā hareyyuṃ,||<br />
					na aggi ḍaheyya,||<br />
					na udakaṃ vaheyya,||<br />
					na appiyā dāyāda hareyyun' ti?|| ||</p>

					<p class="f4">Ayaṃ vuccati bhikkhave, ārakkha-sampadā.|| ||</p>

					<p class="ctr c">&#9632;</p>

					<p class="f4">5. Katamā ca bhikkhave, kalyāṇa-mittatā?|| ||</p>

					<p class="f4">Idha bhikkhave, kula-putto yasmiṃ gāme vā nigame vā paṭivasati.|| ||</p>

					<p class="f4">Tatta ye te honti gahapati vā gahapiputto vā daharā vā vuddhasīlino vuḍḍhā vā vuddhasīlino saddhā-sampannā sīla-sampannā cāga-sampannā paññā-sampannā,||<br />
					tehi saddhiṃ santiṭṭhati sallapati sākacchaṃ samāpajjati.|| ||</p>

					<p class="f4">Yathā rūpānaṃ saddhā-sampannānaṃ saddhā-sampadaṃ anusikkhiti,||<br />
					yathā-rūpānaṃ sīla-sampannānaṃ sīla-sampadaṃ anusikkhati,||<br />
					yathā-rūpānaṃ cāga-sampannānaṃ cāga-sampadaṃ anusikkhati,||<br />
					yathā-rūpānaṃ paññā-sampannānaṃ paññā-sampadaṃ anusikkhati.|| ||</p>

					<p class="f4">Ayaṃ vuccati bhikkhave, kalyāṇa-mittatā.|| ||</p>

					<p class="ctr c">&#9632;</p>

					<p class="f4">6. Katamā ca bhikkhave, sama-jīvitā?|| ||</p>

					<p class="f4">Idha bhikkhave, kula-putto āyañ ca bhogānaṃ viditvā vayañ ca bhogānaṃ viditvā samaṃ jīvikaṃ kappetī na āccogāḷhaṃ na ātihīnaṃ,||<br />
					'Evaṃ me āyo vayaṃ pariyādāya ṭhassati,||<br />
					na ca me vayo āyaṃ pariyādāya ṭhassatī' ti.|| ||</p>

					<p class="f4">Seyyathā pi bhikkhave, tulādhāro vā tulādhārantevāsi vā tulaṃ paggahetvā jānāti|| ||</p>

					<p class="f4">'Ettakena vā onataṃ etta- <a id="pg324"><span class="f2 g"><b>[324]</b></span></a> kena vā unnatan' ti.|| ||</p>

					<p class="f4">Evam eva kho bhikkhave,||<br />
					kula-putto āyañ ca bhogānaṃ viditvā vayañ ca bhogānaṃ viditvā samaṃ jīvikaṃ kappeti,||<br />
					na ca accogāḷhaṃ ta atihīnaṃ.|| ||</p>

					<p class="f4">'Evaṃ me āyo vayaṃ pariyādāya ṭhassati,||<br />
					na ca me vayo āyaṃ pariyādāya ṭhassatī' ti.|| ||</p>

					<p class="f4">Sac'āyaṃ bhikkhave, kula-putto appāyo samāno uḷāraṃ jīvikaṃ kappeti,||<br />
					tassa bhavanti vattāro:|| ||</p>

					<p class="f4">'Udumbarakhādīkaṃ vāyaṃ,||<br />
					kula-putto bhoge kādatī' ti.|| ||</p>

					<p class="f4">Sace panāyaṃ bhikkhave,||<br />
					kula-putto mahāyo samāno kasiraṃ jīvikaṃ kappeti,||<br />
					tassa bhavanti vattāro:|| ||</p>

					<p class="f4">'Ajaddhumārikaṃ vāyaṃ,||<br />
					kula-putto marissatī' ti.|| ||</p>

					<p class="f4">Yato ca khvāyaṃ bhikkhave,||<br />
					kula-putto āyañ ca bhogānaṃ viditvā vayañ ca bhogānaṃ viditvā samaṃ jīvikaṃ kappeti na accogāḷhaṃ na atihīnaṃ:|| ||</p>

					<p class="f4">'Evaṃ me āyo vayaṃ pariyādāya ṭhassati,||<br />
					na ca me vayo āyaṃ pariyādāya ṭhassatī' ti.|| ||</p>

					<p class="f4">Ayaṃ vuccati bhikkhave, sama-jīvitā.|| ||</p>

					<p class="ctr c">&#9632;</p>

					<p class="f4">7. Katamā ca bhikkhave, saddhā-sampadā?|| ||</p>

					<p class="f4">Idha bhikkhave, kula-putto saddho hoti,||<br />
					sadda-hati Tathāgatassa bhodhi:|| ||</p>

					<p class="f4">'Iti pi so Bhagavā arahaṃ||<br />
					Sammā Sambuddho||<br />
					vijjjacaraṇa-sampanno||<br />
					Sugato||<br />
					loka-vidū||<br />
					anuttaro purisa-dhamma-sārathi||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Ayaṃ vuccati bhikkhave, saddhā-sampadā.|| ||</p>

					<p class="ctr c">&#9632;</p>

					<p class="f4">8. Katamā ca bhikkhave, sīla-sampadā?|| ||</p>

					<p class="f4">Idha bhikkhave kula-putto pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Ayaṃ vuccati bhikkhave, sīla-sampadā.|| ||</p>

					<p class="ctr c">&#9632;</p>

					<p class="f4">9. Katamā ca bhikkhave, cāga-sampadā?|| ||</p>

					<p class="f4">Idha bhikkhave, kula-putto vigata-mala-maccherena cetasā agāraṃ ajjhā-vasati mutta-cāgo payatapāṇi vossagga-rato yāvayogo dāna-saṃvibhāga-rato.|| ||</p>

					<p class="f4">Ayaṃ vuccati bhikkhave, cāga-sampadā.|| ||</p>

					<p class="ctr c">&#9632;</p>

					<p class="f4">10. Katamā ca bhikkhave paññā-sampadā?|| ||</p>

					<p class="f4"><a id="pg325"><span class="f2 g"><b>[325]</b></span></a> Idha bhikkhave, kula-putto paññavā hoti||<br />
					udayatthāgāminiyā paññāya samannāgato,||<br />
					ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Ayaṃ vuccati bhikkhave paññā-sampadā.|| ||</p>

					<p class="f4">Imā kho bhikkhave, aṭṭha sampadā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Uṭṭhātā kammadheyyesu - appamatto vidhānavā||<br />
							Samaṃ kappeti jīvitaṃ - sambhataṃ anurakkhati.|| ||</p>

					      <p class="f4 in2">Saddho sīlena sampanno vadaññū vitamaccharo,||<br />
							Niccaṃ Maggaṃ visodheti - sotthānaṃ samparāyikaṃ.|| ||</p>

					      <p class="f4 in2">Icc'ete aṭṭha dhammā ca saddhassa gharam esino||<br />
							Akkhātā saccanāmena ubhayattha sukhāvahā.|| ||</p>

					      <p class="f4 in2">Diṭṭha-dhamma-hitatthāya samparāya-sukhāya ca||<br />
							evam etaṃ gaha-ṭ-ṭhānaṃ cāgo puññaṃ pavaḍḍhaḍatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
