<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 7. The Buddha gives eight things which should be periodically reviewed to insure one is on track. The fate of Devadatta is given as an example of how badly things can go wrong if one is neglegant in regard to these things." />
<title>AN 8 7: Devadatta-Vipatti Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					I: Mettā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p7">Sutta 7</a></h4>

					<h1>Devadatta-Vipatti Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg160"><span class="f2 g"><b>[160]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.007.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.007.than.ati.htm#p1">than</a>][<a href="../../../../dhamma-vinaya/wp/an/08_eights/an08.007.bodh.wp.htm#p1">bodh</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Rājagahe viharati||<br />
					Gijjhakūṭe pabbate acira-pakkante Devadatte.|| ||</p>

					<p class="f4">Tatra kho Bhagavā Devadattaṃ ārabbha bhikkhū āmantesi:|| ||</p>

					<p class="f4">2. Sādhu bhikkhave, bhikkhu kālena kālaṃ attavipattiṃ pacc'avekkhitā hoti,||<br />
					sādhu bhikkhave, bhikkhu kālena kālaṃ paravipattiṃ pacc'avekkhitā hoti,||<br />
					sādhu bhikkhave, bhikkhu kālena kālaṃ attasampattiṃ pacc'avekkhitā hoti,||<br />
					sādhu bhikkhave, bhikkhu kālena kālaṃ parasampattiṃ pacc'avekkhitā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Aṭṭhahi bhikkhave, asad'Dhammehi Abhibhuto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Katamehi aṭṭhahi?|| ||</p>

					<p class="f4">3. Lābhena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Alābhena bhikkhave abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Yasena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Ayasena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Sakkārena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Asakkārena bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Pāpicchatāya bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Pāpa-mittatāya bhikkhave, abhibhūto pariyādinna-citto Devadatto āpāyiko nerayiko kappaṭṭho atekiccho.|| ||</p>

					<p class="f4">Imehi kho bhikkhave, aṭṭhahi asad'dhammhi aebhibhūto pariyādinna-citto Devadatto āpāyiko nerayiko kappaṭṭho, atekicchā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Sādhu bhikkhave bhikkhu uppannaṃ lābhaṃ abhibhuyya Abhibhuyya vihareyya.|| ||</p>

					<p class="f4">Uppannaṃ alābhaṃ abhibhuyya Abhibhuyya vihareyya.|| ||</p>

					<p class="f4">Uppannaṃ yasaṃ abhibhuyya Abhibhuyya vihareyya.|| ||</p>

					<p class="f4">Uppannaṃ ayasaṃ abhibhuyya Abhibhuyya vihareyya.|| ||</p>

					<p class="f4">Uppannaṃ sakkāraṃ <a id="pg161"><span class="f2 g"><b>[161]</b></span></a> abhibhuyya Abhibhuyya vihareyya.|| ||</p>

					<p class="f4">Uppannaṃ asakkāraṃ abhibhuyya Abhibhuyya vihareyya.|| ||</p>

					<p class="f4">Uppannaṃ pāpicchataṃ abhibhuyya Abhibhuyya vihareyya.|| ||</p>

					<p class="f4">Uppannaṃ pāpa-mittataṃ abhibhuyya Abhibhuyya vihareyya.|| ||</p>

					<p class="f4">Kathañ ca bhikkhave, bhikkhu attha-vasaṃ paṭicca uppannaṃ lābhaṃ abhibhuyya Abhibhuyya vihareyya,||<br />
					uppannaṃ alābhaṃ abhibhuyya Abhibhuyya vihareyya,||<br />
					uppannaṃ yasaṃ abhibhuyya Abhibhuyya vihareyya,||<br />
					uppannaṃ ayasaṃ abhibhuyya Abhibhuyya vihareyya,||<br />
					uppannaṃ sakkāraṃ abhibhuyya Abhibhuyya vihareyya,||<br />
					uppannaṃ asakkāraṃ abhibhuyya Abhibhuyya vihareyya,||<br />
					uppannaṃ pāpicchataṃ abhibhuyya Abhibhuyya vihareyya,||<br />
					uppannaṃ pāpa-mittataṃ abhibhuyya Abhibhuyya vihareyya.|| ||</p>

					<p class="ctr c">&#9632;</p>

					<p class="f4">Yaṃ hi'ssa bhikkhave uppannaṃ lābhaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ lābhaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ alābhaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ alābhaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ yasaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ yasaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ ayasaṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ ayasaṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ sakkāraṃ anAbhibhuyya viharato uppajjeyyuṃ āsāvā vighāta-pariḷāhā,||<br />
					uppannaṃ sakkāraṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ asakkāraṃ anAbhibhuyya viharato uppajjeyyuṃ āsavā vighāta-pariḷāhā,||<br />
					uppannaṃ asakkāraṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ pāpicchataṃ anAbhibhuyya viharato uppajjeyyu āsavā vighāta-pariḷāhā,||<br />
					uppannaṃ pāpicchataṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave uppannaṃ pāpa-mittataṃ anAbhibhuyya viharato uppajjeyyuṃ āsāvā vighāta-pariḷāhā,||<br />
					uppannaṃ pāpa-mittataṃ abhibhuyya viharato evaṃsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Idaṃ kho bhikkhave, bhikkhu attha-vasaṃ paṭicca uppannaṃ lābhaṃ abhibhuyya Abhibhuyya vihareyya,||<br />
					uppannaṃ alābhaṃ abhibhuyya Abhibhuyya vihareyya,||<br />
					uppannaṃ yasaṃ abhibhuyya Abhibhuyya vihareyya,||<br />
					uppannaṃ ayasaṃ abhibhuyya Abhibhuyya vihareyya,||<br />
					uppannaṃ sakkāraṃ abhibhuyya Abhibhuyya vihareyya,||<br />
					uppannaṃ asakkāraṃ abhibhuyya Abhibhuyya vihareyya,||<br />
					uppannaṃ pāpicchataṃ abhibhuyya Abhibhuyya vihareyya,||<br />
					uppannaṃ pāpa-mittataṃ abhibhuyya Abhibhuyya vihareyya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tasmātiha bhikkhave evaṃ sikkhitabbam:|| ||</p>

					<p class="f4">5. Uppannaṃ lābhaṃ abhibhuyya Abhibhuyya viharissāma,||<br />
					uppannaṃ alābhaṃ abhibhuyya Abhibhuyya viharissāma,||<br />
					uppannaṃ yasaṃ abhibhuyya Abhibhuyya viharissāma,||<br />
					uppannaṃ ayasaṃ abhibhuyya Abhibhuyya viharissāma,||<br />
					uppannaṃ sakkāraṃ abhibhuyya Abhibhuyya viharissāma,||<br />
					uppannaṃ asakkāraṃ abhibhuyya Abhibhuyya viharissāma,||<br />
					uppannaṃ pāpicchataṃ abhibhuyya Abhibhuyya viharissāma,||<br />
					uppannaṃ pāpa-mittataṃ abhibhuyya Abhibhuyya viharissāma ti.|| ||</p>

					<p class="f4">Evaṃ hi vo bhikkhave sikkhitabban ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>