<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Eights, Sutta 61. A description of the conditions for attaining the goal using the method of the Paṭicca Samuppada." />
<title>AN 8 61: Iccha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Aṭṭhaka Nipāta<br />
					VII. Bhūmi-Cāla Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p61">Sutta 61</a></h4>

					<h1>Icchā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.061.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.061.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Aṭṭh'ime bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame aṭṭha?|| ||</p>

					<p class="f4">2. Idha, bhikkhave, bhikkhuno pavicittassa viharato nirāyatta-vuttino icchā uppajjati lābhāya.|| ||</p>

					<p class="f4">So uṭṭhahati ghaṭati vāyamati lābhāya.|| ||</p>

					<p class="f4">Tassa uṭṭhahato ghaṭato vāyamato lābhāya lābho n'ūppajjati.|| ||</p>

					<p class="f4">So tena alābhena socati kilamati paridevati urattāḷiṃ kandati sammohaṃ āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhu iccho viharati lābhāya,||<br />
					<a id="pg294"><span class="f2 g"><b>[294]</b></span></a> uṭṭhahati ghaṭati vāyamati lābhāya,||<br />
					na ca lābhī socicca paridevicca cuto ca Sad'Dhammā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Idha pana bhikkhave, bhikkhuno pavicittassa viharato nirāyatta-vuttino icchā uppajjati lābhāya.|| ||</p>

					<p class="f4">So uṭṭhahati ghaṭati vāyamati lābhāya.|| ||</p>

					<p class="f4">Tassa uṭṭhahato ghaṭato vāyamato lābhāya lābho uppajjati.|| ||</p>

					<p class="f4">So tena lābhena majjati pamajjati māda-pamādam āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhū iccho viharati lābhāya,||<br />
					uṭṭhahati ghaṭati vāyamati lābhāya,||<br />
					lābhicca madī ca pamādī ca cuto ca Sad'Dhammā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Idha pana bhikkhave, bhikkhuno pavicittassa viharato nirāyatta-vuttino icchā uppajjati lābhāya.|| ||</p>

					<p class="f4">So na uṭṭhahati na ghaṭati na vāyamati lābhāya.|| ||</p>

					<p class="f4">Tassa anuṭṭhahato aghaṭato avāyamato lābhāya, lābho n'ūppajjati.|| ||</p>

					<p class="f4">So tena alābhena socati kilamati paridevati urattāḷiṃ kandati sammohaṃ āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhū iccho viharati lābhāya,||<br />
					na uṭṭhahati na ghaṭati na vāyamati lābhāya,||<br />
					na ca lābhī socicca paridevicca cuto ca Sad'Dhammā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Idha pana bhikkhave, bhikkhuno pavicittassa viharato nirāyatta-vuttino icchā uppajjati lābhāya.|| ||</p>

					<p class="f4">So na uṭṭhahati na ghaṭati na vāyamati lābhāya.|| ||</p>

					<p class="f4">Tassa anuṭṭhahato aghaṭato avāyamato lābhāya lābho uppajjati.|| ||</p>

					<p class="f4">So tena lābhena majjati pamajjati māda-pamādam āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhū iccho viharati lābhāya,||<br />
					na uṭṭhahati na ghaṭati na vāyamati lābhāya,||<br />
					lābhicca madī ca pamādī ca cuto ca Sad'Dhammā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Idha pana bhikkhave, bhikkhuno pavicittassa viharato nirāyatta-vuttino icchā uppajjati lābhāya.|| ||</p>

					<p class="f4">So uṭṭhahati ghaṭati vāyamati lābhāya.|| ||</p>

					<p class="f4">Tassa uṭṭhahato ghaṭato vāya- <a id="pg295"><span class="f2 g"><b>[295]</b></span></a> mato lābhāya lābho n'ūppajjati.|| ||</p>

					<p class="f4">So tena alābhena na socati na kilamati, na paridevati, na urattāḷiṃ kandati na sammohaṃ āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhu iccho viharati lābhāya,||<br />
					uṭṭhahati ghaṭati vāyamati lābhāya,||<br />
					na ca lābhī na ca socī na ca paridevī accuto ca Sad'Dhammā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Idha pana bhikkhave, bhikkhuno pavicittassa viharato nirāyatta vuttino icchā uppajjati lābhāya.|| ||</p>

					<p class="f4">So uṭṭhahati ghaṭati vāyamati lābhāya.|| ||</p>

					<p class="f4">Tassa uṭṭhahato ghaṭato vāyamato lābhāya lābho uppajjati.|| ||</p>

					<p class="f4">So tena lābhena na majjati na p-pamajjati na māda-pamādam āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhū iccho viharati lābhāya,||<br />
					uṭṭhahati ghaṭati vāyamati lābhāya,||<br />
					lābhicca na ca madī ca na ca pamādī accuto ca Sad'Dhammā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Idha pana bhikkhave, bhikkhuno pavicittassa viharato nirāyatta-vuttino icchā uppajjati lābhāya.|| ||</p>

					<p class="f4">So na uṭṭhahati na ghaṭati na vāyamati lābhāya.|| ||</p>

					<p class="f4">Tassa anuṭṭhahato aghaṭato avāyamato lābhāya lābho n'ūppajjati.|| ||</p>

					<p class="f4">So tena alābhena na socati na kilamati na paridevati, na urattāḷiṃ kandati, na sammohaṃ āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhū iccho viharati lābhāya,||<br />
					na uṭṭhahati na ghaṭati na vāyamati lābhāya,||<br />
					na ca lābhī na ca socī, na ca paridevī accuto ca Sad'Dhammā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Idha pana bhikkhave, bhikkhuno pavicittassa viharato nirāyatta-vuttino icchā uppajjati lābhāya.|| ||</p>

					<p class="f4">So na uṭṭhahati na ghaṭati na vāyamati lābhāya.|| ||</p>

					<p class="f4">Tassa anuṭṭhahato aghaṭato avāyamato lābhāya lābho uppajjati.|| ||</p>

					<p class="f4">So tena lābhena na majjati na p-pamajjati na māda-pamādam āpajjati.|| ||</p>

					<p class="f4">Ayaṃ vuccati bhikkhave,||<br />
					bhikkhū iccho viharati lābhāya,||<br />
					na uṭṭhahati na ghaṭati na vāyamati lābhāya,||<br />
					lābhicca na ca madī na ca pamādī accuto ca Sad'Dhammā.|| ||</p>

					<p class="f4">Ime kho bhikkhave, aṭṭha puggalā santo saṃvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>