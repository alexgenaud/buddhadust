<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 2. Eight conditions to be developed which conduce to great wisdom and the respect of fellow seekers." />
<title>AN 8 2: Ādi-Brahma-Cariya-Paññā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					I: Mettā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p2">Sutta 2</a></h4>

					<h1>Ādi-Brahma-Cariya-Paññā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg151"><span class="f2 g"><b>[151]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.002.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.002.than.ati.htm#p1">than</a>][<a href="../../../../dhamma-vinaya/wp/an/08_eights/an08.002.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Aṭṭh'ime bhikkhave, hetu aṭṭha paccayā ādi-Brahma-cariyikāya paññāya appaṭiladdhāya paṭilābhāya,||<br />
					paṭiladdhāya bhiyyo bhāvāya vepullāya bhāvanāya pāripūriyā saŋvattanti.|| ||</p>

					<p class="f4">Katame aṭṭha?|| ||</p>

					<p class="ctr c">&#9632;</p>

					<p class="f4">2. Idha, bhikkhave, bhikkhu Satthāraɱ upanissāya viharati,||<br />
					aññataraɱ vā garu-ṭ-ṭhāniyaɱ sa-Brahma-cāriɱ yatth'assa tibbaɱ hir'ottappaɱ pacc'upaṭṭhitaɱ hoti pemañva gāravo ca.|| ||</p>

					<p class="f4">Ayaɱ bhikkhave, paṭhamo hetu||<br />
					paṭhamo paccayo||<br />
					ādi-Brahma-cariyi'kāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="ctr c">&#9632;</p>

					<p class="f4"><a id="pg152"><span class="f2 g"><b>[152]</b></span></a>2. So taɱ Satthāraɱ upanissāya viharati aññataraɱ vā garu-ṭ-ṭhāniyaɱ sa-Brahma-cāriɱ,||<br />
					yatth'assa tibbaɱ hir'ottappaɱ pacc'upaṭṭhitaɱ hoti.|| ||</p>

					<p class="f4">Pemañ ca gāravo ca,||<br />
					te kālena kālaɱ upasankamitvā paripucchati,||<br />
					paripañhati.|| ||</p>

					<p class="f4">Idaɱ bhante kathaɱ?|| ||</p>

					<p class="f4">Imassa kvattho ti?|| ||</p>

					<p class="f4">Tassa te āyasmanto avivaṭaɱ c'eva vivaranti.|| ||</p>

					<p class="f4">Anuttānīkataɱ ca uttānīɱ karontī ti.|| ||</p>

					<p class="f4">Aneka-vihitesu kaŋkha-ṭ-ṭhānīyesu dhammse kaŋkhaɱ paṭivinodenti.|| ||</p>

					<p class="f4">Ayaɱ bhikkhave, dutiyo hetu||<br />
					dutiyo paccayo||<br />
					ādi-Brahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="ctr c">&#9632;</p>

					<p class="f4">3. So taɱ dhammaɱ sutvā dvayena vūpakāsena sampādeti,||<br />
					kāya-vūpakāsena ca citta-vūpakāsena ca.|| ||</p>

					<p class="f4">Ayaɱ bhikkhave, tatiyo hetu||<br />
					tatiyo paccayo||<br />
					ādi-Brahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="ctr c">&#9632;</p>

					<p class="f4">4. Sīlavā ca hoti Pātimokkha-saŋvara-saɱvuto viharati,||<br />
					ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">Ayaɱ bhikkhave, catuttho hetu||<br />
					catuttho paccayo||<br />
					ādi-Brahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="ctr c">&#9632;</p>

					<p class="f4">5. Bahu-s-suto hoti suta-dharo suta-sanni-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpassa dhammā bahu-s-sutā honti.|| ||</p>

					<p class="f4">Dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Ayaɱ bhikkhave, pañcamo hetu||<br />
					pañcamo paccayo||<br />
					ādi-Brahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="ctr c">&#9632;</p>

					<p class="f4"><a id="pg153"><span class="f2 g"><b>[153]</b></span></a>6. Āraddha-viriyo  viharati akusalānaɱ dhammānaɱ pahānāya kusalānaɱ dhammānaɱ upasampadāya thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Ayaɱ bhikkhave, chaṭṭho hetu||<br />
					chaṭṭho paccayo||<br />
					ādi-Brahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="ctr c">&#9632;</p>

					<p class="f4">7. Saɱghagato kho pana anānākathiko hoti,||<br />
					atiracchānakathiko hoti,||<br />
					sāmaɱ vā dhammaɱ bhāsati,||<br />
					paraɱ vā ajjhesati,||<br />
					ariyaɱ vā tuṇhī-bhāvaɱ nātimaññati.|| ||</p>

					<p class="f4">Ayaɱ bhikkhave, sattamo hetu||<br />
					sattamo paccayo||<br />
					ādi-Brahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p class="ctr c">&#9632;</p>

					<p class="f4">8. Pañcasu kho pana upādāna-k-khandhesu udayabbayānupassī viharati "Iti rūpaɱ,||<br />
					iti rūpassa samudayo,||<br />
					iti rūpassa attha-gamo,||<br />
					iti vedanā,||<br />
					iti vedanāya samudayo,||<br />
					iti vedanāya attha-gamo,||<br />
					iti saññā iti saññāya samudayo,||<br />
					iti saññāya attha-gamo,||<br />
					iti sankhārā,||<br />
					iti sankhārānaɱ samudayo iti sankhārānaɱ attha-gamo,||<br />
					iti viññāṇaɱ,||<br />
					iti viññāṇassa samudayo,||<br />
					viññāṇassa attha-gamo'ti.|| ||</p>

					<p class="f4">Ayaɱ bhikkhave, aṭṭhamo hetu||<br />
					aṭṭhamo paccayo||<br />
					ādi-Brahma-cariyikāya paññāya appaṭiladdhāya paṭilābhāya paṭiladdhāya bhiyyo bhāvāya vepullāya bhāvanāya pāripūriyā saŋvattati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Tam enaɱ sa-Brahma-cārī evaɱ sambhāvayanti:||<br />
					"Ayaɱ kho āyasmā Satthāraɱ upanissāya viharati,||<br />
					aññataraɱ vā garu-ṭ-ṭhāniyaɱ sa-Brahma-cāriɱ,||<br />
					yatth'assa tibbaɱ hir'ottappaɱ pacc'upaṭṭhitaɱ hoti pemañca gāravo ca.|| ||</p>

					<p class="f4">Addhā ayam āyasmā jānaɱ jānāti passaɱ passatī" ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">10. Taɱ kho panāyam āyasmā Satthāraɱ upanissāya viharanto aññataraɱ vā garu-ṭ-ṭhāniyaɱ sa-Brahma-cāriɱ yatth'assa tibbaɱ hir'ottappaɱ pacc'upaṭṭhitaɱ hoti <a id="pg154"><span class="f2 g"><b>[154]</b></span></a> pemañ ca gāravo ca,||<br />
					te kālena kālaɱ upasankamitvā paripucchati paripañhati:|| ||</p>

					<p class="f4">Idaɱ bhante kathaɱ?|| ||</p>

					<p class="f4">Imassa kvatthoti?"|| ||</p>

					<p class="f4">Tassa te āyasmanto avivaṭaɱ c'eva vivaranti,||<br />
					anuttānīkatañ ca uttānīɱ karontī.|| ||</p>

					<p class="f4">Aneka-vihitesu ca kaŋkhāṭhāniyesu dhammesu kaŋkhaɱ paṭivinodenti addhā ayam āyasmā jānaɱ jānāti passaɱ passatī ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">11. 'Taɱ kho panāyam āyasmā dhammaɱ sutvā dvayena vūpakāsena sampādeti:||<br />
					kāya-vūpakāsena ca citta-vūpakāsena ca.|| ||</p>

					<p class="f4">Addhā ayam āyasmā jānaɱ jānāti passaɱ passatī' ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekībhāvāya saɱvattati.|| ||</p>

					<p class="f4">'Sīlavā kho panāyam āyasmā Pātimokkha-saŋvara-saɱvuto viharati ācāra-gocara-sampanno,||<br />
					aṇumattesu vajjesu bhayadassāvī,||<br />
					samādāya sikkhati sikkhāpadesu.|| ||</p>

					<p class="f4">Addhā ayam āyasmā jānaɱ jānāti passaɱ passatī' ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekībhāvāya saɱvattati.|| ||</p>

					<p class="ctr c">&#9632;</p>

					<p class="f4">13. 'Bahussuto kho panāyam āyasmā sutadharo suta-sannicayo.|| ||</p>

					<p class="f4">Ye te dhammā ādikalyāṇā majjhe kalyāṇā pariyosāna-kalyāṇā sātthaɱ savyañjanaɱ kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.|| ||</p>

					<p class="f4">Addhā ayam āyasmā jānaɱ jānāti passaɱ passatī' ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekībhāvāya saɱvattati.|| ||</p>

					<p class="ctr c">&#9632;</p>

					<p class="f4">14. 'Āraddha-vīriyo kho panāyam āyasmā viharati akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya,||<br />
					thāmavā daḷhaparakkamo anikkhittadhuro kusalesu dhammesu.|| ||</p>

					<p class="f4">Addhā ayam āyasmā jānaɱ jānāti passaɱ passatī' ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekībhāvāya saɱvattati.|| ||</p>

					<p class="ctr c">&#9632;</p>

					<p class="f4"><a id="pg155"><span class="f2 g"><b>[155]</b></span></a> 15. 'Sanghagato kho panāyam āyasmā anānākathiko hoti atira-c-chāna-kathiko.|| ||</p>

					<p class="f4">Sāmaɱ vā dhammaɱ bhāsati||<br />
					paraɱ vā ajjhesati||<br />
					ariyaɱ vā tuṇhībhāvaɱ nātimaññati.|| ||</p>

					<p class="f4">Addhā ayam āyasmā jānaɱ jānāti passaɱ passatī' ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekībhāvāya saɱvattati.|| ||</p>

					<p class="ctr c">&#9632;</p>

					<p class="f4">16. 'Pañcasu kho panāyam āyasmā upādāna-k-khandhesu udayabbay'ānupassī viharati|| ||</p>

					<p class="f4">"Iti rūpaɱ,||<br />
					iti rūpassa samudayo,||<br />
					iti rūpassa atthaŋ-gamo;||<br />
					iti vedanā||<br />
					iti vedanassa samudayo,||<br />
					iti vedanassa atthaŋ-gamo;||<br />
					iti saññā||<br />
					iti saññassa samudayo,||<br />
					iti saññassa atthaŋ-gamo;||<br />
					iti saŋkhārā||<br />
					iti saŋkhārassa samudayo,||<br />
					iti saŋkhārassa atthaŋ-gamo;||<br />
					iti viññāṇaɱ,||<br />
					iti viññāṇassa samudayo,||<br />
					iti viññāṇassa atthaŋ-gamo" ti.|| ||</p>

					<p class="f4">Addhā ayam āyasmā jānaɱ jānāti passaɱ passatī' ti.|| ||</p>

					<p class="f4">Ayam pi dhammo piyattāya garuttāya bhāvanāya sāmaññāya ekībhāvāya saɱvattati.|| ||</p>

					<p class="f4">Ime kho, bhikkhave, aṭṭha hetū||<br />
					aṭṭha paccayā||<br />
					ādi-Brahma-cariyi-kāya paññāya appaṭiladdhāya paṭilābhāya,||<br />
					paṭiladdhāya bhiyyobhāvāya vepullāya bhāvanāya pāripūriyā saɱvattantī" ti. || ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>