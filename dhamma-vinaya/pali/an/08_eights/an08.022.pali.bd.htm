<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 22. The lay follower, Ugga of Hatthigama, is spoken of as having eight wonders associated with him, one of which was that he was a Non-returner." />
<title>AN 8 22: Hatthigāmaka Ugga Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					III: Gahapati-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p22">Sutta 22</a></h4>

					<h1>Hatthigāmaka Ugga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg212"><span class="f2 g"><b>[212]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.022.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.022.bodh.wp.htm#p1">bodh</a>][<a href="../../../../dhamma-vinaya/ati/an/08_eights/an08.022.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vajjīsu viharati Hatthigāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Aṭṭhahi bhikkhave, acchariyehi abbhutehi dhammehi samannāgataṃ Uggaṃ gahapatiṃ Hatthigāmakaṃ dhārethā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato uṭṭhāy āsanā vihāraṃ pāvisi.|| ||</p>

					<p class="f4">3. Atha kho aññataro bhikkhu pubbaṇha-samayaṃ nivāsetvā patta-cīvaraṃ ādāya yena Uggassa gahapatino Hatthigāmakassa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho Uggo gahapati Hatthigāmako yena so bhikkhu ten'upasaṇkami.|| ||</p>

					<p class="f4">Upasaṇkamitvā taṃ bhikkhuṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Uggaṃ gahapatiṃ Hatthigāmakaṃ so bhikkhu etad avoca:|| ||</p>

					<p class="f4"><a id="pts213"><span class="f2 g"><b>[213]</b></span></a> 4. "Aṭṭhahi kho tvaṃ gahapati,||<br />
					acchariyehi abbhutehi dhammehi samannāgato Bhagavatā vyākato.|| ||</p>

					<p class="f4">Katame te gahapati, aṭṭha acchariyā abbhutā dhammā yehi tvaṃ samannāgato Bhagavatā vyākato" ti?|| ||</p>

					<p class="f4">"Na kho ahaṃ bhante, jānāmi,||<br />
					katamehipahaṃ aṭṭhahi acchariyehi abbhutehi dhammehi samannāgato Bhagavatā vyākato.|| ||</p>

					<p class="f4">Apica bhante, ye me aṭṭha acchariyā abbhutā dhammā saṃvijjanti te suṇāhi||<br />
					sādhukaṃ||<br />
					mana-sikarohi||<br />
					bhāsissāmī" ti.|| ||</p>

					<p class="f4">"Evaṃ gahapatī" ti so bhikkhu Uggassa gahapatino Hatthigāmakassa paccassosi.|| ||</p>

					<p class="f4">Uggo gahapati Hatthigāmako etad avoca:|| ||</p>

					<p class="f4">5. "Yadāhaṃ bhante, Nāgavane paricārento Bhagavantaṃ paṭhamaṃ durato'va addasaṃ.|| ||</p>

					<p class="f4">Saha dassanen'eva me bhante, Bhagavato cittaṃ pasīdi surāmado ca pahiyyi.|| ||</p>

					<p class="f4">Ayaṃ kho me bhante, paṭhamo acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">So kho ahaṃ bhante, pasanna-citto Bhagavantaṃ payirupāsiṃ.|| ||</p>

					<p class="f4">Tassa me Bhagavā ānupubbī-kathaṃ kathesi,||<br />
					seyyath'īdaṃ:||<br />
					dāna-kathaṃ||<br />
					sīla-kathaṃ||<br />
					sagga-kathaṃ||<br />
					kāmānaṃ ādīnavaṃ okāraṃ saṇkilesaṃ nekkhamme ānisaṃsaṃ pakāsesi.|| ||</p>

					<p class="f4">6. Yadā maṃ Bhagavā aññāsi kalla-cittaṃ mudu-cittaṃ vinīvaraṇa-cittaṃ udagga-cittaṃ pasanna-cittaṃ,||<br />
					atha yā Buddhānaṃ sāmukkaṃ-sikā Dhamma-desanā,||<br />
					taṃ pakāsesi:||<br />
					dukkhaṃ||<br />
					samudayaṃ||<br />
					nirodhaṃ||<br />
					Maggaṃ.|| ||</p>

					<p class="f4">Seyyathā pi nāma suddhaṃ vatthaṃ apagatakāḷakaṃ samma-d-eva rajanaṃ patigaṇheyya,||<br />
					evam eva kho me tasmiṃ yeva āsane virajaṃ vīta-malaṃ Dhamma-cakkhuṃ udapādi,||<br />
					'yaṃ kiñci samudaya-dhammaṃ||<br />
					sabbaṃ taṃ nirodha-dhamman' ti.|| ||</p>

					<p class="f4">So kho ahaṃ bhante, diṭṭha-dhammo patta-dhammo vidita-dhammo pariyogāḷha-dhammo tiṇṇa-vici-kiccho vigata-kathaṃ-katho vesārajja-p-patto apara-p-paccayo Satthu sāsane tatth' <a id="pts214"><span class="f2 g"><b>[214]</b></span></a> eva Buddhaṃ ca dhammaṃ ca Saṇghaṃ ca saraṇaṃ agamāsiṃ Brahma-cariya-pañcamāni ca sikkhā-padāni samādiyiṃ.|| ||</p>

					<p class="f4">Ayaṃ kho me bhante, dutiyo acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">7. Tassa mayhaṃ bhante,||<br />
					catasso komāriyo pajāpatiyo ahesuṃ.|| ||</p>

					<p class="f4">Atha khv'āhaṃ bhante,||<br />
					yena tā pajāpatiyo ten'upasaṇkamiṃ.|| ||</p>

					<p class="f4">Upasaṇkamitvā tā pajāpatiyo etad avocaṃ:|| ||</p>

					<p class="f4">'Mayā kho bhaginiyo Brahma-cariyapañcamāni sikkhā-padāni samādinnāni,||<br />
					yā icchati,||<br />
					idh'eva bhoge ca||<br />
					bhuñjatu puññāni ca||<br />
					karotu sakāni vā||<br />
					ñātikulāni gacchatu, hoti vā||<br />
					pana puris-ā-dhippāyā,||<br />
					kassa vo dammī' ti?|| ||</p>

					<p class="f4">Evaṃ vutte sā bhante jeṭṭhā pajāpatī maṃ etad avoca:|| ||</p>

					<p class="f4">'Itthaṃ-nāmassa maṃ ayya purisassa dehī' ti.|| ||</p>

					<p class="f4">Atha khv'āhaṃ bhante,||<br />
					taṃ purisaṃ pakkosāpetvā vāmena hatthena pajāpatiṃ gahetvā dakkhiṇena hatthena bhiṇkāraṃ gahetvā tassa purisassa oṇojesiṃ.|| ||</p>

					<p class="f4">Komāriṃ kho panāhaṃ bhante,||<br />
					dāraṃ pariccajanto nābhijānāmi cittassa aññathattaṃ.|| ||</p>

					<p class="f4">Ayaṃ kho me bhante,||<br />
					tatiyo acchariyo dhammo saṃvijjati.|| ||</p>

					<p class="ctr c">&#9632;</p>

					<p class="f4">8. Saṇvijjanti kho pana me bhante, kule bhogā||<br />
					te ca kho appaṭivibhattā sīlavantehi kalyāṇa-dhammehi.|| ||</p>

					<p class="f4">Ayaṃ kho me bhante,||<br />
					catuttho acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4"><a id="pg215"><span class="f2 g"><b>[215]</b></span></a> 9. Yaṃ kho pana ahaṃ bhante,||<br />
					bhikkhuṃ payirupāsāmi,||<br />
					sakkaccaṃ yeva payirupāsāmi no asakkaccaṃ.|| ||</p>

					<p class="f4">So ce me bhante, āyasmā dhammaṃ deseti,||<br />
					sakkaccaṃ yeva suṇāmi,||<br />
					no asakkaccaṃ.|| ||</p>

					<p class="f4">No ce me so āyasmā dhammaṃ deseti,||<br />
					aham assa Dhammaṃ desemi.|| ||</p>

					<p class="f4">Ayaṃ kho me bhante, pañcamo acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">10. Anacchariyaṃ kho pana me bhante,||<br />
					saṇghe nimantite devatā upasaṇkamitvā ārocenti:|| ||</p>

					<p class="f4">'Asuko gahapati, bhikkhu ubhato-bhāga-vimutto,||<br />
					asuko paññā-vimutto,||<br />
					asuko kāyasakkhī,||<br />
					asuko diṭṭha-p-patto asuko saddhā-vimutto,||<br />
					asuko saddh'ānusārī,||<br />
					asuko dhamm'ānusārī,||<br />
					asuko sīlavā kalyāṇa-dhammo,||<br />
					asuko du-s-sīlo pāpa-dhammo' ti.|| ||</p>

					<p class="f4">Saṃghaṃ kho panāhaṃ bhante,||<br />
					parivisanto nābhijānāmi.|| ||</p>

					<p class="f4">Evaṃ cittaṃ uppādetā:|| ||</p>

					<p class="f4">'Imassa vā thokaṃ demi imassa vā bahukan' ti.|| ||</p>

					<p class="f4">Atha khv'āhaṃ bhante, sama-citto'va demi.|| ||</p>

					<p class="f4">Ayaṃ kho me bhante, chaṭṭho acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4">11. Acchariyaṃ kho pana me bhante,||<br />
					devatā upasaṇkamitvā ārocenti:|| ||</p>

					<p class="f4">'Svākkhāto gahapati Bhagavatā dhammo' ti.|| ||</p>

					<p class="f4">Evaṃ vutte ahaṃ bhante,||<br />
					tā devatā evaṃ vadāmi:|| ||</p>

					<p class="f4">'Vadeyyātha vā evaṃ kho tumhe devatā||<br />
					no vā vadeyyātha,||<br />
					atha kho svākkhāto Bhagavatā dhammo' ti.|| ||</p>

					<p class="f4">Na kho panāhaṃ bhante, abhijānāmi tato nidānaṃ cittassa uṇṇatiṃ:|| ||</p>

					<p class="f4">'Maṃ vā devatā upasaṇkamanti.|| ||</p>

					<p class="f4">Ahaṃ vā devatāhi sallapāmī' ti.|| ||</p>

					<p class="f4">Ayaṃ kho me bhante, sattamo acchariyo abbhuto dhammo saṃvijjati.|| ||</p>

					<p class="ctr c">&#9632;</p>

					<p class="f4"><a id="pts216"><span class="f2 g"><b>[216]</b></span></a> 12. Sace kho panāhaṃ bhante, Bhagavato paṭhama-taraṃ kālaṃ kareyyaṃ,||<br />
					anacchariyaṃ kho pan'etaṃ,||<br />
					yaṃ maṃ Bhagavā evaṃ vyākareyya:|| ||</p>

					<p class="f4">'N'atthi taṃ saṃyojanaṃ,||<br />
					yena saṃyojanena saṃyutto Uggo gahapati Hatthigāmako puna imaṃ lokaṃ āgaccheyyā'ti.|| ||</p>

					<p class="f4">Ayaṃ kho me bhante, aṭṭhamo acchariyo abbhuto dhammo saṃvijjati.|| ||</p>

					<p class="f4">Ime kho bhante, aṭṭha acchariyā abbhutā dhammā saṃvijjanti.|| ||</p>

					<p class="f4">No ca kho ahaṃ jānāmi,||<br />
					katamehipahaṃ aṭṭhahi acchariyehi abbhutehi dhammehi samannāgato Bhagavatā vyākato" ti.|| ||</p>

					<p class="f4">13. Atha kho so bhikkhu Uggassa gahapatino Hatthigāmakassa nivesane piṇḍa-pātaṃ gahetvā uṭṭhāy āsanā pakkāmi.|| ||</p>

					<p class="f4">Atha kho so bhikkhu pacchā-bhattaṃ piṇḍa-pāta paṭikkanto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu yāvatako ahosi Uggena gahapatinā Hatthigāmakena saddhiṃ kathā-sallāpo,<br />
					taṃ sabbaṃ Bhagavato ārocesi.|| ||</p>

					<p class="f4">14. Sādhu sādhu bhikkhu,||<br />
					yathā taṃ Uggo gahapati Hatthigāmako sammā vyākaramāno vyākareyya,||<br />
					imeh'eva kho bhikkhu, aṭṭhahi acchariyehi abbhutehi dhammehi samannāgato Uggo gahapati Hatthigāmako mayā vyākato.|| ||</p>

					<p class="f4">Imehi ca pana bhikkhu aṭṭhahi acchariyehi abbhutehi dhammehi samannāgataṃ Uggaṃ gahapatiṃ Hatthigāmakaṃ dhārethā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>