<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 22. The lay follower, Ugga of Hatthigama, is spoken of as having eight wonders associated with him, one of which was that he was a Non-returner." />
<title>AN 8 22: Hatthigāmaka Ugga Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					III: Gahapati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p22">Sutta 22</a></h4>

					<h1>Hatthigāmaka Ugga Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg212"><span class="f2 g"><b>[212]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.022.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.022.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vajjīsu viharati Hatthigāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Aṭṭhahi bhikkhave, acchariyehi abbhutehi dhammehi samannāgataɱ Uggaɱ gahapatiɱ Hatthigāmakaɱ dhārethā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato uṭṭhāy āsanā vihāraɱ pāvisi.|| ||</p>

					<p class="f4">3. Atha kho aññataro bhikkhu pubbaṇha-samayaɱ nivāsetvā patta-cīvaraɱ ādāya yena Uggassa gahapatino Hatthigāmakassa nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho Uggo gahapati Hatthigāmako yena so bhikkhu ten'upasankami.|| ||</p>

					<p class="f4">Upasaŋkamitvā taɱ bhikkhuɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Uggaɱ gahapatiɱ Hatthigāmakaɱ so bhikkhu etad avoca:|| ||</p>

					<p class="f4"><a id="pts213"><span class="f2 g"><b>[213]</b></span></a> 4. "Aṭṭhahi kho tvaɱ gahapati,||<br />
					acchariyehi abbhutehi dhammehi samannāgato Bhagavatā vyākato.|| ||</p>

					<p class="f4">Katame te gahapati, aṭṭha acchariyā abbhutā dhammā yehi tvaɱ samannāgato Bhagavatā vyākato" ti?|| ||</p>

					<p class="f4">"Na kho ahaɱ bhante, jānāmi,||<br />
					katamehipahaɱ aṭṭhahi acchariyehi abbhutehi dhammehi samannāgato Bhagavatā vyākato.|| ||</p>

					<p class="f4">Apica bhante, ye me aṭṭha acchariyā abbhutā dhammā saŋvijjanti te suṇāhi||<br />
					sādhukaɱ||<br />
					mana-sikarohi||<br />
					bhāsissāmī" ti.|| ||</p>

					<p class="f4">"Evaɱ gahapatī" ti so bhikkhu Uggassa gahapatino Hatthigāmakassa paccassosi.|| ||</p>

					<p class="f4">Uggo gahapati Hatthigāmako etad avoca:|| ||</p>

					<p class="f4">5. "Yadāhaɱ bhante, Nāgavane paricārento Bhagavantaɱ paṭhamaɱ durato'va addasaɱ.|| ||</p>

					<p class="f4">Saha dassanen'eva me bhante, Bhagavato cittaɱ pasīdi surāmado ca pahiyyi.|| ||</p>

					<p class="f4">Ayaɱ kho me bhante, paṭhamo acchariyo abbhuto dhammo saŋvijjati.|| ||</p>

					<p class="ctr c">&#9632;</p>

					<p class="f4">So kho ahaɱ bhante, pasanna-citto Bhagavantaɱ payirupāsiɱ.|| ||</p>

					<p class="f4">Tassa me Bhagavā ānupubbī-kathaɱ kathesi,||<br />
					seyyath'īdaɱ:||<br />
					dāna-kathaɱ||<br />
					sīla-kathaɱ||<br />
					sagga-kathaɱ||<br />
					kāmānaɱ ādīnavaɱ okāraɱ saŋkilesaɱ nekkhamme ānisaɱsaɱ pakāsesi.|| ||</p>

					<p class="f4">6. Yadā maɱ Bhagavā aññāsi kalla-cittaɱ mudu-cittaɱ vinīvaraṇa-cittaɱ udagga-cittaɱ pasanna-cittaɱ,||<br />
					atha yā Buddhānaɱ sāmukkaɱ-sikā Dhamma-desanā,||<br />
					taɱ pakāsesi:||<br />
					dukkhaɱ||<br />
					samudayaɱ||<br />
					nirodhaɱ||<br />
					Maggaɱ.|| ||</p>

					<p class="f4">Seyyathā pi nāma suddhaɱ vatthaɱ apagatakāḷakaɱ samma-d-eva rajanaɱ patigaṇheyya,||<br />
					evam eva kho me tasmiɱ yeva āsane virajaɱ vīta-malaɱ Dhamma-cakkhuɱ udapādi,||<br />
					'yaɱ kiñci samudaya-dhammaɱ||<br />
					sabbaɱ taɱ nirodha-dhamman' ti.|| ||</p>

					<p class="f4">So kho ahaɱ bhante, diṭṭha-dhammo patta-dhammo vidita-dhammo pariyogāḷha-dhammo tiṇṇa-vici-kiccho vigata-kathaɱ-katho vesārajja-p-patto apara-p-paccayo Satthu sāsane tatth' <a id="pts214"><span class="f2 g"><b>[214]</b></span></a> eva Buddhaɱ ca dhammaɱ ca Sanghaɱ ca saraṇaɱ agamāsiɱ Brahma-cariya-pañcamāni ca sikkhā-padāni samādiyiɱ.|| ||</p>

					<p class="f4">Ayaɱ kho me bhante, dutiyo acchariyo abbhuto dhammo saŋvijjati.|| ||</p>

					<p class="ctr c">&#9632;</p>

					<p class="f4">7. Tassa mayhaɱ bhante,||<br />
					catasso komāriyo pajāpatiyo ahesuɱ.|| ||</p>

					<p class="f4">Atha khvāhaɱ bhante,||<br />
					yena tā pajāpatiyo ten'upasankamiɱ.|| ||</p>

					<p class="f4">Upasaŋkamitvā tā pajāpatiyo etad avocaɱ:|| ||</p>

					<p class="f4">'Mayā kho bhaginiyo Brahma-cariyapañcamāni sikkhā-padāni samādinnāni,||<br />
					yā icchati,||<br />
					idh'eva bhoge ca||<br />
					bhuñjatu puññāni ca||<br />
					karotu sakāni vā||<br />
					ñātikulāni gacchatu, hoti vā||<br />
					pana puris-ā-dhippāyā,||<br />
					kassa vo dammī' ti?|| ||</p>

					<p class="f4">Evaɱ vutte sā bhante jeṭṭhā pajāpatī maɱ etad avoca:|| ||</p>

					<p class="f4">'Itthaɱ-nāmassa maɱ ayya purisassa dehī' ti.|| ||</p>

					<p class="f4">Atha khvāhaɱ bhante,||<br />
					taɱ purisaɱ pakkosāpetvā vāmena hatthena pajāpatiɱ gahetvā dakkhiṇena hatthena bhiŋkāraɱ gahetvā tassa purisassa oṇojesiɱ.|| ||</p>

					<p class="f4">Komāriɱ kho pan'āhaɱ bhante,||<br />
					dāraɱ pariccajanto nābhijānāmi cittassa aññathattaɱ.|| ||</p>

					<p class="f4">Ayaɱ kho me bhante,||<br />
					tatiyo acchariyo dhammo saŋvijjati.|| ||</p>

					<p class="ctr c">&#9632;</p>

					<p class="f4">8. Saŋvijjanti kho pana me bhante, kule bhogā||<br />
					te ca kho appaṭivibhattā sīlavantehi kalyāṇa-dhammehi.|| ||</p>

					<p class="f4">Ayaɱ kho me bhante,||<br />
					catuttho acchariyo abbhuto dhammo saŋvijjati.|| ||</p>

					<p class="ctr c">&#9632;</p>

					<p class="f4"><a id="pg215"><span class="f2 g"><b>[215]</b></span></a> 9. Yaɱ kho pana ahaɱ bhante,||<br />
					bhikkhuɱ payirupāsāmi,||<br />
					sakkaccaɱ yeva payirupāsāmi no asakkaccaɱ.|| ||</p>

					<p class="f4">So ce me bhante, āyasmā dhammaɱ deseti,||<br />
					sakkaccaɱ yeva suṇāmi,||<br />
					no asakkaccaɱ.|| ||</p>

					<p class="f4">No ce me so āyasmā dhammaɱ deseti,||<br />
					aham assa dhammaɱ desemi.|| ||</p>

					<p class="f4">Ayaɱ kho me bhante, pañcamo acchariyo abbhuto dhammo saŋvijjati.|| ||</p>

					<p class="ctr c">&#9632;</p>

					<p class="f4">10. Anacchariyaɱ kho pana me bhante,||<br />
					saŋghe nimantite devatā upasankamitvā ārocenti:|| ||</p>

					<p class="f4">'Asuko gahapati, bhikkhu ubhato-bhāga-vimutto,||<br />
					asuko paññā-vimutto,||<br />
					asuko kāyasakkhī,||<br />
					asuko diṭṭha-p-patto asuko saddhā-vimutto,||<br />
					asuko saddh'ānusārī,||<br />
					asuko dhamm'ānusārī,||<br />
					asuko sīlavā kalyāṇa-dhammo,||<br />
					asuko du-s-sīlo pāpa-dhammo' ti.|| ||</p>

					<p class="f4">Saɱghaɱ kho pan'āhaɱ bhante,||<br />
					parivisanto nābhijānāmi.|| ||</p>

					<p class="f4">Evaɱ cittaɱ uppādetā:|| ||</p>

					<p class="f4">'Imassa vā thokaɱ demi imassa vā bahukan' ti.|| ||</p>

					<p class="f4">Atha khvāhaɱ bhante, sama-citto'va demi.|| ||</p>

					<p class="f4">Ayaɱ kho me bhante, chaṭṭho acchariyo abbhuto dhammo saŋvijjati.|| ||</p>

					<p class="ctr c">&#9632;</p>

					<p class="f4">11. Acchariyaɱ kho pana me bhante,||<br />
					devatā upasankamitvā ārocenti:|| ||</p>

					<p class="f4">'Svākkhāto gahapati Bhagavatā dhammo' ti.|| ||</p>

					<p class="f4">Evaɱ vutte ahaɱ bhante,||<br />
					tā devatā evaɱ vadāmi:|| ||</p>

					<p class="f4">'Vadeyyātha vā evaɱ kho tumhe devatā||<br />
					no vā vadeyyātha,||<br />
					atha kho svākkhāto Bhagavatā dhammo' ti.|| ||</p>

					<p class="f4">Na kho pan'āhaɱ bhante, abhijānāmi tato nidānaɱ cittassa uṇṇatiɱ:|| ||</p>

					<p class="f4">'Maɱ vā devatā upasankamanti.|| ||</p>

					<p class="f4">Ahaɱ vā devatāhi sallapāmī' ti.|| ||</p>

					<p class="f4">Ayaɱ kho me bhante, sattamo acchariyo abbhuto dhammo saŋvijjati.|| ||</p>

					<p class="ctr c">&#9632;</p>

					<p class="f4"><a id="pts216"><span class="f2 g"><b>[216]</b></span></a> 12. Sace kho pan'āhaɱ bhante, Bhagavato paṭhamataraɱ kālaɱ kareyyaɱ,||<br />
					anacchariyaɱ kho pan'etaɱ,||<br />
					yaɱ maɱ Bhagavā evaɱ vyākareyya:|| ||</p>

					<p class="f4">'N'atthi taɱ saŋyojanaɱ,||<br />
					yena saŋyojanena saɱyutto Uggo gahapati Hatthigāmako puna imaɱ lokaɱ āgaccheyyā'ti.|| ||</p>

					<p class="f4">Ayaɱ kho me bhante, aṭṭhamo acchariyo abbhuto dhammo saŋvijjati.|| ||</p>

					<p class="f4">Ime kho bhante, aṭṭha acchariyā abbhutā dhammā saŋvijjanti.|| ||</p>

					<p class="f4">No ca kho ahaɱ jānāmi,||<br />
					katamehipahaɱ aṭṭhahi acchariyehi abbhutehi dhammehi samannāgato Bhagavatā vyākato" ti.|| ||</p>

					<p class="f4">13. Atha kho so bhikkhu Uggassa gahapatino Hatthigāmakassa nivesane piṇḍa-pātaɱ gahetvā uṭṭhāy āsanā pakkāmi.|| ||</p>

					<p class="f4">Atha kho so bhikkhu pacchā-bhattaɱ piṇḍa-pāta paṭikkanto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu yāvatako ahosi Uggena gahapatinā Hatthigāmakena saddhiɱ kathā-sallāpo,<br />
					taɱ sabbaɱ Bhagavato ārocesi.|| ||</p>

					<p class="f4">14. Sādhu sādhu bhikkhu,||<br />
					yathā taɱ Uggo gahapati Hatthigāmako sammā vyākaramāno vyākareyya,||<br />
					imeh'eva kho bhikkhu, aṭṭhahi acchariyehi abbhutehi dhammehi samannāgato Uggo gahapati Hatthigāmako mayā vyākato.|| ||</p>

					<p class="f4">Imehi ca pana bhikkhu aṭṭhahi acchariyehi abbhutehi dhammehi samannāgataɱ Uggaɱ gahapatiɱ Hatthigāmakaɱ dhārethā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>