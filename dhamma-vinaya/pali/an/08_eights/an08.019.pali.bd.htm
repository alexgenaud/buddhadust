<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Eights, Sutta 19. Gotama holds a conversation with an eminant Assura [Monster] and contrasts the eight things held to be delightful to them to eight things delightful to the bhikkhus." />
<title>AN 8 19: Pahārāda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					II: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p19">Sutta 19</a></h4>

					<h1>Pahārāda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg197"><span class="f2 g"><b>[197]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.019.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.019.bodh.wp.htm#p1">bodh</a>][<a href="../../../../dhamma-vinaya/ati/an/08_eights/an08.019.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Verañjāyaṃ viharati Naḷeru pucimanda-mūle.|| ||</p>

					<p class="f4">Atha kho Pahārādo asurindo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitaṃ kho Pahārādaṃ asurindaṃ Bhagavā etad avoca:|| ||</p>

					<p class="f4">"Api pana <a id="pts198"><span class="f2 g"><b>[198]</b></span></a> Pahārāda, Asurā mahā-samudde abhiramantī" ti?|| ||</p>

					<p class="f4">"Abhiramanti bhante, Asurā mahā-samudde" ti.|| ||</p>

					<p class="f4">"Kati pana Pahārāda, mahā-samudde acchariyā abbhutā dhammā,||<br />
					ye disvā disvā Asurā mahā-samudde abhiramantī" ti?|| ||</p>

					<p class="f4">"Aṭṭha bhante, mahā-samudde acchariyā abbhutā dhammā ye disvā disvā Asurā mahā-samudde abhiramanti.|| ||</p>

					<p class="f4">Katame aṭṭha?|| ||</p>

					<p class="f4">2. Mahā-samuddo bhante, anupubba-ninno anupubba-poṇo anupubba-pabbhāro na āyataken'eva papāto.|| ||</p>

					<p class="f4">Yam pi bhante, mahā-samuddo anupubba-ninno anupubba-poṇo anupubba-pabbhāro na āyataken'eva papāto,||<br />
					ayaṃ bhante, mahā-samudde paṭhamo acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhante, mahā-samuddo ṭhita-dhammo velaṃ nāti-vattati.|| ||</p>

					<p class="f4">Yam pi bhante, mahā-samuddo ṭhita-dhammo velaṃ nāti-vattati,||<br />
					ayaṃ bhante, mahā-samudde dutiyo acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhante, mahā-samuddo na matena kuṇapena saṃvasati,||<br />
					yaṃ hoti mahā-samudde mataṃ kuṇapaṃ taṃ khippaṃ eva tīraṃ vāheti, thalaṃ ussādeti.|| ||</p>

					<p class="f4">Yam pi bhante, mahā-samuddo na matena kuṇapena saṃvasati.|| ||</p>

					<p class="f4">Yaṃ hoti mahā-samudde mataṃ kuṇapaṃ taṃ khippaṃ eva tīraṃ vāheti, thalaṃ ussādeti,||<br />
					ayaṃ bhante, mahā-samudde tatiyo acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhante, yā kāci mahā-nadiyo,||<br />
					seyyath'īdaṃ:||<br />
					Gaṇgā,||<br />
					Yamunā,||<br />
					Aciravatī,||<br />
					Sarabhū,||<br />
					Mahī,||<br />
					tā mahā-samuddaṃ patvā jahanti purimāni nāma-gottāni,||<br />
					mahā- <a id="pg199"><span class="f2 g"><b>[199]</b></span></a> samuddo tv'eva saṇkhaṃ gacchanti.|| ||</p>

					<p class="f4">Yam pi bhante, yā kāci mahā-nadiyo,||<br />
					seyyath'īdaṃ:||<br />
					Gaṇgā,||<br />
					Yamunā,||<br />
					Aciravatī,||<br />
					Sarabhū,||<br />
					Mahī,||<br />
					tā mahā-samuddaṃ patvā jahanti purimāni nāma-gottāni,||<br />
					mahā-samuddo tv'eva saṇkhaṃ gacchanti,||<br />
					ayaṃ bhante, mahā-samudde catuttho acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhante, yā kā ci loke savantiyo mahā-samuddaṃ appenti,||<br />
					yā kā ci antalikkhā dhārā papatanti,||<br />
					na tena mahā-samuddassa ūnattaṃ vā pūrattaṃ vā paññāyati.|| ||</p>

					<p class="f4">Yam pi bhante, yā kā ci loke savantiyo mahā-samuddaṃ appenti,||<br />
					yā kā ci antalikkhā dhārā papatanti,||<br />
					na tena mahā-samuddassa ūnattaṃ vā pūrattaṃ vā paññāyati,||<br />
					ayaṃ bhante, mahā-samudde pañcamo acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhante, mahā-samuddo eka-raso loṇa-raso.|| ||</p>

					<p class="f4">Yam pi bhante, mahā-samuddo eka-raso loṇa-raso,||<br />
					ayaṃ bhante, mahā-samudde chaṭṭho acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhante, mahā-samuddo bahu-ratano aneka-ratano,||<br />
					tatr'imāni ratanāni,||<br />
					seyyath'īdaṃ:||<br />
					muttā||<br />
					maṇi,||<br />
					veḷuriyo,||<br />
					saṇkho,||<br />
					silā,||<br />
					pavāḷaṃ||<br />
					rajataṃ,||<br />
					jāta-rūpaṃ,||<br />
					lohitaṇko,||<br />
					masāragallaṃ.|| ||</p>

					<p class="f4">Yam pi bhante, mahā-samuddo bahu-ratano aneka-ratano,||<br />
					tatr'imāni ratanāni,||<br />
					seyyath'īdaṃ:||<br />
					muttā,||<br />
					maṇi,||<br />
					veḷuriyo,||<br />
					saṇkho,||<br />
					silā,||<br />
					pavāḷaṃ,||<br />
					rajataṃ,||<br />
					jāta-rūpaṃ,||<br />
					lohitaṇko,||<br />
					masāragallaṃ,||<br />
					ayaṃ bhante, <a id="pg200"><span class="f2 g"><b>[200]</b></span></a> mahā-samudde sattamo acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="ctr c">&#9632;</p>

					<p class="f4">10. Puna ca paraṃ bhante, mahā-samuddo mahataṃ bhūtānaṃ āvāso.|| ||</p>

					<p class="f4">Tatr'ime bhūtā:||<br />
					timī||<br />
					timiṇgalā||<br />
					timiramiṇgalā||<br />
					Asurā,||<br />
					nāgā,||<br />
					gandhabbā.|| ||</p>

					<p class="f4">Santi mahā-samudde yojana-satikā pi atta-bhāvā,||<br />
					dvi-yojana-satikā pi atta-bhāvā,||<br />
					ti-yojana-satikā pi atta-bhāvā,||<br />
					catu-yojana-satikā pi atta-bhāvā,||<br />
					pañca-yojana-satikā pi atta-bhāvā.|| ||</p>

					<p class="f4">Yam pi bhante, mahā-samuddo mahataṃ bhūtānaṃ āvāso,||<br />
					tatirame bhutā:||<br />
					timi,||<br />
					timiṇgalā||<br />
					timiramiṇgalā,||<br />
					Asurā,||<br />
					nāgā,||<br />
					gandhabbā;||<br />
					santi mahā-samudde yojana-satikā pi atta-bhāvā,||<br />
					dvi-yojana-satikā pi atta-bhāvā,||<br />
					ti-yojana-satikā pi atta-bhāvā,||<br />
					catu-yojana-satikā pi atta-bhāvā,||<br />
					pañca-yojana-satikā pi atta-bhāvā,||<br />
					ayaṃ bhante, mahā-samudde aṭṭhamo acchariyo abbhuto dhammo,||<br />
					yaṃ disvā disvā Asurā mahā-samudde abhiramanti.|| ||</p>

					<p class="f4">Ime kho bhante, mahā-samudde aṭṭha acchariyā abbhutā dhammā,||<br />
					ye disvā disvā Asurā mahā-samudde abhiramantī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Api pana bhante, bhikkhū imasmiṃ Dhamma-Vinaye abhiramantī" ti?|| ||</p>

					<p class="f4">"Abhiramanti Pahārāda, bhikkhū imasmiṃ Dhamma-Vinaye" ti.|| ||</p>

					<p class="f4">"Kati pana bhante, imasmiṃ Dhamma-Vinaye acchariyā abbhutā dhammā,||<br />
					ye disvā disvā bhikkhū imasmiṃ Dhamma-Vinaye abhiramantī" ti?|| ||</p>

					<p class="f4">10. "Aṭṭha Pahārāda imasmiṃ Dhamma-Vinaye acchariyā abbhutā dhammā,||<br />
					ye disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="f4">Katame aṭṭha?|| ||</p>

					<p class="f4">11. Seyyathā pi Pahārāda mahā-samuddo anupubba-ninno anupbbapoṇo anupubba-pabbhāro na āyataken'eva pa- <a id="pg201"><span class="f2 g"><b>[201]</b></span></a> pāto,||<br />
					evam eva kho Pahārāda imasmiṃ Dhamma-Vinaye anupubbasikkhā anupubbakiriyā anupubbapaṭipadā,||<br />
					na āyataken'eva aññāpaṭivedho.|| ||</p>

					<p class="f4">Yam pi Pahārāda, imasmiṃ Dhamma-Vinaye anupubbasikkhā anupbbakiriyā anupubbapaṭipadā,||<br />
					na āyataken'eva aññāpaṭivedho,||<br />
					ayaṃ Pahārāda, imasmiṃ Dhamma-Vinaye paṭhamo acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="ctr c">&#9632;</p>

					<p class="f4">12. Seyyathā pi Pahārāda, mahā-samuddo ṭhita-dhammo velaṃ nāti-vattati,||<br />
					evam eva kho Pahārāda, yaṃ mayā sāvakānaṃ sikkhāpadaṃ paññattaṃ,||<br />
					taṃ mama sāvakā jīvitahetū pi nātikkamanti.|| ||</p>

					<p class="f4">Yam pi Pahārāda, mayā sāvakānaṃ sikkhāpadaṃ paññattaṃ,||<br />
					taṃ mama sāvakā jīvitahetu pi nātikkamanti,||<br />
					ayaṃ Pahārāda, imasmiṃ Dhamma-Vinaye dutiyo acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="ctr c">&#9632;</p>

					<p class="f4">13. Seyyathā pi Pahārāda mahā-samuddo na matena kuṇapena saṃvasati,||<br />
					yaṃ hoti mahā-samudde mataṃ kuṇapaṃ,||<br />
					taṃ khippam eva tiraṃ vāheti thalaṃ ussādeti,||<br />
					evam eva kho Pahārāda, yo so puggalo du-s-sīlo pāpa-dhammo asucisaṇkassarasamā-cāro paṭi-c-channa-kammanto assamaṇo samaṇa-paṭiñño abrahma-cārī brahma-cārīpaṭiñño,||<br />
					antopūti avassuto kasambu-jāto,<br />
					na tena saṇgho saṃvasati||<br />
					khippam eva sanni-patitvā ukkhipati,<br />
					kiñ cāpi so hoti majjhe bhikkhu-saṇghassa nisinno,||<br />
					atha kho so ārakā'va Saṇghamhā saṇgho ca tena.|| ||</p>

					<p class="f4">Yam pi Pahārāda yo so puggalo du-s-sīlo pāpa-dhammo asucisaṇkassarasamā-cāro paṭi-c-channa-kammanto assamaṇo samaṇa-paṭiñño abrahma-cārī brahma-cārīpaṭiñño,||<br />
					antopūti avassuto kasambu-jāto,||<br />
					<a id="pg202"><span class="f2 g"><b>[202]</b></span></a> na tena saṇgho saṃvasati,||<br />
					khippam eva sanni-patitvā ukkhipati,||<br />
					kiñ cāpi so hoti majjhe bhikkhu-saṇghassa nisinno,||<br />
					atha kho so ārakā'va Saṇghamhā saṇgho ca tena,||<br />
					ayaṃ Pahārāda, imasmiṃ Dhamma-Vinaye tatiyo acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="ctr c">&#9632;</p>

					<p class="f4">14. Seyyathā pi Pahārāda, yā kāci mahā-nadiyo,||<br />
					seyyath'īdaṃ:||<br />
					Gaṇgā||<br />
					Yamunā||<br />
					Aciravatī||<br />
					Sarabhu||<br />
					Mahī,||<br />
					tā mahā-samuddaṃ patvā jahanti purimāni nāma-gottāni,||<br />
					mahā-samuddo tv'eva saṇkhaṃ gacchanti,||<br />
					evam eva kho Pahārāda, cattāro'me vaṇṇā,||<br />
					khattiyā||<br />
					brāhmaṇā||<br />
					vessā||<br />
					suddā,||<br />
					te Tathāgata-p-pavedite Dhamma-Vinaye agārasmā anagāriyaṃ pabba-jitvā jahanti purimāni nāma-gottāni,||<br />
					'Samaṇā Sakya-puttiyā'||<br />
					tv'eva saṇkhaṃ gacchanti.|| ||</p>

					<p class="f4">Yam pi Pahārāda, cattāro'me vaṇṇā||<br />
					khattiyā||<br />
					brāhmaṇā||<br />
					vessā||<br />
					suddā,||<br />
					te Tathāgata-p-pavedite Dhamma-Vinaye agārasmā anagāriyaṃ pabba-jitvā jahanti purimāni nāma-gottāni,||<br />
					'Samaṇā Sakya-puttiyā'||<br />
					tv'eva saṇkhaṃ gacchanti,||<br />
					ayaṃ Pahārāda, imasmiṃ Dhamma-Vinaye catuttho acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="ctr c">&#9632;</p>

					<p class="f4">15. Seyyathā pi Pahārāda, yā ca loke savantiyo mahā-samuddaṃ appenti,||<br />
					yā kāci antalikkhā dhārā papatanti,||<br />
					na tena mahā-samuddassa ūnattaṃ vā pūrattaṃ vā paññāyati,||<br />
					evam eva kho Pahārāda, bahu ce pi bhikkhū anupādisesāya Nibbāna-dhātuyā parinibbāyanti,||<br />
					na tena Nibbāna-dhātuyā ūnattaṃ vā pūrattaṃ vā paññāyati.|| ||</p>

					<p class="f4">Yam pi Pahārāda, bahū ce pi bhikkhū anūpādisesāya  <a id="pg203"><span class="f2 g"><b>[203]</b></span></a> Nibbāna-dhātuyā parinibbāyanti,||<br />
					na tena Nibbāna-dhātuyā ūnattaṃ vā pūrattaṃ vā paññāyati,||<br />
					ayaṃ Pahārāda, imasmiṃ Dhamma-Vinaye pañcamo acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="ctr c">&#9632;</p>

					<p class="f4">16. Seyyathā pi Pahārāda, mahā-samuddo eka-raso loṇa-raso,||<br />
					evam eva kho Pahārāda, ayaṃ Dhamma-Vinayo eka-raso vimutti-raso.|| ||</p>

					<p class="f4">Yam pi Pahārāda, ayaṃ Dhamma-Vinayo eka-raso vimutti-raso,||<br />
					ayaṃ Pahārāda imasmiṃ Dhamma-Vinaye chaṭṭho acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="ctr c">&#9632;</p>

					<p class="f4">17. Seyyathā pi Pahārāda, mahā-samuddo bahu-ratano aneka-ratano,||<br />
					tatr'imāni ratanāni,||<br />
					seyyath'īdaṃ:||<br />
					muttā,||<br />
					maṇi,||<br />
					veḷuriyo,||<br />
					saṇkho,||<br />
					silā,||<br />
					pavāḷaṃ,||<br />
					rajataṃ,||<br />
					jāta-rūpaṃ,||<br />
					lohitaṇko,||<br />
					masāragallaṃ,||<br />
					Evam eva kho Pahārāda, ayaṃ Dhamma-Vinayo bahu-ratano aneka-ratano,||<br />
					tatr'imāni ratanāni,||<br />
					seyyath'īdaṃ:<br />
					cattāro sati-paṭṭhānā,||<br />
					cattāro samma-p-padhānā||<br />
					cattāro iddhi-pādā||<br />
					pañc'indriyāni||<br />
					pañca balāni||<br />
					satta bojjh'aṇgā||<br />
					Ariyo Aṭṭhaṇgiko Maggo.|| ||</p>

					<p class="f4">Yam pi Pahārāda, ayaṃ Dhamma-Vinayo bahu-ratano aneka-ratano,||<br />
					tatr'imāni ratanāni,||<br />
					seyyath'īdaṃ:||<br />
					cattāro sati-paṭṭhānā||<br />
					cattāro samma-p-padhānā||<br />
					cattāro iddhi-pādā||<br />
					pañc'indriyāni||<br />
					pañca balāni||<br />
					satta bojjh'aṇgā||<br />
					Ariyo Aṭṭhaṇgiko Maggo,||<br />
					ayaṃ Pahārāda, imasmiṃ Dhamma-Vinaye sattamo acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="ctr c">&#9632;</p>

					<p class="f4">18. Seyyathā pi Pahārāda mahā-samuddo mahataṃ bhūtānaṃ āvāso,||<br />
					tatr'ime bhūtā:||<br />
					timi||<br />
					timiṇgalā||<br />
					timi- <a id="pg204"><span class="f2 g"><b>[204]</b></span></a> rapiṇgalā||<br />
					Asurā||<br />
					nāgā||<br />
					gandhabbā,||<br />
					santi mahā-samudde yojana-satikā pi atta-bhāvā||<br />
					dvi-yojana-satikā pi atta-bhāvā,||<br />
					ti-yojana-satikā pi atta-bhāvā,||<br />
					catu-yojana-satikā pi atta-bhāvā,||<br />
					pañca-yojana-satikā pi atta-bhāvā||<br />
					evam eva kho Pahārāda, ayaṃ Dhamma-Vinayo mahataṃ bhūtānaṃ āvāso,||<br />
					tatr'ime bhūtā:||<br />
					sot'āpanno,||<br />
					sot'āpatti phala-sacchi-kiriyāya paṭipanno,||<br />
					Sakad'āgāmī,||<br />
					Sakad-āgāmi phala-sacchi-kiriyāya paṭipanno,||<br />
					Anāgāmī,||<br />
					Anāgāmi phala-sacchi-kiriyāya paṭipanno,||<br />
					arahā,||<br />
					arahattāya paṭipanno.|| ||</p>

					<p class="f4">Yam pi Pahārāda, ayaṃ Dhamma-Vinaye mahataṃ bhūtānaṃ āvāso,||<br />
					tatr'ime bhūtā,||<br />
					Sotāpanno,||<br />
					sot'āpatti phala-sacchi-kiriyāya paṭipanno,||<br />
					Sakad'āgāmī,||<br />
					Sakad-āgāmi-phala-sacchi-kiriyāya paṭipanno,||<br />
					Anāgāmī,||<br />
					Anāgāmi phala-sacchi-kiriyāya paṭipanno,||<br />
					arahā,||<br />
					arahattāya paṭipanno,||<br />
					ayaṃ Pahārāda, imasmiṃ Dhamma-Vinaye aṭṭhamo acchariyo abbhuto dhammo,||<br />
					yaṃ disvā disvā bhikkhū imasmiṃ Dhamma-Vinaye abhiramanti.|| ||</p>

					<p class="f4">Ime kho Pahārāda, imasmiṃ Dhamma-Vinaye aṭṭha acchariyā abbhutā dhammā,||<br />
					ye disvā disvā bhikkhū imasmiṃ Dhamma-Vinaye abhiramantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
