<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 84. Eight things that if a bandit does them shortens his career or if he refrains from them lengthens his career." />
<title>AN 8 84: Maha Coranga Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Atthaka Nipāta<br />
					IX. Sati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p84">Sutta 84</a></h4>

					<h1>Mahā Coraŋga Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg339"><span class="f2 g"><b>[339]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.084.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Aṭṭhahi bhikkhave, aŋgehi samannāgato mahā-coro khippaɱ pariyāpajjati,||<br />
					na cira-ṭ-ṭhitiko hoti.|| ||</p>

					<p class="f4">Katamehi aṭṭhahi?|| ||</p>

					<p class="f4">Appaharantassa paharati,||<br />
					anavasesaɱ ādiyati,||<br />
					itthiɱ bhanati,||<br />
					kumāriɱ dūseti,||<br />
					pabba-jitaɱ vilumpati,||<br />
					rājakosaɱ vilumpati,||<br />
					accāsante kammaɱ karoti,||<br />
					na ca nidhāna-kusalo hoti.|| ||</p>

					<p class="f4">Imehi kho bhikkhave, aṭṭhabhaŋgehi samannāgato mahā-coro khippaɱ pariyāpajjati,||<br />
					na cira-ṭ-ṭhitiko hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Aṭṭhahi bhikkhave, aŋgehi samannāgato mahā-coro na khippaɱ pariyāpajjati,||<br />
					cira-ṭ-ṭhitiko hoti.|| ||</p>

					<p class="f4">Katamehi aṭṭhahi?|| ||</p>

					<p class="f4">Na appaharantassa paharati,||<br />
					na anavasesaɱ ādiyati,||<br />
					na itthiɱ bhanati,||<br />
					na kumāriɱ dūseti,||<br />
					na pabba-jitaɱ vilumpati,||<br />
					na rājakosaɱ vilumpati,||<br />
					na accāsante kammaɱ karoti,||<br />
					nidhāna-kusalo ca hoti.|| ||</p>

					<p class="f4">Imehi kho bhikkhave, aṭṭhahi aŋgehi samannāgato mahā-coro na khippaɱpariyāpajjati,||<br />
					cira-ṭ-ṭhitiko hoti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
