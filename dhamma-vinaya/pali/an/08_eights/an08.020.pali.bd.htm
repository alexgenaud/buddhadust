<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Eights, Sutta 20. The episode depicting the circumstances causing the Buddha to refrain thereafter from leading the bhikkhus in the recitation of the Patimokkha: the ejection of a deceitful bhikkhu by Maha Moggallāna. The episode is followed by a repetition to the bhikkhus of the preceding sutta [AN 8.019]." />
<title>AN 8 20: Uposatha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					II: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p20">Sutta 20</a></h4>

					<h1>Uposatha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg204"><span class="f2 g"><b>[204]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.020.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.020.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Pubbārāme Migāra-mātu pāsāde.|| ||</p>

					<p class="f4">Tena kho pana samayena Bhagavā tadah'uposathe bhikkhu-sangha-parivuto nisinno hoti.|| ||</p>

					<p class="f4">Atha kho āyasmā Ānando abhikkantāya rattiyā nikkhante paṭhame yāme uṭṭhāy āsanā ekaɱsaɱ uttarā-saŋgaɱ karitvā yena Bhagavā ten'añjaliɱ paṇāmetvā Bhagavantaɱ etad avoca:|| ||</p>

					<p class="f4">Abhikkantā bhante ratti nikkhanto paṭhamo yāmo, cira-nisinno bhikkhu-saŋgho, uddisatu bhante Bhagavā bhikkhūnaɱ Pātimokkhanti.|| ||</p>

					<p class="f4">Evaɱ vutte Bhagavā tuṇhī ahosi.|| ||</p>

					<p class="f4"><a id="pg205"><span class="f2 g"><b>[205]</b></span></a> 2. Dutiyam pi  kho āyasmā Ānando abhikkantāya rattiyā,||<br />
					nikkhante majjhime yāme,||<br />
					uṭṭhāy āsanā ekaɱsaɱ uttarā-saŋgaɱ karitvā yena Bhagavā ten'añjaliɱ paṇāmetvā Bhagavantaɱ etad avoca:|| ||</p>

					<p class="f4">'Abhikkantā bhante, ratti,||<br />
					nikkhanto majjhimo yāmo,||<br />
					cira-nisinno bhikkhu-saŋgho,||<br />
					uddisatu bhante, Bhagavā bhikkhūnaɱ Pātimokkhan' ti|| ||</p>

					<p class="f4">Dutiyam pi kho Bhagavā tuṇhī ahosi.|| ||</p>

					<p class="f4">3. Tatiyam pi kho āyasmā Ānando abhikkantāya rattiyā,||<br />
					nikkhante pacchime yāme,||<br />
					uddhaste aruṇe nandi-mukhiyā rattiyā,||<br />
					uṭṭhāy āsanā ekaɱsaɱ uttarā-saŋgaɱ karitvā yena Bhagavā ten'añjaliɱ paṇāmetvā Bhagavantaɱ etad avoca:|| ||</p>

					<p class="f4">'Abhikkantā bhante, ratti,||<br />
					nikkhanto pacchimo yāmo,||<br />
					uddhastaɱ aruṇaɱ nandi-mukhī ratti,||<br />
					cira-nisinno bhikkhu-saŋgho,||<br />
					uddisatu bhante, Bhagavā bhikkhūnaɱ Pātimokkhan' ti.|| ||</p>

					<p class="f4">'Aparisuddhā Ānanda parisā' ti.|| ||</p>

					<p class="f4">4. Atha kho āyasmato Mahā Moggallānassa etad ahosi:|| ||</p>

					<p class="f4">'Kiɱ nu kho Bhagavā puggalaɱ sandhāya evam āha:|| ||</p>

					<p class="f4">"Aparisuddhā Ānanda parisā" ti?|| ||</p>

					<p class="f4">Atha kho āyasmā Mahā Moggallāno sabbā-vantaɱ bhikkhu-sanghaɱ cetasā ceto paricca manas'ākāsi.|| ||</p>

					<p class="f4">Addasā kho āyasmā Mahā Moggallāno taɱ puggalaɱ du-s-sīlaɱ pāpa-dhammaɱ asuciɱ-saŋkassa-rasamā-cāraɱ paṭi-c-channa-kammantaɱ assamaṇaɱ samaṇa-paṭiññaɱ abrahma-cāriɱ brahma-cārī-paṭiññaɱ antopūtiɱ ava-s-sutaɱ kasambu-jātaɱ majjhe bhikkhu-sanghassa nisinnaɱ,||<br />
					disvā uṭṭhāy āsanā yena so puggalo ten'upasankami.|| ||</p>

					<p class="f4">Upasaŋkamitvā taɱ puggalaɱ etad avoca:|| ||</p>

					<p class="f4">'Uṭṭheh'āvuso,||<br />
					diṭṭho'si Bhagavatā,||<br />
					n'atthi te bhikkhūhi saddhiɱ saŋvāso' ti.|| ||</p>

					<p class="f4">Evaɱ vutte so puggalo tuṇhī ahosi.|| ||</p>

					<p class="f4">Dutiyam pi kho āyasmā Mahā Moggallāno taɱ puggalaɱ etad avoca:|| ||</p>

					<p class="f4">'Uṭṭheh'āvuso,||<br />
					diṭṭho'si Bhagavatā,||<br />
					n'atthi te bhikkhūhi saddhiɱ saŋvāso' ti.|| ||</p>

					<p class="f4">Dutiyam pi kho so puggalo tuṇhī ahosi.|| ||</p>

					<p class="f4">Tatiyam pi kho āyasmā Mahā Moggallāno taɱ puggalaɱ <a id="pg206"><span class="f2 g"><b>[206]</b></span></a> etad avoca:|| ||</p>

					<p class="f4">'Uṭṭheh'āvuso,||<br />
					diṭṭho'si Bhagavatā,||<br />
					n'atthi te bhikkhūhi saddhiɱ saŋvāso' ti.|| ||</p>

					<p class="f4">Tatiyam pi kho so puggalo tuṇhī ahosi.|| ||</p>

					<p class="f4">5. Atha kho āyasmā Mahā Moggallāno taɱ puggalaɱ bāhāyaɱ gahetvā bahi-dvāra-koṭṭhakā nikkhāmetvā sūcighaṭikaɱ datvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ etad avoca:|| ||</p>

					<p class="f4">'Nikkhāmito so bhante puggalo mayā,||<br />
					parisuddhā parisā,||<br />
					uddisatu bhante Bhagavā bhikkhūnaɱ Pātimokkhan' ti.|| ||</p>

					<p class="f4">'Acchariyaɱ Moggallāna,||<br />
					abbhutaɱ Moggallāna,||<br />
					yāva bāhāgahaṇā ' pi nāma so mogha-puriso āgamessatī ti.|| ||</p>

					<p class="f4">Atha kho Bhagavā bhikkhū āmantesi:|| ||</p>

					<p class="f4">6. Tumhe'va dāni bhikkhave, uposathaɱ kareyyātha,||<br />
					Pātimokkhaɱ uddiseyyātha.|| ||</p>

					<p class="f4">Na dān'āhaɱ bhikkhave, ajja-t-agge uposathaɱ karissāmi,||<br />
					Pātimokkhaɱ uddisissāmi.|| ||</p>

					<p class="f4">Aṭṭhānam etaɱ bhikkhave, anavakāso,||<br />
					yaɱ Tathāgato aparisuddhāya parisāya uposathaɱ kareyya Pātimokkhaɱ uddiseyya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Aṭṭh'ime bhikkhave, mahā-samudde acchariyā abbhutā dhammā ye disvā disvā Asurā mahā-samudde abhiramanti.|| ||</p>

					<p class="f4">Katame aṭṭha?|| ||</p>

					<p class="f4">7. Mahā-samuddo bhikkhave, anupubba-ninno anupubba-poṇo anupubba-pabbhāro na āyataken'eva papāto.|| ||</p>

					<p class="f4">Yam pi bhikkhave, mahā-samuddo anupubba-ninno anupubba-poṇo anupubba-pabbhāro na āyataken'eva papāto,||<br />
					ayaɱ bhikkhave, mahā-samudde paṭhamo acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">8. Puna ca paraɱ bhikkhave, mahā-samuddo ṭhita-dhammo velaɱ nāti-vattati.|| ||</p>

					<p class="f4">Yam pi bhikkhave, mahā-samuddo ṭhita-dhammo velaɱ nāti-vattati,||<br />
					ayaɱ bhikkhave, mahā-samudde dutiyo acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">9. Puna ca paraɱ bhikkhave, mahā-samuddo na matena kuṇapena saɱvasati,||<br />
					yaɱ hoti mahā-samudde mataɱ kuṇapaɱ taɱ khippaɱ eva tīraɱ vāheti, thalaɱ ussādeti.|| ||</p>

					<p class="f4">Yam pi bhikkhave, mahā-samuddo na matena kuṇapena saɱvasati.|| ||</p>

					<p class="f4">Yaɱ hoti mahā-samudde mataɱ kuṇapaɱ taɱ khippaɱ eva tīraɱ vāheti, thalaɱ ussādeti,||<br />
					ayaɱ bhikkhave, mahā-samudde tatiyo acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">10. Puna ca paraɱ bhikkhave, yā kāci mahā-nadiyo,||<br />
					seyyath'īdaɱ:||<br />
					Gaŋgā,||<br />
					Yamunā,||<br />
					Aciravatī,||<br />
					Sarabhū,||<br />
					Mahī,||<br />
					tā mahā-samuddaɱ patvā jahanti purimāni nāma-gottāni,||<br />
					mahā-samuddo tv'eva saŋkhaɱ gacchanti.|| ||</p>

					<p class="f4">Yam pi bhikkhave, yā kāci mahā-nadiyo,||<br />
					seyyath'īdaɱ:||<br />
					Gaŋgā,||<br />
					Yamunā,||<br />
					Aciravatī,||<br />
					Sarabhū,||<br />
					Mahī,||<br />
					tā mahā-samuddaɱ patvā jahanti purimāni nāma-gottāni,||<br />
					mahā-samuddo tv'eva saŋkhaɱ gacchanti,||<br />
					ayaɱ bhikkhave, mahā-samudde catuttho acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">11. Puna ca paraɱ bhikkhave, yā kā ci loke savantiyo mahā-samuddaɱ appenti,||<br />
					yā kā ci antalikkhā dhārā papatanti,||<br />
					na tena mahā-samuddassa ūnattaɱ vā pūrattaɱ vā paññāyati.|| ||</p>

					<p class="f4">Yam pi bhikkhave, yā kā ci loke savantiyo mahā-samuddaɱ appenti,||<br />
					yā kā ci antalikkhā dhārā papatanti,||<br />
					na tena mahā-samuddassa ūnattaɱ vā pūrattaɱ vā paññāyati,||<br />
					ayaɱ bhikkhave, mahā-samudde pañcamo acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">12. Puna ca paraɱ bhikkhave, mahā-samuddo eka-raso loṇa-raso.|| ||</p>

					<p class="f4">Yam pi bhikkhave, mahā-samuddo eka-raso loṇa-raso,||<br />
					ayaɱ bhikkhave, mahā-samudde chaṭṭho acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">13. Puna ca paraɱ bhikkhave, mahā-samuddo bahu-ratano aneka-ratano,||<br />
					tatr'imāni ratanāni,||<br />
					seyyath'īdaɱ:||<br />
					muttā||<br />
					maṇi,||<br />
					veḷuriyo,||<br />
					saŋkho,||<br />
					silā,||<br />
					pavāḷaɱ||<br />
					rajataɱ,||<br />
					jāta-rūpaɱ,||<br />
					lohitaŋko,||<br />
					masāragallaɱ.|| ||</p>

					<p class="f4">Yam pi bhikkhave, mahā-samuddo bahu-ratano aneka-ratano,||<br />
					tatr'imāni ratanāni,||<br />
					seyyath'īdaɱ:||<br />
					muttā,||<br />
					maṇi,||<br />
					veḷuriyo,||<br />
					saŋkho,||<br />
					silā,||<br />
					pavāḷaɱ,||<br />
					rajataɱ,||<br />
					jāta-rūpaɱ,||<br />
					lohitaŋko,||<br />
					masāragallaɱ,||<br />
					ayaɱ bhikkhave, mahā-samudde sattamo acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">14. Puna ca paraɱ bhikkhave, mahā-samuddo mahataɱ bhūtānaɱ āvāso.|| ||</p>

					<p class="f4">Tatr'ime bhūtā:||<br />
					timī||<br />
					timiŋgalā||<br />
					<a id="pg207"><span class="f2 g"><b>[207]</b></span></a> timiramiŋgalā||<br />
					Asurā,||<br />
					nāgā,||<br />
					gandhabbā.|| ||</p>

					<p class="f4">Santi mahā-samudde yojana-satikā pi atta-bhāvā,||<br />
					dvi-yojana-satikā pi atta-bhāvā,||<br />
					ti-yojana-satikā pi atta-bhāvā,||<br />
					catu-yojana-satikā pi atta-bhāvā,||<br />
					pañca-yojana-satikā pi atta-bhāvā.|| ||</p>

					<p class="f4">Yam pi bhikkhave, mahā-samuddo mahataɱ bhūtānaɱ āvāso,||<br />
					tatirame bhutā:||<br />
					timi,||<br />
					timiŋgalā||<br />
					timiramiŋgalā,||<br />
					Asurā,||<br />
					nāgā,||<br />
					gandhabbā;||<br />
					santi mahā-samudde yojana-satikā pi atta-bhāvā,||<br />
					dvi-yojana-satikā pi atta-bhāvā,||<br />
					ti-yojana-satikā pi atta-bhāvā,||<br />
					catu-yojana-satikā pi atta-bhāvā,||<br />
					pañca-yojana-satikā pi atta-bhāvā,||<br />
					ayaɱ bhikkhave, mahā-samudde aṭṭhamo acchariyo abbhuto dhammo,||<br />
					yaɱ disvā disvā Asurā mahā-samudde abhiramanti.|| ||</p>

					<p class="f4">Ime kho bhikkhave, mahā-samudde aṭṭha acchariyā abbhutā dhammā,||<br />
					ye disvā disvā Asurā mahā-samudde abhiramantī' ti.|| ||</p>

					<p class="f4">15. 'Evaɱ eva kho, bhikkhave imasmiɱ Dhamma-Vinaye acchariyā abbhutā dhammā,||<br />
					ye disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">Katame aṭṭha?|| ||</p>

					<p class="f4">16. Seyyathā pi bhikkhave mahā-samuddo anupubba-ninno anupbbapoṇo anupubba-pabbhāro na āyataken'eva papāto,||<br />
					evam eva kho bhikkhave imasmiɱ Dhamma-Vinaye anupubbasikkhā anupubbakiriyā anupubbapaṭipadā,||<br />
					na āyataken'eva aññāpaṭivedho.|| ||</p>

					<p class="f4">Yam pi bhikkhave, imasmiɱ Dhamma-Vinaye anupubbasikkhā anupbbakiriyā anupubbapaṭipadā,||<br />
					na āyataken'eva aññāpaṭivedho,||<br />
					ayaɱ bhikkhave, imasmiɱ Dhamma-Vinaye paṭhamo acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">17. Seyyathā pi bhikkhave, mahā-samuddo ṭhita-dhammo velaɱ nāti-vattati,||<br />
					evam eva kho bhikkhave, yaɱ mayā sāvakānaɱ sikkhāpadaɱ paññattaɱ,||<br />
					taɱ mama sāvakā jīvitahetū pi nātikkamanti.|| ||</p>

					<p class="f4">Yam pi bhikkhave, mayā sāvakānaɱ sikkhāpadaɱ paññattaɱ,||<br />
					taɱ mama sāvakā jīvitahetu pi nātikkamanti,||<br />
					ayaɱ bhikkhave, imasmiɱ Dhamma-Vinaye dutiyo acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">18. Seyyathā pi bhikkhave mahā-samuddo na matena kuṇapena saɱvasati,||<br />
					yaɱ hoti mahā-samudde mataɱ kuṇapaɱ,||<br />
					taɱ khippam eva tiraɱ vāheti thalaɱ ussādeti,||<br />
					evam eva kho bhikkhave, yo so puggalo du-s-sīlo pāpa-dhammo asucisaŋkassarasamā-cāro paṭi-c-channa-kammanto assamaṇo samaṇa-paṭiñño abrahma-cārī brahma-cārīpaṭiñño,||<br />
					antopūti avassuto kasambu-jāto,<br />
					na tena saŋgho saɱvasati||<br />
					khippam eva sanni-patitvā ukkhipati,<br />
					kiñ cāpi so hoti majjhe bhikkhu-sanghassa nisinno,||<br />
					atha kho so ārakā'va Sanghamhā saŋgho ca tena.|| ||</p>

					<p class="f4">Yam pi bhikkhave yo so puggalo du-s-sīlo pāpa-dhammo asucisaŋkassarasamā-cāro paṭi-c-channa-kammanto assamaṇo samaṇa-paṭiñño abrahma-cārī brahma-cārīpaṭiñño,||<br />
					antopūti avassuto kasambu-jāto,||<br />
					na tena saŋgho saɱvasati,||<br />
					khippam eva sanni-patitvā ukkhipati,||<br />
					kiñ cāpi so hoti majjhe bhikkhu-sanghassa nisinno,||<br />
					atha kho so ārakā'va Sanghamhā saŋgho ca tena,||<br />
					ayaɱ bhikkhave, imasmiɱ Dhamma-Vinaye tatiyo acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">19. Seyyathā pi bhikkhave, yā kāci mahā-nadiyo,||<br />
					seyyath'īdaɱ:||<br />
					Gaŋgā||<br />
					Yamunā||<br />
					Aciravatī||<br />
					Sarabhu||<br />
					Mahī,||<br />
					tā mahā-samuddaɱ patvā jahanti purimāni nāma-gottāni,||<br />
					mahā-samuddo tv'eva saŋkhaɱ gacchanti,||<br />
					evam eva kho bhikkhave, cattāro'me vaṇṇā,||<br />
					khattiyā||<br />
					brāhmaṇā||<br />
					vessā||<br />
					suddā,||<br />
					te Tathāgata-p-pavedite Dhamma-Vinaye agārasmā anagāriyaɱ pabba-jitvā jahanti purimāni nāma-gottāni,||<br />
					'Samaṇā Sakya-puttiyā'||<br />
					tv'eva saŋkhaɱ gacchanti.|| ||</p>

					<p class="f4">Yam pi bhikkhave, cattāro'me vaṇṇā||<br />
					khattiyā||<br />
					brāhmaṇā||<br />
					vessā||<br />
					suddā,||<br />
					te Tathāgata-p-pavedite Dhamma-Vinaye agārasmā anagāriyaɱ pabba-jitvā jahanti purimāni nāma-gottāni,||<br />
					'Samaṇā Sakya-puttiyā'||<br />
					tv'eva saŋkhaɱ gacchanti,||<br />
					ayaɱ bhikkhave, imasmiɱ Dhamma-Vinaye catuttho acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">20. Seyyathā pi bhikkhave, yā ca loke savantiyo mahā-samuddaɱ appenti,||<br />
					yā kāci antalikkhā dhārā papatanti,||<br />
					na tena mahā-samuddassa ūnattaɱ vā pūrattaɱ vā paññāyati,||<br />
					evam eva kho bhikkhave, bahu ce pi bhikkhū anupādisesāya Nibbānadhātuyā parinibbāyanti,||<br />
					na tena Nibbānadhātuyā ūnattaɱ vā pūrattaɱ vā paññāyati.|| ||</p>

					<p class="f4">Yam pi bhikkhave, bahū ce pi bhikkhū anūpādisesāya Nibbānadhātuyā parinibbāyanti,||<br />
					na tena Nibbānadhātuyā ūnattaɱ vā pūrattaɱ vā paññāyati,||<br />
					ayaɱ bhikkhave, imasmiɱ Dhamma-Vinaye pañcamo acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">21. Seyyathā pi bhikkhave, mahā-samuddo eka-raso loṇa-raso,||<br />
					evam eva kho bhikkhave, ayaɱ Dhamma-Vinayo eka-raso vimutti-raso.|| ||</p>

					<p class="f4">Yam pi bhikkhave, ayaɱ Dhamma-Vinayo eka-raso vimutti-raso,||<br />
					ayaɱ bhikkhave imasmiɱ Dhamma-Vinaye chaṭṭho acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">22. Seyyathā pi bhikkhave, mahā-samuddo bahu-ratano aneka-ratano,||<br />
					tatr'imāni ratanāni,||<br />
					seyyath'īdaɱ:||<br />
					muttā,||<br />
					maṇi,||<br />
					veḷuriyo,||<br />
					saŋkho,||<br />
					silā,||<br />
					pavāḷaɱ,||<br />
					rajataɱ,||<br />
					jāta-rūpaɱ,||<br />
					lohitaŋko,||<br />
					masāragallaɱ,||<br />
					Evam eva kho bhikkhave, ayaɱ Dhamma-Vinayo bahu-ratano aneka-ratano,||<br />
					tatr'imāni ratanāni,||<br />
					seyyath'īdaɱ:<br />
					cattāro sati-paṭṭhānā,||<br />
					cattāro samma-p-padhānā||<br />
					cattāro iddhi-pādā||<br />
					pañc'indriyāni||<br />
					pañca balāni||<br />
					satta bojjh'aŋgā||<br />
					Ariyo Aṭṭhaŋgiko Maggo.|| ||</p>

					<p class="f4">Yam pi bhikkhave, ayaɱ Dhamma-Vinayo bahu-ratano aneka-ratano,||<br />
					tatr'imāni ratanāni,||<br />
					seyyath'īdaɱ:||<br />
					cattāro sati-paṭṭhānā||<br />
					cattāro samma-p-padhānā||<br />
					cattāro iddhi-pādā||<br />
					pañc'indriyāni||<br />
					pañca balāni||<br />
					satta bojjh'aŋgā||<br />
					Ariyo Aṭṭhaŋgiko Maggo,||<br />
					ayaɱ bhikkhave, imasmiɱ Dhamma-Vinaye sattamo acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">23. Seyyathā pi bhikkhave mahā-samuddo mahataɱ bhūtānaɱ āvāso,||<br />
					tatr'ime bhūtā:||<br />
					timi||<br />
					timiŋgalā||<br />
					timirapiŋgalā||<br />
					Asurā||<br />
					nāgā||<br />
					gandhabbā,||<br />
					santi mahā-samudde yojana-satikā pi atta-bhāvā||<br />
					dvi-yojana-satikā pi atta-bhāvā,||<br />
					ti-yojana-satikā pi atta-bhāvā,||<br />
					catu-yojana-satikā pi atta-bhāvā,||<br />
					pañca- <a id="pg208"><span class="f2 g"><b>[208]</b></span></a> yojana-satikā pi atta-bhāvā||<br />
					evam eva kho bhikkhave, ayaɱ Dhamma-Vinayo mahataɱ bhūtānaɱ āvāso,||<br />
					tatr'ime bhūtā:||<br />
					sotāpanto,||<br />
					sot'āpatti phala-sacchi-kiriyāya paṭipanno,||<br />
					Sakad'āgāmī,||<br />
					Sakad-āgāmi phala-sacchi-kiriyāya paṭipanno,||<br />
					Anāgāmī,||<br />
					Anāgāmi phala-sacchi-kiriyāya paṭipanno,||<br />
					arahā,||<br />
					arahattāya paṭipanno.|| ||</p>

					<p class="f4">Yam pi bhikkhave, ayaɱ Dhamma-Vinaye mahataɱ bhūtānaɱ āvāso,||<br />
					tatr'ime bhūtā,||<br />
					Sot'āpanno,||<br />
					sot'āpatti phala-sacchi-kiriyāya paṭipanno,||<br />
					Sakad'āgāmī,||<br />
					Sakad-āgāmi-phala-sacchi-kiriyāya paṭipanno,||<br />
					Anāgāmī,||<br />
					Anāgāmi phala-sacchi-kiriyāya paṭipanno,||<br />
					arahā,||<br />
					arahattāya paṭipanno,||<br />
					ayaɱ bhikkhave, imasmiɱ Dhamma-Vinaye aṭṭhamo acchariyo abbhuto dhammo,||<br />
					yaɱ disvā disvā bhikkhū imasmiɱ Dhamma-Vinaye abhiramanti.|| ||</p>

					<p class="f4">Ime kho bhikkhave, imasmiɱ Dhamma-Vinaye aṭṭha acchariyā abbhutā dhammā,||<br />
					ye disvā disvā bhikkhū imasmiɱ Dhamma-Vinaye abhiramantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
