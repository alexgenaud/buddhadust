<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Eights, Sutta 13. The Buddha gives eight ways in which a thoroughbred horse and a worthy bhikkhu share similar traits." />
<title>AN 8 13: Ajanna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					II: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p13">Sutta 13</a></h4>

					<h1>Ājāñña Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg188"><span class="f2 g"><b>[188]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.013.hare.pts.htm#p1">pts</a>][<a href="../../../../dhamma-vinaya/wp/an/08_eights/an08.013.bodh.wp.htm#p1">bodh</a>][<a href="../../../../dhamma-vinaya/ati/an/08_eights/an08.013.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />

					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aṭṭhahi bhikkhave, aṇgehi samannāgato rañño bhadro ass-ā-jānīyo rājā-raho hoti rāja-bhoggo,||<br />
					rañño aṇgan tv'eva saṇkhaṃ gacchati.|| ||</p>

					<p class="f4">Katamehi aṭṭhahi?|| ||</p>

					<p class="f4">3. Idha, bhikkhave, rañño bhadro ass-ā-jānīyo ubhato sujāto hoti mātito ca,||<br />
					pitito ca.|| ||</p>

					<p class="f4">Yassaṃ disāyaṃ aññe pi bhadrā ass-ā-jāniyā jāyanti,||<br />
					tassaṃ disāyaṃ jāto hoti.|| ||</p>

					<p class="ctr c">&#9632;</p>

					<p class="f4">Yaṃ kho pan'assa bhojanaṃ denti allaṃ vā,||<br />
					sukkhaṃ vā,||<br />
					taṃ sakkaccaṃ yeva paribhuñjati avikiranto.|| ||</p>

					<p class="ctr c">&#9632;</p>

					<p class="f4">Jegucchī hoti uccāraṃ vā||<br />
					passāvaṃ vā||<br />
					abhinisīdituṃ vā||<br />
					abhinipajjituṃ vā.|| ||</p>

					<p class="ctr c">&#9632;</p>

					<p class="f4">So rato <a id="pg189"><span class="f2 g"><b>[189]</b></span></a> hoti sukha-saṇvāso,||<br />
					na aññe asse ubbejetā.|| ||</p>

					<p class="ctr c">&#9632;</p>

					<p class="f4">Yāni kho pan'assa honti sāṭheyyāni kūṭeyyāni jimbheyyāni vaṇkeyyāni,||<br />
					tāni yathā-bhūtaṃ sārathissa āvīkattā hoti.|| ||</p>

					<p class="f4">Tesam assa sārathī abhinimmadanāya vāyamati.|| ||</p>

					<p class="ctr c">&#9632;</p>

					<p class="f4">Vāhī kho pana hoti:|| ||</p>

					<p class="f4">'Kāmam maññe assā vahantu vā mā vā,||<br />
					aham ettha vahissāmī' ti||<br />
					cittaṃ uppādeti.|| ||</p>

					<p class="ctr c">&#9632;</p>

					<p class="f4">Gacchanto kho pana ujumaggen'eva gacchati;|| ||</p>

					<p class="ctr c">&#9632;</p>

					<p class="f4">Thāmavā hoti yāva jīvita-maraṇa-pariyādānā thāmaṃ upadaṃ-setā.|| ||</p>

					<p class="f4">Imehi kho bhikkhave, aṭṭhahi'aṇgehi samannāgato rañño bhadro ass-ā-jānīyo rājā-raho hoti rāja-bhoggo,||<br />
					rañño aṇgan tv'eva saṇkhaṃ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Evam eva kho bhikkhave aṭṭhahi dhammehi samannāgato bhikkhu āhuneyyo hoti,||<br />
					pāhuneyyo,||<br />
					dakkhiṇeyyo,||<br />
					añjali-karaṇīyo,||<br />
					anuttaraṃ puñña-k-khettaṃ lokassa.|| ||</p>

					<p class="f4">Katamehi aṭṭhahi?|| ||</p>

					<p class="f4">5. Idha, bhikkhave, bhikkhu sīlavā hoti,||<br />
					Pātimokkha-saṃvara-saṃvuto viharati,||<br />
					ācāragocara-sampanno,||<br />
					aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">Yaṃ kho pan'assa bhojanaṃ denti lūkhaṃ vā paṇītaṃ vā,||<br />
					taṃ sakkaccaṃ yeva paribhuñjati avihañña-māno.|| ||</p>

					<p class="ctr c">&#9632;</p>

					<p class="f4">Jegucchī hoti,||<br />
					jigucchati kāya-du-c-caritena||<br />
					vacī-du-c-caritena||<br />
					mano-du-c-caritena,||<br />
					jegucchati pāpakānaṃ akusalānaṃ dhammānaṃ samāpattiyā.|| ||</p>

					<p class="ctr c">&#9632;</p>

					<p class="f4">So rato hoti sukha-saṇvāso,||<br />
					na aññe bhikkhū ubbejetā.|| ||</p>

					<p class="ctr c">&#9632;</p>

					<p class="f4">Yāni kho pan'assa honti sāṭheyyāni <a id="pg190"><span class="f2 g"><b>[190]</b></span></a> kūṭeyyāni jimheyyāni vaṇkeyyāni,||<br />
					tāni yathā-bhūtaṃ āvīkantā hoti Satthari vā||<br />
					viññūsu vā sabrahma-cārisu,||<br />
					tesam assa Satthā vā||<br />
					viññū vā sabrahma-cārī abhinimmadanāya vāyamati.|| ||</p>

					<p class="ctr c">&#9632;</p>

					<p class="f4">Sikkhitā kho pana hoti:|| ||</p>

					<p class="f4">'Kāmaṃ maññe bhikkhū sikkhantu vā mā vā,||<br />
					aham ettha sikkhissāmī' ti||<br />
					cittaṃ uppādeti.|| ||</p>

					<p class="ctr c">&#9632;</p>

					<p class="f4">Gacchanto kho pana ujumaggen'eva gacchati.|| ||</p>

					<p class="f4">Tatrāyaṃ uju-Maggo,||<br />
					seyyath'īdaṃ:|| ||</p>

					<p class="f4">Sammā diṭṭhi,||<br />
					sammā saṇkappo,||<br />
					sammā vācā,||<br />
					sammā kammanto,||<br />
					sammā ājīvo,||<br />
					sammā vāyāmo,||<br />
					sammā sati,||<br />
					sammā samādhi.|| ||</p>

					<p class="ctr c">&#9632;</p>

					<p class="f4">Āraddha-viriyo viharati:|| ||</p>

					<p class="f4">'Kāmaṃ taco ca nahāru ca aṭṭhi ca avasissatu,||<br />
					sarīre upasussatu maṃsa-lohitaṃ,||<br />
					yan taṃ purisa-thāmena purisa-viriyena purisa-parakkamena pattababaṃ,||<br />
					na taṃ apāpūṇitvā viriyassa santhānaṃ bhavissatī' ti.|| ||</p>

					<p class="f4">Imehi kho bhikkhave, aṭṭhahi dhammehi samannāgato bhikkhu āhuneyyo hoti,||<br />
					pāhuneyyo,||<br />
					dakkhineyyo,||<br />
					añjali-karaṇīyo,||<br />
					anuttaraṃ puñña-k-khettaṃ lokassā' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
