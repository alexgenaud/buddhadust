<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Eights, Sutta 28. Sāriputta lists the eight powers of one who has destroyed the corrupting influences (āsavas) that enable him to know that he has destroyed the corrupting influences." />
<title>AN 8 28: Khīṇ'āsava Bala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Aṭṭhaka Nipāta<br />
					III: Gahapati-Vagga</h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p28">Sutta 28</a></h4>

					<h1>Khīṇ'āsava Bala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.028.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.028.than.ati.htm#p1">than</a>][<a href="../../../../dhamma-vinaya/bd/an/08_eights/an08.028.olds.bd.htm#p1">olds</a>][<a href="../../../../dhamma-vinaya/wp/an/08_eights/an08.028.bodh.wp.htm#p1">bodh</a>]</span> Sāvatthi nidānaɱ:|| ||</p>

					<p class="f4">Atha kho āyasmā Sāriputto yena Bhagavā ten'upasankami.</p>

					<p class="f4">Upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ <a id="pg224"><span class="f2 g"><b>[224]</b></span></a> Sāriputtaɱ Bhagavā etad avoca:|| ||</p>

					<p class="f4">"Kati nu kho Sāriputta, khīṇ'āsavassa bhikkhuno balāni,||<br />
					yehi balehi samannāgato khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā'" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Aṭṭha bhante, khīṇ'āsavassa bhikkhuno balāni,||<br />
					yehi balehi samantāgato khīṇ'āsavo āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="f4">Katamāni aṭṭha?|| ||</p>

					<p class="f4">3. Idha bhante, khīṇ'āsavassa bhikkhuno aniccato sabbe sankhārā||<br />
					yathā-bhūtaɱ samma-p-paññāya su-diṭṭhā honti.|| ||</p>

					<p class="f4">Yam pi bhante khīṇ'āsavassa bhikkhuno aniccato sabbe sankhārā||<br />
					yathā-bhūtaɱ samma-p-paññāya su-diṭṭhā honti,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhante, khīṇ'āsavassa bhikkhuno aŋgārakā-sūpamā kāmā||<br />
					yathā-bhūtaɱ samma-p-paññāya su-diṭṭhā honti.|| ||</p>

					<p class="f4">Yam pi bhante, khīṇ'āsavassa bhikkhuno aŋgārakā-sūpamā kāmā||<br />
					yathā-bhūtaɱ samma-p-paññāya su-diṭṭhā honti,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhante, khīṇ'āsavassa bhikkhuno viveka-ninnaɱ cittaɱ hoti,||<br />
					viveka-poṇaɱ,||<br />
					viveka-pabbhāraɱ,||<br />
					vavakaṭṭhaɱ,||<br />
					nekkhamm-ā-bhirataɱ,||<br />
					vyantībhutaɱ,||<br />
					sabbaso āsava-ṭ-ṭhānī yehi dhammehi.|| ||</p>

					<p class="f4">Yam pi bhante, khīṇ'āsavassa bhikkhuno viveka-ninnaɱ cittaɱ hoti,||<br />
					viveka-poṇaɱ,||<br />
					viveka-pabbhāraɱ,||<br />
					vavakaṭṭhaɱ,||<br />
					nekkhamm-ā-bhirataɱ,||<br />
					vyantībhutaɱ,||<br />
					sabbaso āsava-ṭ-ṭhānīyehi dhammehi,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhante, khīṇ'āsavassa bhikkhuno cattāro sati-paṭṭhānā,||<br />
					bhāvitā honti subhāvitā.|| ||</p>

					<p class="f4">Yam pi bhante, <a id="pg225"><span class="f2 g"><b>[225]</b></span></a> khīṇ'āsavassa bhikkhuno cattāro sati-paṭṭhānā,||<br />
					bhāvitā honti subhāvitā,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhante, khīṇ'āsavassa bhikkhuno cattāro iddhi-pādā,||<br />
					bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno cattāro iddhi-pādā,||<br />
					bhāvitā honti subhāvitā,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhante, khīṇ'āsavassa bhikkhuno pañc'indriyāni,||<br />
					bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno pañc'indriyāni,||<br />
					bhāvitāni honti subhāvitāni,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhante, khīṇ'āsavassa bhikkhuno satta-bojjh-a-ŋgā,||<br />
					bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno satta-bojjh-a-ŋgā,||<br />
					bhāvitā honti subhāvitā,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhante, khīṇ'āsavassa bhikkhuno Ariyo Aṭṭhaŋgiko Maggo,||<br />
					bhāvito hoti subhāvito.|| ||</p>

					<p class="f4">Yam pi bhante khīṇ'āsavassa bhikkhuno Ariyo Aṭṭhaŋgiko Maggo,||<br />
					bhāvito hoti subhāvito,||<br />
					idam pi bhante, khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="f4">Imāni kho bhante, aṭṭha khīṇ'āsavassa bhikkhuno balāni,||<br />
					yehi balehi samannāgato khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā'" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>