<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Eights, Sutta 28. Sāriputta lists the eight powers of one who has destroyed the corrupting influences (āsavas) that enable him to know that he has destroyed the corrupting influences." />
<title>AN 8 28: Khīṇ'āsava Bala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Aṭṭhaka Nipāta<br />
					III: Gahapati-Vagga</i></h4>

					<h4 class="ctr"><a href="../../../../backmatter/indexes/sutta/an/idx_08_atthakanipata.htm#p28">Sutta 28</a></h4>

					<h1>Khīṇ'āsava Bala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/08_eights/an08.028.hare.pts.htm#p1">pts</a>][<a href="../../../../dhamma-vinaya/ati/an/08_eights/an08.028.than.ati.htm#p1">than</a>][<a href="../../../../dhamma-vinaya/bd/an/08_eights/an08.028.olds.bd.htm#p1">olds</a>][<a href="../../../../dhamma-vinaya/wp/an/08_eights/an08.028.bodh.wp.htm#p1">bodh</a>]</span> Sāvatthi nidānaṃ:|| ||</p>

					<p class="f4">Atha kho āyasmā Sāriputto yena Bhagavā ten'upasaṇkami.</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ <a id="pg224"><span class="f2 g"><b>[224]</b></span></a> Sāriputtaṃ Bhagavā etad avoca:|| ||</p>

					<p class="f4">"Kati nu kho Sāriputta, khīṇ'āsavassa bhikkhuno balāni,||<br />
					yehi balehi samannāgato khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā'" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Aṭṭha bhante, khīṇ'āsavassa bhikkhuno balāni,||<br />
					yehi balehi samantāgato khīṇ'āsavo āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="f4">Katamāni aṭṭha?|| ||</p>

					<p class="f4">3. Idha bhante, khīṇ'āsavassa bhikkhuno aniccato sabbe saṇkhārā||<br />
					yathā-bhūtaṃ samma-p-paññāya su-diṭṭhā honti.|| ||</p>

					<p class="f4">Yam pi bhante khīṇ'āsavassa bhikkhuno aniccato sabbe saṇkhārā||<br />
					yathā-bhūtaṃ samma-p-paññāya su-diṭṭhā honti,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhante, khīṇ'āsavassa bhikkhuno aṇgārakā-sūpamā kāmā||<br />
					yathā-bhūtaṃ samma-p-paññāya su-diṭṭhā honti.|| ||</p>

					<p class="f4">Yam pi bhante, khīṇ'āsavassa bhikkhuno aṇgārakā-sūpamā kāmā||<br />
					yathā-bhūtaṃ samma-p-paññāya su-diṭṭhā honti,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhante, khīṇ'āsavassa bhikkhuno viveka-ninnaṃ cittaṃ hoti,||<br />
					viveka-poṇaṃ,||<br />
					viveka-pabbhāraṃ,||<br />
					vavakaṭṭhaṃ,||<br />
					nekkhamm-ā-bhirataṃ,||<br />
					vyantībhutaṃ,||<br />
					sabbaso āsava-ṭ-ṭhānī yehi dhammehi.|| ||</p>

					<p class="f4">Yam pi bhante, khīṇ'āsavassa bhikkhuno viveka-ninnaṃ cittaṃ hoti,||<br />
					viveka-poṇaṃ,||<br />
					viveka-pabbhāraṃ,||<br />
					vavakaṭṭhaṃ,||<br />
					nekkhamm-ā-bhirataṃ,||<br />
					vyantībhutaṃ,||<br />
					sabbaso āsava-ṭ-ṭhānīyehi dhammehi,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhante, khīṇ'āsavassa bhikkhuno cattāro sati-paṭṭhānā,||<br />
					bhāvitā honti subhāvitā.|| ||</p>

					<p class="f4">Yam pi bhante, <a id="pg225"><span class="f2 g"><b>[225]</b></span></a> khīṇ'āsavassa bhikkhuno cattāro sati-paṭṭhānā,||<br />
					bhāvitā honti subhāvitā,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhante, khīṇ'āsavassa bhikkhuno cattāro iddhi-pādā,||<br />
					bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno cattāro iddhi-pādā,||<br />
					bhāvitā honti subhāvitā,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhante, khīṇ'āsavassa bhikkhuno pañc'indriyāni,||<br />
					bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno pañc'indriyāni,||<br />
					bhāvitāni honti subhāvitāni,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">9. Puna ca paraṃ bhante, khīṇ'āsavassa bhikkhuno satta-bojjh'aṇgā,||<br />
					bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno satta-bojjh'aṇgā,||<br />
					bhāvitā honti subhāvitā,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">10. Puna ca paraṃ bhante, khīṇ'āsavassa bhikkhuno Ariyo Aṭṭhaṇgiko Maggo,||<br />
					bhāvito hoti subhāvito.|| ||</p>

					<p class="f4">Yam pi bhante khīṇ'āsavassa bhikkhuno Ariyo Aṭṭhaṇgiko Maggo,||<br />
					bhāvito hoti subhāvito,||<br />
					idam pi bhante, khīṇ'āsavassa bhikkhuno balaṃ hoti,||<br />
					yaṃ balaṃ āgamma khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="f4">Imāni kho bhante, aṭṭha khīṇ'āsavassa bhikkhuno balāni,||<br />
					yehi balehi samannāgato khīṇ'āsavo bhikkhu āsavānaṃ khayaṃ paṭijānāti:|| ||</p>

					<p class="f4">'Khīṇā me āsavā'" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>