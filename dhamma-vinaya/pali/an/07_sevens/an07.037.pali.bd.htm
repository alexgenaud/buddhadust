<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 37. Seven things which cultivated lead to gaining the four intuitive apprehensions (aka: The Four Analytical Knowledges)." />
<title>AN 7 37: Paṭisambhidā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p37">Sutta 37</a></h4>

					<h1>Paṭisambhidā Suttaɱ<span class="f3"><sup>[<a id="edfn1" href="#edn1">ed1</a>]</sup></span></h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg32"><span class="f2 g"><b>[32]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.037.hare.pts.htm#p1">pts</a>][<a href="../../../../dhamma-vinaya/bd/an/07_sevens/an07.037.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Sattahi bhikkhave, dhammehi||<br />
					samannāgato bhikkhu na cirass'eva||<br />
					catasso paṭisambhidā sayaɱ abhiññā sacchi-katvā||<br />
					upasampajja vihareyya.|| ||</p>

					<p class="f4">Katamehi sattahi?|| ||</p>

					<p class="f4">2. Idha, bhikkhave, bhikkhū|| ||</p>
					
					<p class="f4">'Idaɱ me cetaso līnattan' ti|| ||</p>
					
					<p class="f4">yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">Ajjhattaɱ sankhittaɱ vā cittaɱ|| ||</p>
					
					<p class="f4">'Ajjhattaɱ me sankhittaɱ cittan' ti|| ||</p>
					
					<p class="f4">yathā-bhūtaɱ pajānāti.|| ||</p>

					<p class="ctr c">&#9632;</p>
					<p class="f4">Bahiddhā vikkhittaɱ vā cittaɱ|| ||</p>
					
					<p class="f4">'Bahiddhā me vikkhittaɱ cittan' ti|| ||</p>
					
					<p class="f4">yathā-bhūtaɱ pajānāti.|| ||</p>

					<p class="ctr c">&#9632;</p>
					<p class="f4">Tassa viditā vedanā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti.|| ||</p>

					<p class="ctr c">&#9632;</p>
					<p class="f4">Viditā saññā uppajjanti,||<br />
					viditā upaṭṭhahanti,||<br />
					<a id="pg33"><span class="f2 g"><b>[33]</b></span></a> viditā abbhatthaɱ gacchanti.|| ||</p>

					<p class="ctr c">&#9632;</p>

					<p class="f4">Viditā vitakkā uppajjanti,||<br />
					viditā upaṭṭhahanti,||<br />
					viditā abbhaththaɱ gacchanti.|| ||</p>

					<p class="ctr c">&#9632;</p>

					<p class="f4">Sappāy-ā-sappāyesu kho pan'assa dhammesu hīna-p-paṇītesu kaṇha-sukka-sappaṭi-bhāgesu||<br />
					nimittaɱ suggahītaɱ hoti||<br />
					sumana-sikataɱ sūpadhāritaɱ suppaṭi-viditaɱ paññāya.|| ||</p>

					<p class="f4">Imehi kho bhikkhave, sattahi dhammehi||<br />
					samannāgato bhikkhu na cirass'eva||<br />
					catasso paṭisambhidā sayaɱ abhiññā sacchi-katvā||<br />
					upasampajja vihareyyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sattahi bhikkhave, dhammehi samannāgato Sāriputto catasso paṭisamrabhidā sayaɱ abhiññā sacchi-katvā upasamjja viharati.|| ||</p>

					<p class="f4">Katamehi sattahi?|| ||</p>

					<p class="f4">Idha, bhikkhave, Sāriputto 'idaɱ me cetaso līnattan' ti yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">Ajjhattaɱ sankhittaɱ vā cittaɱ 'ajjhattaɱ me sankhittaɱ cittan' ti yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">Bahiddhā vikkhittaɱ vā cittaɱ 'bahiddhā me vikkhittaɱ cittan' ti yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">Tassa viditā vedanā uppajjanti, viditā upaṭṭhahanti, viditā abbhatthaɱ gacchanti.|| ||</p>

					<p class="ctr c">&#9632;</p>

					<p class="f4">Viditā saññā uppajjanti, viditā upaṭṭhahanti, viditā abbhatthaɱ gacchanti.|| ||</p>

					<p class="ctr c">&#9632;</p>

					<p class="f4">Viditā vitakkā uppajjanti, viditā upaṭṭhahanti, viditā abbhaththaɱ gacchanti.|| ||</p>

					<p class="ctr c">&#9632;</p>

					<p class="f4">Sappāy-ā-sappāyesu kho pan'assa dhammesu hīna-p-paṇītesu kaṇha-sukka-sappaṭi-bhāgesu nimittaɱ suggahītaɱ hoti sumana-sikataɱ sūpadhāritaɱ suppaṭi-viditaɱ paññāya.|| ||</p>

					<p class="f4">Imehi kho bhikkhave sattahi dhammehi samannāgato Sāriputto catasso paṭisambhidā sayaɱ abhiññā sacchi-katvā upasampajja viharatī" ti.</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> BJT has this as two suttas.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>