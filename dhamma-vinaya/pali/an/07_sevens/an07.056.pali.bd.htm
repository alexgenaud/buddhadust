<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Sutta 56 of the Aŋguttara Nikāya. Unabbreviated. Gotama gives Venerable Kimbala seven reasons the True Dhamma will not last long and seven reasons it will last long." />
<title>AN 7 56: Kimbila Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Avyākata Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p56">Sutta 56</a></h4>

					<h1>Kimbila Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg84"><span class="f2 g"><b>[84]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.056.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.056.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Kimbilāyaɱ viharati Veḷuvane.|| ||</p>

					<p class="f4">Atha kho āyasmā Kimbilo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Kimbilo Bhagavantaɱ etad avoca:|| ||</p>

					<p class="f4">"Ko nu kho bhante,||<br />
					hetu ko paccayo,||<br />
					yena Tathāgate parinibbute Sad'Dhammo na cira-ṭ-ṭhitiko hotī" ti?|| ||</p>

					<p class="f4">"Idha Kimbila,||<br />
					Tathāgate parinibbute bhikkhū bhikkhūniyo upāsakā upāsikāyo satthiri agāravā viharantī appatissā,||<br />
					dhamme agāravā viharantī appatissā,||<br />
					saŋghe agāravā viharantī appatissā,||<br />
					sikkhāya agāravā viharanti appatissā,||<br />
					samādhismiɱ agāravā viharanti appatissā,||<br />
					appamāde agāravā viharantī appatissā,||<br />
					paṭi-Satthāre agāravā viharanti appatissā.|| ||</p>

					<p class="f4">Ayaɱ kho Kimbila hetu ayaɱ paccayo yena Tathāgate parinibbūte Sad'Dhammo na cira-ṭ-ṭhitiko hotī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Ko pana bhante, hetu,||<br />
					ko paccayo||<br />
					yena Tathāgate parinibbute Sad'Dhammo cira-ṭ-ṭhitiko,||<br />
					hotī," ti?|| ||</p>

					<p class="f4">"Idha Kimbila Tathāgate parinibbute bhikkhū bhikkhuniyo upāsakā upāsikāyo satthari sagāravā viharanti sappatissā,||<br />
					dhamme sagāravā viharanti sappatissā,||<br />
					saŋghe sagāravā viharanti sappatissā,||<br />
					sikkhāya sagāravā viharanti sappatissā,||<br />
					samādhismiɱ sagāravā viharanti sappatissā,||<br />
					appamāde sagāravā viharanti sappatissā,||<br />
					paṭi-Satthāre sagāravā viharanti sappatissā.|| ||</p>

					<p class="f4">Ayaɱ kho Kimbila hetu,||<br />
					ayaɱ paccayo||<br />
					yena Tathāgate parinibbute Sad'Dhammo viraṭṭhitiko hotī," ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
