<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 53. Maha Moggallāna questions a Brahma as to what the gods are able to see of Arahants, Non-returners, Once-returners, and Stream-entrants. It is interesting to note that indescribing the details of each stage it is shown that with proper practice Arahantship is attainable directly from that stage." />
<title>AN 7 53: Tissa Brahma Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Avyākata Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p53">Sutta 53</a></h4>

					<h1>Tissa Brahmā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg74"><span class="f2 g"><b>[74]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.053.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho dve devatā abhikkantāya rattiyā abhikkanta-vaṇṇā kevala-kappaɱ Gijjha <a id="pg75"><span class="f2 g"><b>[75]</b></span></a> kūṭaɱ obhāsetvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho ekā devatā Bhagavantaɱ etad avoca:|| ||</p>

					<p class="f4">'Etā bhante bhikkhuniyo vimuttā' ti.|| ||</p>

					<p class="f4">Aparā devatā Bhagavantaɱ etad avoca:|| ||</p>

					<p class="f4">'Etā bhante bhikkhuniyo anupādisesā suvimuttā' ti.|| ||</p>

					<p class="f4">Idam avocuɱ tā devatā.|| ||</p>

					<p class="f4">Samanuñño Satthā ahosi.|| ||</p>

					<p class="f4">Atha kho tā devatā||<br />
					'samanuñño Satthā' ti||<br />
					Bhagavantaɱ abhivādetvā padakkhiṇaɱ katvā tatth'ev'antara-dhāyiɱsu.|| ||</p>

					<p class="f4">Atha kho Bhagavā tassā rattiyā accayena bhikkhū āmantesi:|| ||</p>

					<p class="f4">'Imaɱ bhikkhave, rattiɱ dve devatā abhikkantāya rattiyā abhikkanta-vaṇṇā kevala-kappaɱ Gijjhakūṭaɱ obhāsetvā yen'āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave ekā devatā maɱ etad avoca:|| ||</p>

					<p class="f4">'Etā bhante, bhikkhuniyo vimuttā' ti.|| ||</p>

					<p class="f4">Aparā devatā maɱ etad avoca:|| ||</p>

					<p class="f4">'Etā bhante, bhikkhūniyā anupādisesā suvimuttā' ti.|| ||</p>

					<p class="f4">Idam avocuɱ bhikkhave, tā devatā.|| ||</p>

					<p class="f4">Idaɱ vatvā maɱ abhivādetvā padakkhiṇaɱ katvā tatth'ev'antara-dhāyiɱsu' ti.|| ||</p>

					<p class="f4">2. Tena kho pana samayen'āyasmā Mahā Moggallāno Bhagavato avidūre nisinno hoti.|| ||</p>

					<p class="f4">Atha kho āyasmato Mahā Moggallānassa etad ahosi:|| ||</p>

					<p class="f4">'Katame-sānaɱ kho devānaɱ evaɱ ñāṇaɱ hoti:|| ||</p>

					<p class="f4">Sa upādisese vā sa upādiseso ti,||<br />
					anupādisese vā anupādiseso' ti.|| ||</p>

					<p class="f4">Tena kho pana samayena Tisso nāma bhikkhū adhunā kāla-kato aññataraɱ Brahma-lokaɱ upapanno hoti.|| ||</p>

					<p class="f4">Tatra pi naɱ evaɱ jānanti 'Tisso Brahmā mahiddiko mah-ā-nubhāvo' ti.|| ||</p>

					<p class="f4">Atha kho āyasmā Mahā Moggallāno seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Gijjhakūṭe pabbate antara-hito tasmiɱ Brahmaloke pātur ahosi.|| ||</p>

					<p class="f4">Addasā kho Tisso Brahmā āyasmantaɱ Mahā Moggallānaɱ dūrato'va āga-c-chantaɱ,||<br />
					disvā <a id="pg76"><span class="f2 g"><b>[76]</b></span></a> āyasmantaɱ Mahā Moggallānaɱ etad avoca:|| ||</p>

					<p class="f4">'Ehi kho mārisa Moggallāna,||<br />
					svāgataɱ mārisa Moggallāna,||<br />
					cīrassaɱ kho mārisa Moggallāna,||<br />
					imaɱ pariyāyam akāsi,||<br />
					yad idaɱ idh'āgamanāya.|| ||</p>

					<p class="f4">Nisīda mārisa Moggallāna,||<br />
					idam āsanaɱ paññattan' ti.|| ||</p>

					<p class="f4">Nisīdi kho āyasmā Mahā Moggallāno paññātte āsane.|| ||</p>

					<p class="f4">Tisso pi kho Brahmā āyasmantaɱ Mahā Moggallānaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Tissaɱ Brahmānaɱ āyasmā Mahā Moggallāno etad avoca:|| ||</p>

					<p class="f4">'Katame-sānaɱ kho Tissa,||<br />
					devānaɱ evaɱ ñāṇaɱ hoti:|| ||</p>

					<p class="f4">Sa upādisese vā sa upādiseso ti,||<br />
					anupādisese vā anupādiseso' ti?|| ||</p>

					<p class="f4">'Brahma-kāyikānaɱ kho mārisa Moggallāna,||<br />
					devānaɱ evaɱ ñāṇaɱ hotī:|| ||</p>

					<p class="f4">Sa upādisese vā sa upādiseso ti,||<br />
					anupādisese vā anupādiseso' ti.|| ||</p>

					<p class="f4">'Sabbesaɱ yeva kho Tissa,||<br />
					Brahma-kāyikānaɱ devānaɱ evaɱ ñāṇaɱ hoti:|| ||</p>

					<p class="f4">Sa upādisese vā sa upādiseso ti,||<br />
					anupādisese vā anupādiseso' ti?|| ||</p>

					<p class="f4">3. Na kho mārisa Moggallāna,||<br />
					sabbesaɱ Brahma-kāyikānaɱ devānaɱ evaɱ ñāṇaɱ hoti:|| ||</p>

					<p class="f4">Sa upādisese vā sa upādiseso ti,||<br />
					anupadisese vā anupādiseso' ti.|| ||</p>

					<p class="f4">Ye kho te mārisa Moggallāna,||<br />
					Brahma-kāyikā devā brahmena āyunā santuṭṭhā,||<br />
					brahmena vaṇṇena||<br />
					brahmena sukhena||<br />
					brahmena yasena||<br />
					brahmena ādhipateyyena santuṭṭhā,||<br />
					tassa ca uttariɱ nissaraṇaɱ yathā-bhūtaɱ na-p-pajānantī,||<br />
					tesaɱ na evaɱ ñāṇaɱ hoti:|| ||</p>

					<p class="f4">Sa upādisese vā sa upādiseso ti,||<br />
					anupādisese vā anupadiseso' ti.|| ||</p>

					<p class="f4">Ye ca kho te mārisa Moggallāna,||<br />
					Brahma-kāyikā devā brahmena āyunā asantuṭṭhā,||<br />
					brahmena vaṇṇena||<br />
					brahmena sukhena||<br />
					brahmena yasena||<br />
					brahmena ādhipateyyena asantuṭṭhā,||<br />
					tassa ca uttariɱ nissaraṇaɱ <a id="pg77"><span class="f2 g"><b>[77]</b></span></a> yathā-bhūtaɱ pajānanti,||<br />
					tesaɱ evaɱ ñāṇaɱ hoti:|| ||</p>

					<p class="f4">Sa upādisese vā sa upādiseso ti,||<br />
					anupādisese vā anupadiseso' ti.|| ||</p>

					<p class="f4">4. Idha mārisa Moggallāna bhikkhu ubhato bhāga-vimutto hoti,||<br />
					tam enaɱ te devā evaɱ jānanti:|| ||</p>

					<p class="f4">Ayaɱ kho āyasmā ubhato bhāga-vimutto,||<br />
					yāv'assa kāyo ṭhassati,||<br />
					tāva naɱ dakkhinti deva-manussā,||<br />
					kāyassa bhedā na naɱ dakkhinti deva-manussā ti.|| ||</p>

					<p class="f4">Evam pi kho mārisa Moggallāna,||<br />
					tesaɱ devānaɱ evaɱ ñāṇaɱ hoti:|| ||</p>

					<p class="f4">Sa upādisese vā sa upādiseso ti,||<br />
					anupādisesevā anupādiseso' ti.|| ||</p>

					<p class="f4">5. Idha pana mārisa Moggallāna, bhikkhu paññā-vimutto hoti||<br />
					tam enaɱ te devā evaɱ jānanti:|| ||</p>

					<p class="f4">Ayaɱ kho āyasmā paññā-vimutto,||<br />
					yāv'assa kāyo ṭhassati,||<br />
					tāva naɱ dakkhinti deva-manussā,||<br />
					kāyassa bhedā na naɱ dakkhinti deva-manussā ti.|| ||</p>

					<p class="f4">Evam pi kho mārisa Moggallāna,||<br />
					tesaɱ devānaɱ ñāṇaɱ hoti:|| ||</p>

					<p class="f4">Anupādisesevā anupādiseso' ti.|| ||</p>

					<p class="f4">6. Idha pana mārisa Moggallāna bhikkhu kāyasakkhī hoti||<br />
					tam enaɱ te devā evaɱ jānanti:|| ||</p>

					<p class="f4">Ayaɱ ko āyasmā kāya-sakkhi,||<br />
					app eva nāma ayam āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno,||<br />
					yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihareyyā ti.|| ||</p>

					<p class="f4">Evam pi kho mārisa Moggalāna,||<br />
					tesaɱ devānaɱ ñāṇaɱ hoti:|| ||</p>

					<p class="f4">Sa upādisesevā sa upādiseso' ti.|| ||</p>

					<p class="f4">7. Idha pana mārisa Moggallāna bhikkhu diṭṭha-p-patto hoti||<br />
					Tam enaɱ te devā evaɱ jānanti:|| ||</p>

					<p class="f4">Ayaɱ ko āyasmā diṭṭha-p-patto,||<br />
					app eva nāma ayam āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno,||<br />
					yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihareyyā ti.|| ||</p>

					<p class="f4">Evam pi kho mārisa Moggalāna,||<br />
					tesaɱ devānaɱ ñāṇaɱ hoti:|| ||</p>

					<p class="f4">Sa upādisesevā sa upādiseso' ti.|| ||</p>

					<p class="f4">8. Idha pana mārisa Moggallāna bhikkhu saddhā-vimutto hoti||<br />
					tam enaɱ te devā evaɱ jānanti:|| ||</p>

					<p class="f4">Ayaɱ ko āyasmā saddhā-vimutto,||<br />
					app eva nāma ayam āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno,||<br />
					yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihareyyā ti.|| ||</p>

					<p class="f4">Evam pi kho mārisa Moggalāna,||<br />
					tesaɱ devānaɱ ñāṇaɱ hoti:|| ||</p>

					<p class="f4">Sa upādisesevā sa upādiseso' ti.|| ||</p>

					<p class="f4">9. Idha pana mārisa Moggallāna bhikkhu dhamm'ānusārī hoti||<br />
					tam enaɱ te devā evaɱ jānanti:|| ||</p>

					<p class="f4">Ayaɱ ko āyasmā <a id="pg78"><span class="f2 g"><b>[78]</b></span></a> dhamm'ānusārī,||<br />
					app eva nāma ayam āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno,||<br />
					yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihareyyā ti.|| ||</p>

					<p class="f4">Evam pi kho mārisa Moggalāna,||<br />
					tesaɱ devānaɱ ñāṇaɱ hoti:|| ||</p>

					<p class="f4">Sa upādisesevā sa upādiseso' ti.|| ||</p>

					<p class="f4">10. Atha kho āyasmā Mahā Moggallāno Tissassa Brahmuno bhāsitaɱ abhinan'ditvā anumo-ditvā,||<br />
					seyyāthā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Brahmaloke antara-hito Gijjhakūṭe pabbate pātur ahosi.|| ||</p>

					<p class="f4">Atha kho āyasmā Mahā Moggallāno yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā Moggallāno,||<br />
					yāvatako ahosi Tissena Brahmunā saddiɱ kathā-sallāpo,||<br />
					taɱ sabbaɱ Bhagavato ārocesi.|| ||</p>

					<p class="f4">'Na hi pana te Moggallāna Tisso Brahmā sattamaɱ animittavihāriɱ puggalaɱ desesī' ti.|| ||</p>

					<p class="f4">'Etassa Bhagavā kālo,||<br />
					etassa Sugata kālo,||<br />
					yaɱ Bhagavā sattamaɱ animittavihāriɱ puggalaɱ deseyya,||<br />
					Bhagavato sutvā bhikkhū dhāressantī' ti.|| ||</p>

					<p class="f4">'Tena hi Moggallāna suṇāhi,||<br />
					sādhukaɱ||<br />
					mana-sikarohi,||<br />
					bhāsissāmī" ti.|| ||</p>

					<p class="f4">'Evaɱ bhante' ti kho āyasmā Mahā Moggallāno Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">11. Idha Moggallāna, bhikkhu sabba-nimittānaɱ amana-sikārā||<br />
					animittaɱ ceto-samādhiɱ upasampajja viharati||<br />
					tam enaɱ te devā evaɱ jānanti:|| ||</p>

					<p class="f4">Ayaɱ kho āyasmā sabba-nimittānaɱ amana-sikārā animittaɱ ceto-samādhiɱ upasampajja viharati||<br />
					app eva nāma ayam āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno,||<br />
					yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā <a id="pg79"><span class="f2 g"><b>[79]</b></span></a> sacchi-katvā upasampajja vihareyyā ti.|| ||</p>

					<p class="f4">Evaɱ kho Moggallāna, tesaɱ devānaɱ ñāṇaɱ hoti:|| ||</p>

					<p class="f4">Sa upādisese vā sa upādiseso' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
