<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sevens, Sutta 36. The attributes of a friend worth keeping." />
<title>AN 7 36: Bhikkhu Mitta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Sattaka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p36">Sutta 36</a></h4>

					<h1>Bhikkhu Mitta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg32"><span class="f2 g"><b>[32]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.036.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Sattahi bhikkhave, dhammehi samannāgato bhikkhū-mitto sevitabbo bhajitabbo payirupāsitabbo||<br />
					api panujja-mānena pi.|| ||</p>

					<p class="f4">Katamehi sattahi?|| ||</p>

					<p class="f4">2. Piyo ca hoti manāpo ca,||<br />
					garu ca,||<br />
					bhāvanīyo ca,||<br />
					vattā ca,||<br />
					vacana-k-khamo ca,||<br />
					gambhīrañ ca kathaṃ kattā hoti,||<br />
					no ca aṭṭhāne niyojeti.|| ||</p>

					<p class="f4">Imehi kho bikkhave, sattahi dhammehi samannāgato bhikkhu mitto sevitabbo bhajitabbo payirupāsitabbo||<br />
					api panujjamānena pi ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Piyo ca garu bhāvanīyo vattā ca vacana-k-khamo,||<br />
							Gambhīrañ ca kathaṃ kattā no c'aṭṭhāne niyojaye.||<br />
							Yasmiṃ etāni ṭhānāni saṃvijjantī'dha puggale,||<br />
							So mitto mitta-kāmena attha-kām-ā-nukamapako,||<br />
							Api nāsiyamānena bhajitabbo tathāvidho ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>