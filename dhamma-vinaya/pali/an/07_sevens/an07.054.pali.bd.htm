<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 54. General Siha questions the Buddha about the visible effects of giving." />
<title>AN 7 54: Siha Senāpati Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Avyākata Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p54">Sutta 54</a></h4>

					<h1>Sīha Senāpati Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.054.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.054.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho Sīho senāpati yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisidi.|| ||</p>

					<p class="f4">Eka-m-antaṃ nisinno kho Sīho senāpati Bhagavantaṃ etad avoca:|| ||</p>

					<p class="f4">'Sakkā nu kho bhante sandiṭṭhikaṃ dāna-phalaṃ paññāpetun' ti?|| ||</p>

					<p class="f4">2. Tenhi Sīha, taṃ yev'ettha paṭipucchissāmi.|| ||</p>

					<p class="f4">Yathā te khameyya tathā naṃ vyākareyyāsi.|| ||</p>

					<p class="f4">Taṃ kiṃ maññasi Sīha?|| ||</p>

					<p class="f4">Idh'assa dve purisā,||<br />
					eko puriso assaddho maccharī kadariyo paribhāsako,||<br />
					eko puriso saddho dāna-pati anuppadānarato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Taṃ kiṃ maññasi Sīha?|| ||</p>

					<p class="f4">Kaṃ nu kho Arahanto paṭhamaṃ anukampantā anukampeyyuṃ:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho maccharī kadariyo paribhāsako,||<br />
					kin taṃ Arahanto paṭhamaṃ anukampantā anukampessantī?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					taṃ yeva Arahanto paṭhamaṃ anukampantā anukampeyyuṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Taṃ kiṃ maññasi Sīha?|| ||</p>

					<p class="f4">Kaṃ nu kho Arahanto paṭhamaṃ upa saṇkamantā upasaṇkameyyuṃ:||<br />
					yo vā so puriso assaddho maccharī kadariyo paribhāsako,||<br />
					yo vā so <a id="pg80"><span class="f2 g"><b>[80]</b></span></a> puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho machcharī kadariyo paribhāsako,||<br />
					kiṃ taṃ Arahanto paṭhamaṃ upasaṇkamantā upasaṇkamissanti?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					taṃ yeva Arahanto paṭhamaṃ upasaṇkamantā upasaṇkameyyuṃ'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Taṃ kiṃ maññasi Sīha?|| ||</p>

					<p class="f4">Kassa nu kho Arahanto paṭhamaṃ patigaṇhantā
					patigaṇheyyuṃ:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho machcharī kadariyo paribhāsako,||<br />
					kiṃ tassa Arahanto paṭhamaṃ upasaṇkamantā upasaṇkamissanti?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					tass'eva Arahanto paṭhamaṃ patigaṇhantā patigaṇheyyuṃ'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Taṃ kiṃ maññasi Sīha?|| ||</p>

					<p class="f4">Kassa nu kho Arahanto paṭhamaṃ dhammaṃ desentā deseyyum:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho machcharī kadariyo paribhāsako,||<br />
					kiṃ tassa Arahanto paṭhamaṃ dhammaṃ desentā desissanti?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					tass'eva Arahanto paṭhamaṃ dhammaṃ desentā deseyyum'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Taṃ kiṃ maññasi Sīha?|| ||</p>

					<p class="f4">Kassa nu kho kalyāṇo kitti-saddo abbhuggaccheyya:||<br />
					yo vā so puriso assaddho machcharī kadariyo parihāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho maccharī kadariyo paribhāsako,||<br />
					kiṃ tassa kalyāṇo kitti-saddo abbhuggacchissati?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					tass'eva kalyāṇo kitti-saddo abbhuggaccheyya.'|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Taṃ kiṃ maññasi Sīha?|| ||</p>

					<p class="f4">Ko nu kho yañ ñad eva parisaṃ upasaṇkameyya,||<br />
					yadi khattiya-parisaṃ||<br />
					yadi brāhmaṇa-parisaṃ||<br />
					yadi gahapati-parisaṃ||<br />
					yadi samaṇa-parisaṃ,||<br />
					<a id="pg81"><span class="f2 g"><b>[81]</b></span></a> visārado upasaṇkameyya amaṇku-bhuto:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho maccharī kadariyo paribhāsako,||<br />
					kiṃ so yañ ñad eva parisaṃ upasaṇkamissati,||<br />
					yadi khattīyaparisaṃ||<br />
					yadi brāhmaṇa-parisaṃ||<br />
					yadi gahapati-parisaṃ||<br />
					yadi samaṇa-parisaṃ,||<br />
					visārado upasaṇkamati amaṇku-bhūto?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					so yañ ñad eva parisaṃ upasaṇkameyya||<br />
					yadi khattiya-parisaṃ||<br />
					yadi brāhmaṇa-parisaṃ||<br />
					yadi gahapati-parisaṃ||<br />
					yadi samaṇa-parisaṃ,||<br />
					visārado upasaṇkameyya amaṇku-bhuto'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Taṃ kiṃ maññasi Sīha?|| ||</p>

					<p class="f4">Ko nu ko kāyassa bhedā param maraṇā sugatiṃ saggaṃ lokaṃ upapa-j-jeyya:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante puriso assaddho maccharī kadariyo paribhāsako,||<br />
					kiṃ so kāyassa bhedā param maraṇā sugatiṃ saggaṃ lokaṃ upapajjissati?|| ||</p>

					<p class="f4">Yo ca ko so bhante, puriso dāna-pati anuppadānarato,||<br />
					so kāyassa bhedā param maraṇā sugatiṃ saggaṃ lokaṃ upapa-j-jeyya.'|| ||</p>

					<p class="f4">9. 'Yān'imāni bhante, Bhagavatā cha sandiṭṭhi-kāni dānaphalāni akkhātāni,||<br />
					n-ā-haṃ ettha Bhagavato saddhāya gacchāmi —||<br />
					Aham p'etāni jānāmi.|| ||</p>

					<p class="f4">Ahaṃ bhante, dāyako dāna-pati.|| ||</p>

					<p class="f4">Maṃ Arahanto paṭhamaṃ anukampantā anukampantī.|| ||</p>

					<p class="f4">Ahaṃ bhante, dāyako dāna-pati.|| ||</p>

					<p class="f4">Maṃ Arahanto paṭhamaṃ upasaṇkamantā upasaṇkamanti.|| ||</p>

					<p class="f4">Ahaṃ bhante, dāyako dāna-pati.|| ||</p>

					<p class="f4">Mayhaṃ Arahanto paṭhamaṃ patigaṇhantā patigaṇhanti.|| ||</p>

					<p class="f4">Ahaṃ bhante, dāyako dāna-pati.|| ||</p>

					<p class="f4">Mayhaṃ Arahanto paṭhamaṃ dhammaṃ desentā desentī.|| ||</p>

					<p class="f4">Ahaṃ bhante, dāyako dāna-pati.|| ||</p>

					<p class="f4">Mayhaṃ kalyāṇo kitatisaddo abbhu-g-gato:|| ||</p>

					<p class="f4">"Sīho senāpati dāyako kārako saṇghūpaṭṭhāko," <a id="pg82"><span class="f2 g"><b>[82]</b></span></a> ti.|| ||</p>

					<p class="f4">Ahaṃ bhante, dāyako dāna-pati.|| ||</p>

					<p class="f4">Yañ ñad eva parisaṃ upasaṇkamāmi,||<br />
					yadi khattiya-parisaṃ,||<br />
					yadi brāhmaṇa-parisaṃ,||<br />
					yadi gahapati-parisaṃ||<br />
					yadi samaṇa-parisaṃ,||<br />
					visārado upasaṇkamāmi amaṇkūbhūto.|| ||</p>

					<p class="f4">Yānīmāni bhante, Bhagavatā cha sandiṭṭhi-kāni dānaphalāni akkhātāni,||<br />
					n-ā-haṃ ettha Bhagavato saddhāya gacchāmi —||<br />
					aham petāni jānāmi.|| ||</p>

					<p class="f4">Yaṃ ca kho maṃ bhante, Bhagavā evam āha:|| ||</p>

					<p class="f4">"Dāyako Sīha, dāna-pati kāyassa bhedā param maraṇā sugatiṃ saggaṃ lokaṃ upapajjatī" ti|| ||</p>

					<p class="f4">etāhaṃ na jānāmi.|| ||</p>

					<p class="f4">Ettha ca panāhaṃ Bhagavato saddhāya gacchāmi' ti.|| ||</p>

					<p class="f4">Evam etaṃ Sīha,||<br />
					evam etaṃ Sīha,||<br />
					dāyako Sīha, dāna-pati kāyassa bhedā param maraṇā sugatiṃ saggaṃ lokaṃ upapajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
