<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 54. General Siha questions the Buddha about the visible effects of giving." />
<title>AN 7 54: Siha Senāpati Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Avyākata Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p54">Sutta 54</a></h4>

					<h1>Sīha Senāpati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.054.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Sīho senāpati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisidi.|| ||</p>

					<p class="f4">Eka-m-antaɱ nisinno kho Sīho senāpati Bhagavantaɱ etad avoca:|| ||</p>

					<p class="f4">'Sakkā nu kho bhante sandiṭṭhikaɱ dāna-phalaɱ paññāpetun' ti?|| ||</p>

					<p class="f4">2. Tenhi Sīha, taɱ yev'ettha paṭipucchissāmi.|| ||</p>

					<p class="f4">Yathā te khameyya tathā naɱ vyākareyyāsi.|| ||</p>

					<p class="f4">Taɱ kiɱ maññasi Sīha?|| ||</p>

					<p class="f4">Idh'assa dve purisā,||<br />
					eko puriso assaddho maccharī kadariyo paribhāsako,||<br />
					eko puriso saddho dāna-pati anuppadānarato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Taɱ kiɱ maññasi Sīha?|| ||</p>

					<p class="f4">Kaɱ nu kho arahanto paṭhamaɱ anukampantā anukampeyyuɱ:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho maccharī kadariyo paribhāsako,||<br />
					kin taɱ arahanto paṭhamaɱ anukampantā anukampessantī?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					taɱ yeva arahanto paṭhamaɱ anukampantā anukampeyyuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Taɱ kiɱ maññasi Sīha?|| ||</p>

					<p class="f4">Kaɱ nu kho arahanto paṭhamaɱ upa saŋkamantā upasankameyyuɱ:||<br />
					yo vā so puriso assaddho maccharī kadariyo paribhāsako,||<br />
					yo vā so <a id="pg80"><span class="f2 g"><b>[80]</b></span></a> puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho machcharī kadariyo paribhāsako,||<br />
					kiɱ taɱ arahanto paṭhamaɱ upasankamantā upasankamissanti?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					taɱ yeva arahanto paṭhamaɱ upasankamantā upasankameyyuɱ'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Taɱ kiɱ maññasi Sīha?|| ||</p>

					<p class="f4">Kassa nu kho arahanto paṭhamaɱ patigaṇhantā
					patigaṇheyyuɱ:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho machcharī kadariyo paribhāsako,||<br />
					kiɱ tassa arahanto paṭhamaɱ upasankamantā upasankamissanti?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					tass'eva arahanto paṭhamaɱ patigaṇhantā patigaṇheyyuɱ'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Taɱ kiɱ maññasi Sīha?|| ||</p>

					<p class="f4">Kassa nu kho arahanto paṭhamaɱ dhammaɱ desentā deseyyum:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho machcharī kadariyo paribhāsako,||<br />
					kiɱ tassa arahanto paṭhamaɱ dhammaɱ desentā desissanti?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					tass'eva arahanto paṭhamaɱ dhammaɱ desentā deseyyum'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Taɱ kiɱ maññasi Sīha?|| ||</p>

					<p class="f4">Kassa nu kho kalyāṇo kitti-saddo abbhuggaccheyya:||<br />
					yo vā so puriso assaddho machcharī kadariyo parihāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho maccharī kadariyo paribhāsako,||<br />
					kiɱ tassa kalyāṇo kitti-saddo abbhuggacchissati?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					tass'eva kalyāṇo kitti-saddo abbhuggaccheyya.'|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Taɱ kiɱ maññasi Sīha?|| ||</p>

					<p class="f4">Ko nu kho yañ ñad eva parisaɱ upasankameyya,||<br />
					yadi khattiya-parisaɱ||<br />
					yadi brāhmaṇa-parisaɱ||<br />
					yadi gahapati-parisaɱ||<br />
					yadi samaṇa-parisaɱ,||<br />
					<a id="pg81"><span class="f2 g"><b>[81]</b></span></a> visārado upasankameyya amaŋku-bhuto:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante, puriso assaddho maccharī kadariyo paribhāsako,||<br />
					kiɱ so yañ ñad eva parisaɱ upasankamissati,||<br />
					yadi khattīyaparisaɱ||<br />
					yadi brāhmaṇa-parisaɱ||<br />
					yadi gahapati-parisaɱ||<br />
					yadi samaṇa-parisaɱ,||<br />
					visārado upasankamati amaŋku-bhūto?|| ||</p>

					<p class="f4">Yo ca kho so bhante, puriso saddho dāna-pati anuppadānarato,||<br />
					so yañ ñad eva parisaɱ upasankameyya||<br />
					yadi khattiya-parisaɱ||<br />
					yadi brāhmaṇa-parisaɱ||<br />
					yadi gahapati-parisaɱ||<br />
					yadi samaṇa-parisaɱ,||<br />
					visārado upasankameyya amaŋku-bhuto'.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Taɱ kiɱ maññasi Sīha?|| ||</p>

					<p class="f4">Ko nu ko kāyassa bhedā param maraṇā sugatiɱ saggaɱ lokaɱ upapa-j-jeyya:||<br />
					yo vā so puriso assaddho maccharī kadariyo paribhāsako,||<br />
					yo vā puriso saddho dāna-pati anuppadānarato' ti?|| ||</p>

					<p class="f4">'Yo so bhante puriso assaddho maccharī kadariyo paribhāsako,||<br />
					kiɱ so kāyassa bhedā param maraṇā sugatiɱ saggaɱ lokaɱ upapajjissati?|| ||</p>

					<p class="f4">Yo ca ko so bhante, puriso dāna-pati anuppadānarato,||<br />
					so kāyassa bhedā param maraṇā sugatiɱ saggaɱ lokaɱ upapa-j-jeyya.'|| ||</p>

					<p class="f4">9. 'Yān'imāni bhante, Bhagavatā cha sandiṭṭhi-kāni dānaphalāni akkhātāni,||<br />
					nāhaɱ ettha Bhagavato saddhāya gacchāmi —||<br />
					Aham p'etāni jānāmi.|| ||</p>

					<p class="f4">Ahaɱ bhante, dāyako dāna-pati.|| ||</p>

					<p class="f4">Maɱ arahanto paṭhamaɱ anukampantā anukampantī.|| ||</p>

					<p class="f4">Ahaɱ bhante, dāyako dāna-pati.|| ||</p>

					<p class="f4">Maɱ arahanto paṭhamaɱ upasankamantā upasankamanti.|| ||</p>

					<p class="f4">Ahaɱ bhante, dāyako dāna-pati.|| ||</p>

					<p class="f4">Mayhaɱ arahanto paṭhamaɱ patigaṇhantā patigaṇhanti.|| ||</p>

					<p class="f4">Ahaɱ bhante, dāyako dāna-pati.|| ||</p>

					<p class="f4">Mayhaɱ arahanto paṭhamaɱ dhammaɱ desentā desentī.|| ||</p>

					<p class="f4">Ahaɱ bhante, dāyako dāna-pati.|| ||</p>

					<p class="f4">Mayhaɱ kalyāṇo kitatisaddo abbhu-g-gato:|| ||</p>

					<p class="f4">"Sīho senāpati dāyako kārako saŋghūpaṭṭhāko," <a id="pg82"><span class="f2 g"><b>[82]</b></span></a> ti.|| ||</p>

					<p class="f4">Ahaɱ bhante, dāyako dāna-pati.|| ||</p>

					<p class="f4">Yañ ñad eva parisaɱ upasankamāmi,||<br />
					yadi khattiya-parisaɱ,||<br />
					yadi brāhmaṇa-parisaɱ,||<br />
					yadi gahapati-parisaɱ||<br />
					yadi samaṇa-parisaɱ,||<br />
					visārado upasankamāmi amaŋkūbhūto.|| ||</p>

					<p class="f4">Yānīmāni bhante, Bhagavatā cha sandiṭṭhi-kāni dānaphalāni akkhātāni,||<br />
					nāhaɱ ettha Bhagavato saddhāya gacchāmi —||<br />
					aham petāni jānāmi.|| ||</p>

					<p class="f4">Yaɱ ca kho maɱ bhante, Bhagavā evam āha:|| ||</p>

					<p class="f4">"Dāyako Sīha, dāna-pati kāyassa bhedā param maraṇā sugatiɱ saggaɱ lokaɱ upapajjatī" ti|| ||</p>

					<p class="f4">etāhaɱ na jānāmi.|| ||</p>

					<p class="f4">Ettha ca pan'āhaɱ Bhagavato saddhāya gacchāmi' ti.|| ||</p>

					<p class="f4">Evam etaɱ Sīha,||<br />
					evam etaɱ Sīha,||<br />
					dāyako Sīha, dāna-pati kāyassa bhedā param maraṇā sugatiɱ saggaɱ lokaɱ upapajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
