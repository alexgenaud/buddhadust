<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 70. The Buddha relates a Dhamma lesson from a great teaches from the past concerning the brevity of life. Very dramatically illustrated." />
<title>AN 7 70: Araka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p70">Sutta 70</a></h4>

					<h1>Araka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg136"><span class="f2 g"><b>[136]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/07_sevens/an07.070.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Bhutapubbaɱ bhikkhave, Arako nāma Satthā ahosi,||<br />
					titthakaro kāmesu vīta-rāgo:|| ||</p>

					<p class="f4">Arakassa kho pana bhikkhave,||<br />
					Satthuno anekānī sāvakasatāni ahesuɱ.|| ||</p>

					<p class="f4">Arako Satthā sāvakānaɱ evaɱ dhammaɱ deseti:|| ||</p>

					<p class="f4">2. Appakaɱ brāhmaṇā, jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhab- <a id="pg137"><span class="f2 g"><b>[137]</b></span></a> baɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">Seyyathā pi brāhmaṇā, tiṇagge ussāvabindu suriye uggacchante khippam yeva paṭivigacchati na cira-ṭ-ṭhitikaɱ hoti,||<br />
					evam eva kho brāhmaṇā, ussāvabinadupamaɱ,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">Seyyathā pibrāhmaṇā, thulla-phusitake deve vassante udake udakabubbulaɱ khippam yeva paṭivigacchati na cira-ṭ-ṭhitikaɱ hoti,||<br />
					evam eva kho brāhmaṇā, udakabubbūpāpamaɱ,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">Seyyathā pi brāhmaṇā, udake daṇḍarāji khīppaɱ yeva paṭivigacchati,||<br />
					na cira-ṭṭhitikā hoti,||<br />
					evam eva kho brāhmaṇā, udake daṇḍarājūpamaɱ,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">Seyyathā pi brāhmaṇā, nadī pabbateyyā dūraŋ-gamā sīgha-sotā hāra-hārīnī||<br />
					n'atthi so khaṇo vā layo vā muhutto vā||<br />
					yaɱ sā aramati,||<br />
					atha ko sā gacchat'eva vattat'eva sandat'eva,||<br />
					evam eva kho brāhmaṇā, nadīpabbateyyupamaɱ,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">Seyyathā pi brāhmaṇā, balavā puriso jivhagge kheḷapiṇḍaɱ saññuhitvā appakasiren'eva vameyya,||<br />
					evam eva kho brāhmaṇā kheḷapiṇḍūpamaɱ,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">Seyyathā pi brāhmaṇā, divasasaɱtatte <a id="pg138"><span class="f2 g"><b>[138]</b></span></a> ayokaṭāhe maɱsapesī pakkhittā khippaɱ yeva paṭivigacchati,||<br />
					na cira-ṭṭhitikā hoti,||<br />
					evam eva kho brāhmaṇā, maɱsasūpemaɱ,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">Seyyathā pi brāhmaṇā, gāvī vajjhā āghātanaɱ nīyamānā yañ ñad eva pādaɱ uddharati santike'va hoti vadhassa santike'va maraṇassa,||<br />
					evam eva kho brāhmaṇa, govajjhūpamaɱ,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇaɱ.|| ||</p>

					<p class="f4">3. Tena kho pana bhikkhave samayena manussānaɱ saṭṭhivassa-sahassāni āyu-p-pamāṇaɱ ahosi.|| ||</p>

					<p class="f4">Pañcavassa-satikā kumārikā alampateyyā ahosi.|| ||</p>

					<p class="f4">Tena kho pana bhikkhave,||<br />
					samayena manussānaɱ chaḷ eva ābādhā ahesuɱ:||<br />
					sītaɱ,||<br />
					uṇhaɱ,||<br />
					jigacchā,||<br />
					pipāsā,||<br />
					uccāro,||<br />
					passāvo.|| ||</p>

					<p class="f4">So hi nāma bhikkhave,||<br />
					arako sattā evaɱ dīghāyukesu manussesu evaɱ ciraṭṭitikesu evaɱ appābādhesu sāvakānaɱ evaɱ dhammaɱ desessati:|| ||</p>

					<p class="f4">"Appakaɱ brāhmaṇā,||<br />
					jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇan' ti.|| ||</p>

					<p class="f4">Etarahi kho taɱ bhikkhave,||<br />
					sammā vadamāno vadeyya<br />
					'appakaɱ, jīvitaɱ manussānaɱ parittaɱ lahukaɱ bahu-dukkhaɱ bahupāyāsaɱ.|| ||</p>

					<p class="f4">Mantāya boddhabbaɱ.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ.|| ||</p>

					<p class="f4">N'atthi jātassa amaraṇan' ti.|| ||</p>

					<p class="f4">Etarahi kho bhikkhave, yo ciraɱ jivati,||<br />
					so vassa-sataɱ appaɱ vā bhīyyo.|| ||</p>

					<p class="f4">Vassasataɱ kho pana bhikkhave,||<br />
					jīvanto tīṇīyeva utusatāni jīvati:||<br />
					utusataɱ hemantānaɱ,||<br />
					utusataɱ gimhānaɱ,||<br />
					utusataɱ vassānaɱ.|| ||</p>

					<p class="f4">Tīṇi kho pana bhikkhave,||<br />
					utusatāni jivanto dvādasa yeva māsasatāni jīvati:||<br />
					cattāri māsa satāni <a id="pg139"><span class="f2 g"><b>[139]</b></span></a> hemantānaɱ,||<br />
					cattāri māsa satāni gimhānaɱ,||<br />
					cattāri māsa satāni vassānaɱ.|| ||</p>

					<p class="f4">Dvādasaɱ kho, pana bhikkhave,||<br />
					māsasatāni jivanto catu-vīsatiɱ yeva addhamāsa satāni jīvati:||<br />
					aṭṭhaddha māsa satāni hemantānaɱ,||<br />
					aṭṭhaddha māsa satāni gimhānaɱ,||<br />
					aṭṭhaddha māsa satāni vassānaɱ.|| ||</p>

					<p class="f4">Catuvisatiɱ kho pana bhikkhave,||<br />
					aṭṭhaddha māsa satāni jivanto chattiɱsaɱ yeva ratti sahassāni jīvati:||<br />
					dvādasa rattisahassāni hemantānaɱ,||<br />
					dvādasa rattisahassāni gimhānaɱ,||<br />
					dvādasa rattisahassāni gimhānaɱ,||<br />
					dvādasa rattisahassāni vasānaɱ.|| ||</p>

					<p class="f4">Chattiɱsaɱ kho paṇa bhikkhave,||<br />
					ratti sahassāni jīvanto dvesattatiñ ñeva bhattasahassāni bhuñjati:||<br />
					catu-vīsati bhattasahassāni hemantānaɱ,||<br />
					catu-vīsati bhattasahassāni gimhānaɱ,||<br />
					catu-vīsati bhattasahassāni vassānaɱ saddhiɱ mātuthaññāya,||<br />
					saddhiɱ bhattantarāya.|| ||</p>

					<p class="f4">Tatr'ime bhattantarāyā:||<br />
					kupito pi bhattaɱ na bhuñjati,||<br />
					dukkhito pi bhattaɱ na bhuñajati,||<br />
					vyādhito pi bhattaɱ na bhūñjati,||<br />
					uposathiko pi bhattaɱ na bhūñjati,||<br />
					alābhakena pi bhattaɱ na bhuñjati.|| ||</p>

					<p class="f4">Iti kho bhikkhave, mayā vassa-satāyukassa manussassa āyu pi saŋkhātaɱ,||<br />
					āyu-p-pamāṇam pi saŋkhātaɱ,||<br />
					utu pi saŋkhātā,||<br />
					saŋvaccharā pi saŋkhātā,||<br />
					māsā pi saŋkhātā,||<br />
					addhamāsā pi saŋkhātā,||<br />
					ratti pi saŋkhātā,||<br />
					divā pi saŋkhātā,||<br />
					bhattā pi saŋkhātā,||<br />
					bhattantarāyā pi saŋkhātā.|| ||</p>

					<p class="f4">4. Yaɱ bhikkhave Satthārā karaṇīyaɱ sāvakānaɱ hitesinā anukampa-kena anukampaɱ upādāya,||<br />
					kataɱ vo taɱ mayā.|| ||</p>

					<p class="f4">Etāni bhikkhave,||<br />
					rukkha-mūlāni,||<br />
					etāni suññ-ā-gārāni.|| ||</p>

					<p class="f4">Jhāyatha bhikkhave,||<br />
					māpamādattha,||<br />
					mā pacchā vippaṭi-sārino ahuvattha.|| ||</p>

					<p class="f4">Ayaɱ vo amhākaɱ anusāsanī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>