<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 70. The Buddha relates a Dhamma lesson from a great teaches from the past concerning the brevity of life. Very dramatically illustrated." />
<title>AN 7 70: Araka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p70">Sutta 70</a></h4>

					<h1>Araka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg136"><span class="f2 g"><b>[136]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/07_sevens/an07.070.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Bhuta-pubbaṃ bhikkhave, Arako nāma Satthā ahosi,||<br />
					titthakaro kāmesu vīta-rāgo:|| ||</p>

					<p class="f4">Arakassa kho pana bhikkhave,||<br />
					Satthuno anekānī sāvakasatāni ahesuṃ.|| ||</p>

					<p class="f4">Arako Satthā sāvakānaṃ evaṃ dhammaṃ deseti:|| ||</p>

					<p class="f4">2. Appakaṃ brāhmaṇā, jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhab- <a id="pg137"><span class="f2 g"><b>[137]</b></span></a> baṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">Seyyathā pi brāhmaṇā, tiṇagge ussāvabindu suriye uggacchante khippam yeva paṭivigacchati na cira-ṭ-ṭhitikaṃ hoti,||<br />
					evam eva kho brāhmaṇā, ussāvabinadupamaṃ,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">Seyyathā pibrāhmaṇā, thulla-phusitake deve vassante udake udakabubbulaṃ khippam yeva paṭivigacchati na cira-ṭ-ṭhitikaṃ hoti,||<br />
					evam eva kho brāhmaṇā, udakabubbūpāpamaṃ,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">Seyyathā pi brāhmaṇā, udake daṇḍarāji khīppaṃ yeva paṭivigacchati,||<br />
					na cira-ṭ-ṭhitikā hoti,||<br />
					evam eva kho brāhmaṇā, udake daṇḍarājūpamaṃ,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">Seyyathā pi brāhmaṇā, nadī pabbateyyā dūraṇ-gamā sīgha-sotā hāra-hārīnī||<br />
					n'atthi so khaṇo vā layo vā muhutto vā||<br />
					yaṃ sā aramati,||<br />
					atha ko sā gacchat'eva vattat'eva sandat'eva,||<br />
					evam eva kho brāhmaṇā, nadīpabbateyyupamaṃ,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">Seyyathā pi brāhmaṇā, balavā puriso jivhagge kheḷapiṇḍaṃ saññuhitvā appakasiren'eva vameyya,||<br />
					evam eva kho brāhmaṇā kheḷapiṇḍūpamaṃ,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">Seyyathā pi brāhmaṇā, divasasaṃtatte <a id="pg138"><span class="f2 g"><b>[138]</b></span></a> ayokaṭāhe maṃsapesī pakkhittā khippaṃ yeva paṭivigacchati,||<br />
					na cira-ṭ-ṭhitikā hoti,||<br />
					evam eva kho brāhmaṇā, maṃsasūpemaṃ,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">Seyyathā pi brāhmaṇā, gāvī vajjhā āghātanaṃ nīyamānā yañ ñad eva pādaṃ uddharati santike'va hoti vadhassa santike'va maraṇassa,||<br />
					evam eva kho brāhmaṇa, govajjhūpamaṃ,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇaṃ.|| ||</p>

					<p class="f4">3. Tena kho pana bhikkhave samayena manussānaṃ saṭṭhivassa-sahassāni āyu-p-pamāṇaṃ ahosi.|| ||</p>

					<p class="f4">Pañcavassasatikā kumārikā alampateyyā ahosi.|| ||</p>

					<p class="f4">Tena kho pana bhikkhave,||<br />
					samayena manussānaṃ chaḷ eva ābādhā ahesuṃ:||<br />
					sītaṃ,||<br />
					uṇhaṃ,||<br />
					jigacchā,||<br />
					pipāsā,||<br />
					uccāro,||<br />
					passāvo.|| ||</p>

					<p class="f4">So hi nāma bhikkhave,||<br />
					arako sattā evaṃ dīghāyukesu manussesu evaṃ ciraṭṭitikesu evaṃ appābādhesu sāvakānaṃ evaṃ dhammaṃ desessati:|| ||</p>

					<p class="f4">"Appakaṃ brāhmaṇā,||<br />
					jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇan' ti.|| ||</p>

					<p class="f4">Etarahi kho taṃ bhikkhave,||<br />
					sammā vadamāno vadeyya<br />
					'appakaṃ, jīvitaṃ manussānaṃ parittaṃ lahukaṃ bahu-dukkhaṃ bahupāyāsaṃ.|| ||</p>

					<p class="f4">Mantāya boddhabbaṃ.|| ||</p>

					<p class="f4">Kattabbaṃ kusalaṃ,||<br />
					caritabbaṃ Brahma-cariyaṃ.|| ||</p>

					<p class="f4">N'atthi jātassa amaraṇan' ti.|| ||</p>

					<p class="f4">Etarahi kho bhikkhave, yo ciraṃ jivati,||<br />
					so vassa-sataṃ appaṃ vā bhīyyo.|| ||</p>

					<p class="f4">Vassasataṃ kho pana bhikkhave,||<br />
					jīvanto tīṇīyeva utusatāni jīvati:||<br />
					utusataṃ hemantānaṃ,||<br />
					utusataṃ gimhānaṃ,||<br />
					utusataṃ vassānaṃ.|| ||</p>

					<p class="f4">Tīṇi kho pana bhikkhave,||<br />
					utusatāni jivanto dvādasa yeva māsasatāni jīvati:||<br />
					cattāri māsa satāni <a id="pg139"><span class="f2 g"><b>[139]</b></span></a> hemantānaṃ,||<br />
					cattāri māsa satāni gimhānaṃ,||<br />
					cattāri māsa satāni vassānaṃ.|| ||</p>

					<p class="f4">Dvādasaṃ kho, pana bhikkhave,||<br />
					māsasatāni jivanto catu-vīsatiṃ yeva addhamāsa satāni jīvati:||<br />
					aṭṭhaddha māsa satāni hemantānaṃ,||<br />
					aṭṭhaddha māsa satāni gimhānaṃ,||<br />
					aṭṭhaddha māsa satāni vassānaṃ.|| ||</p>

					<p class="f4">Catuvisatiṃ kho pana bhikkhave,||<br />
					aṭṭhaddha māsa satāni jivanto chattiṃsaṃ yeva ratti sahassāni jīvati:||<br />
					dvādasa rattisahassāni hemantānaṃ,||<br />
					dvādasa rattisahassāni gimhānaṃ,||<br />
					dvādasa rattisahassāni gimhānaṃ,||<br />
					dvādasa rattisahassāni vasānaṃ.|| ||</p>

					<p class="f4">Chattiṃsaṃ kho paṇa bhikkhave,||<br />
					ratti sahassāni jīvanto dvesattatiñ ñeva bhattasahassāni bhuñjati:||<br />
					catu-vīsati bhattasahassāni hemantānaṃ,||<br />
					catu-vīsati bhattasahassāni gimhānaṃ,||<br />
					catu-vīsati bhattasahassāni vassānaṃ saddhiṃ mātuthaññāya,||<br />
					saddhiṃ bhattantarāya.|| ||</p>

					<p class="f4">Tatr'ime bhattantarāyā:||<br />
					kupito pi bhattaṃ na bhuñjati,||<br />
					dukkhito pi bhattaṃ na bhuñajati,||<br />
					vyādhito pi bhattaṃ na bhūñjati,||<br />
					uposathiko pi bhattaṃ na bhūñjati,||<br />
					alābhakena pi bhattaṃ na bhuñjati.|| ||</p>

					<p class="f4">Iti kho bhikkhave, mayā vassa-satāyukassa manussassa āyu pi saṇkhātaṃ,||<br />
					āyu-p-pamāṇam pi saṇkhātaṃ,||<br />
					utu pi saṇkhātā,||<br />
					saṃvaccharā pi saṇkhātā,||<br />
					māsā pi saṇkhātā,||<br />
					addhamāsā pi saṇkhātā,||<br />
					ratti pi saṇkhātā,||<br />
					divā pi saṇkhātā,||<br />
					bhattā pi saṇkhātā,||<br />
					bhattantarāyā pi saṇkhātā.|| ||</p>

					<p class="f4">4. Yaṃ bhikkhave Satthārā karaṇīyaṃ sāvakānaṃ hitesinā anukampa-kena anukampaṃ upādāya,||<br />
					kataṃ vo taṃ mayā.|| ||</p>

					<p class="f4">Etāni bhikkhave,||<br />
					rukkha-mūlāni,||<br />
					etāni suññ-ā-gārāni.|| ||</p>

					<p class="f4">Jhāyatha bhikkhave,||<br />
					māpamādattha,||<br />
					mā pacchā vippaṭi-sārino ahuvattha.|| ||</p>

					<p class="f4">Ayaṃ vo amhākaṃ anusāsanī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>