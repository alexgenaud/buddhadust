<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Aṇguttara Nikāya, Sevens, Sutta 40. The Buddha refutes the notion that praise is due to a person simply from the number of years he has been practicing." />
<title>AN 7 40: Dutiya Niddasa-Vatthu Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					IV. Devatā Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p40">Sutta 40</a></h4>

					<h1>Dutiya Niddasa-Vatthu Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg37"><span class="f2 g"><b>[37]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.040.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Kosambīyaṃ viharati Ghositārāme.|| ||</p>

					<p class="f4">Atha ko āyasmā Ānando pubbaṇha-samayaṃ nivāsetvā patta-cīvaraṃ ādāya Kosambīyaṃ piṇḍāya pāvisi.|| ||</p>

					<p class="f4">Atha kho āyasmato Ānandassa etad ahosi:|| ||</p>

					<p class="f4">Atippago kho tāva Kosambīyaṃ piṇḍāya carituṃ,||<br />
					yan nūn-ā-haṃ yena aññatittiyānaṃ paribbājakānaṃ ārāmo ten'upasaṇkameyyan' ti.|| ||</p>

					<p class="f4">Atha kho āyasmā Ānando yena aññatittiyānaṃ paribbājakānaṃ ārāmo ten'upasaṇkami.|| ||</p>

					<p class="f4">Upasaṇkamitvā tehi aññatittiyehi paribbājakehi saddhiṃ sammodi.</p>

					<p class="f4">Sammodaniyaṃ kathaṃ sārāṇīyaṃ vīti-sāretvā eka-m-antaṃ nisidi.|| ||</p>

					<p class="f4">Tena kho pana samayena tesaṃ añña-titthiyānaṃ paribbājakānaṃ sanni-sinnānaṃ sanni-patitānaṃ ayam antarā-kathā udapādi:|| ||</p>

					<p class="f4">'Yo hi koci āvuso, dvādasa vassāni paripuṇṇaṃ parisuddhaṃ Brahma-cariyaṃ carati,|| ||</p>

					<p class="f4">"Niddaso bhikkhū," ti|| ||</p>

					<p class="f4">alaṃ vacanāyā' ti.|| ||</p>

					<p class="f4">Atha kho āyasmā Ānando tesaṃ aññātittiyānaṃ paribbājakānaṃ bhāsitaṃ n'eva abhinandi, na paṭikkosi.|| ||</p>

					<p class="f4">Anabhinan'ditvā a-p-paṭikkositvā uṭṭhāy āsanā pakkāmi|| ||</p>

					<p class="f4">"Bhagavato santike etassa bhāsitassa atthaṃ ājānissāmi," ti.|| ||</p>

					<p class="f4">4. Atho kho āyasmā Ānando Kosambīyāṃ piṇḍāya caritvā pacchā-bhattaṃ piṇḍa-pāta-paṭikkanto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando <a id="pg38"><span class="f2 g"><b>[38]</b></span></a> Bhagavantaṃ etad avoca:|| ||</p>

					<p class="f4">'Idh'āhaṃ bhante, pubbaṇha-samayaṃ nivāsetvā patta-cīvaraṃ ādāya Kosambīyaṃ piṇḍāya pāvisiṃ.|| ||</p>

					<p class="f4">Tassa mayhaṃ bhante, etad ahosi:|| ||</p>

					<p class="f4">'Atippago kho tāva Kosambīyaṃ pīṇḍāya carituṃ,||<br />
					yan nūn-ā-haṃ yana aññatittiyānaṃ paribbājakānaṃ ārāmo ten'upasaṇkameyyan' ti.|| ||</p>

					<p class="f4">Atha khv'āhaṃ bhante, yena aññatittiyānaṃ paribbājakānaṃ ārāmo ten'upasaṇkamiṃ.|| ||</p>

					<p class="f4">Upasaṇkamitvā tehi aññatittiyehi paribbājakehi saddhiṃ sammodiṃ.|| ||</p>

					<p class="f4">Sammodanīya kathaṃ sārāṇīyaṃ vīti-sāretvā eka-m-antaṃ nisīdiṃ.|| ||</p>

					<p class="f4">Tena kho pana bhante, samayena tesaṃ aññatittiyānaṃ paribbājakānaṃ sanni-sinnānaṃsanni-patitānam ayam antarā-kathā udapādi:|| ||</p>

					<p class="f4">'Yo hi koci āvuso, dvādasa vassāni paripunṇaṃ parisuddhaṃ Brahma-cariyaṃ carati,|| ||</p>

					<p class="f4">"Niddaso bhikkhū" ti|| ||</p>

					<p class="f4">alaṃ vacanāyā' ti.|| ||</p>

					<p class="f4">Atha khv'āhaṃ bhante, tesaṃ añña-titthiyānaṃ paribbājakānaṃ bhāsitaṃ n'eva abhinandiṃ, na paṭikkosiṃ.|| ||</p>

					<p class="f4">Anabhinan'ditvā a-p-paṭikkositvā uṭṭhāy āsanā pakkamiṃ:|| ||</p>

					<p class="f4">"Bhagavato santike etassa bhāsitassa atthaṃ ājāni-s-sāmī," ti.|| ||</p>

					<p class="f4">Sakkā nu kho bhante, imasmiṃ Dhamma-Vinaye kevalaṃ vassagaṇanamattena|| ||</p>

					<p class="f4">"Niddaso bhikkhū" ti|| ||</p>

					<p class="f4">paññāpetun' ti?|| ||</p>

					<p class="f4">No kho  sakkā imasmiṃ Dhamma-Vinaye kevalaṃ vassagaṇanamattena niddaso bhikkhū paññāpetuṃ.|| ||</p>

					<p class="f4">Satta kho imāni Ānanda,||<br />
					niddasa-vatthūni mayā sayaṃ abhiññā sacchi-katvā paveditāni.|| ||</p>

					<p class="f4">Katamāni satta?|| ||</p>

					<p class="f4">5. Idh'Ānanda, bhikkhu saddho hoti||<br />
					hirimā hoti||<br />
					ottapī hoti||<br />
					bahu-s-suto hoti||<br />
					āraddha-vīriyo hoti||<br />
					satimā hoti||<br />
					paññavā hoti.|| ||</p>

					<p class="f4">Imāni kho Ānanda satta niddasavatthuni mayā sayaṃ abhiññā sacchi-katvā paveditāni.|| ||</p>

					<p class="f4"><a id="pg39"><span class="f2 g"><b>[39]</b></span></a> 6. Imehi kho Ānanda sattahi niddasavatthuhi samannāgato bhikkhū dvādasa ce pi vassāni paripuṇṇaṃ pirisuddhaṃ Brahma-cariyaṃ carati,||<br />
					"Niddaso bhikkhū" ti||<br />
					alaṃ vacanāyāi.|| ||</p>

					<p class="f4">Catu-vīsatiñ ce pi vassāni paripuṇṇaṃ parisuddhaṃ Brahma-cariyaṃ carati,||<br />
					"Niddaso bhikkhū" ti||<br />
					alaṃ vacanāyā.|| ||</p>

					<p class="f4">Cha-t-tiṃsati ce pi vassāni paripuṇṇaṃ parisuddhaṃ Brahma-cariyaṃ carati,||<br />
					"Niddaso bhikkhū" ti||<br />
					alaṃ vacanāyā.|| ||</p>

					<p class="f4">Aṭ vattārisañ ce pi vassāni paripuṇṇaṃ parisuddhaṃ Brahma-cariyaṃcarati,||<br />
					"Niddaso bhikkhū" ti||<br />
					alaṃ vacanāyā' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>