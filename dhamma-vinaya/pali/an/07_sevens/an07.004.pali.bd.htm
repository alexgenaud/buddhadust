<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 4. Detailed definitions of the powers (balani): faith, energy, conscientiousness, fear of blame, mindfulness, serenity, and wisdom." />
<title>AN 7 4: Vitthata Satta-Bala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Dhana Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p4">Sutta 4</a></h4>

					<h1>Vitthata Satta-Bala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg3"><span class="f2 g"><b>[3]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.004.hare.pts.htm#p1">pts</a>][<a href="../../../../dhamma-vinaya/mnl/an/07_sevens/an07.004.upal.mnl.htm#p1">upal</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Satt'imāni bhikkhave, balāni.|| ||</p>

					<p class="f4">Katamāni satta?|| ||</p>

					<p class="f4">3. Saddhā-balaɱ,||<br />
					viriya-balaɱ,||<br />
					hiri-balaɱ,||<br />
					ottappa-balaɱ,||<br />
					sati-balaɱ,||<br />
					samādhi-balaɱ,||<br />
					paññā-balaɱ.|| ||</p>

					<p class="f4">Imāni kho bhikkhave satta-balāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katamañ ca bhikkhave, saddhā-balaɱ?|| ||</p>

					<p class="f4">Idha, bhikkhave, ariya-sāvako saddho hoti,||<br />
					sadda-hati Tathāgatassa bodhiɱ:|| ||</p>

					<p class="f4">"Iti pi so Bhagavā,||<br />
					arahaɱ,||<br />
					Sammā-Sam-Buddho,||<br />
					vijjā-caraṇa-sampanno,||<br />
					Sugato,||<br />
					loka-vidū,||<br />
					anuttaro purisa-damma-sārathī,||<br />
					Satthā deva-manussānaɱ,||<br />
					Buddho,||<br />
					Bhagavā" ti.|| ||</p>

					<p class="f4">Idaɱ vuccati bhikkhave saddhā-balaɱ.|| ||</p>

					<p class="ctr c">&#9632;</p>

					<p class="f4">5. Katamañ ca bhikkhave, viriya-balaɱ?|| ||</p>

					<p class="f4">Idha, bhikkhave, ariya-sāvako āraddha-viriyo viharati:,||<br />
					akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya,||<br />
					thāmavā daḷha-parakkamo anikkhitta-dhūro kusalesu dhammesu.|| ||</p>

					<p class="f4">Idaɱ vuccati bhkhave, viriya-balaɱ.|| ||</p>

					<p class="ctr c">&#9632;</p>

					<p class="f4">6. Katamañ ca bhikkhave, hiri-balaɱ?|| ||</p>

					<p class="f4">Idha, bhikkhave, ariya-sāvako hirimā hoti,||<br />
					hirīyati kāya-du-c-caritena,||<br />
					vacī-du-c-caritena,||<br />
					mano-du-c-caritena,||<br />
					hirīyati pāpakānaɱ akusalānaɱ dhammānaɱ samāpattiyā.|| ||</p>

					<p class="f4">Idaɱ vuccati bhikkhave, hiri-balaɱ.|| ||</p>

					<p class="ctr c">&#9632;</p>

					<p class="f4">7. Katamañ ca bhikkhave, ottappa-balaɱ?|| ||</p>

					<p class="f4">Idha, bhikkhave, ariya-sāvako ottapī hoti,||<br />
					ottapati kāya-du-c-caritena,||<br />
					vacī-du-c-caritena,||<br />
					mano-du-c-caritena,||<br />
					ottapati pāpakānaɱ akusalānaɱ dhammānaɱ samāpattiyā.|| ||</p>

					<p class="f4">Idaɱ vuccati bhikkhave, ottappa-balaɱ.|| ||</p>

					<p class="ctr c">&#9632;</p>

					<p class="f4">8. Katamañ ca bhikkhave, sati-balaɱ?|| ||</p>

					<p class="f4">Idha, bhikkhave, ariya-sāvako satimā hoti,||<br />
					paramena sati-nepakkena samannāgato cira-katam pi,||<br />
					cira-bhāsitam pi,||<br />
					saritā anussaritā.|| ||</p>

					<p class="f4">Idaɱ vuccati bhikkhave, sati-balaɱ.|| ||</p>

					<p class="ctr c">&#9632;</p>

					<p class="f4">9. Katamañ ca bhikkhave, samādhi-balaɱ?|| ||</p>

					<p class="f4">Idha, bhikkhave, vivicc'eva kāmehi,||<br />
					vivicca akusalehi dhammehi,||<br />
					sa-vitakkaɱ,||<br />
					sa-vicāraɱ,||<br />
					viveka-jaɱ pīti-sukhaɱ,||<br />
					paṭhamaɱ-jhānaɱ upasampajja viharati.|| ||</p>

					<p class="ctr c">-&#9702;-</p>

					<p class="f4">Vitakka vicārānaɱ vūpasamā,||<br />
					ajjhattaɱ sampasādanaɱ,||<br />
					cetaso ekodi-bhāvaɱ,||<br />
					avitakkaɱ,||<br />
					avicāraɱ,||<br />
					samādhi-jaɱ pīti-sukhaɱ,||<br />
					dutiyaɱ-jhānaɱ upasampajja viharati.|| ||</p>

					<p class="ctr c">-&#9702;-</p>

					<p class="f4">Pītiyā ca virāgā,||<br />
					upekkhako ca viharati,||<br />
					sato ca sampajāno,||<br />
					sukhañ ca kāyena paṭisaŋvedeti,||<br />
					yantaɱ ariyā āvikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">taɱ tatiyaɱ-jhānaɱ upasampajja viharati.|| ||</p>

					<p class="ctr c">-&#9702;-</p>

					<p class="f4">Sukhassa ca pahānā,||<br />
					dukkhassa ca pahānā,||<br />
					pubb'eva somanassa-domanassānaɱ atthaŋ-gamā,||<br />
					adukkha-m-asukhaɱ,||<br />
					upekkhā-sati-pārisuddhiɱ,||<br />
					catutthaɱ-jhānaɱ upasampajja viharati.|| ||</p>

					<p class="f4">Idaɱ vuccati bhikkhave, samādhi-balaɱ.|| ||</p>

					<p class="ctr c">&#9632;</p>

					<p class="f4">10. Katamañ ca bhikkhave, paññā-balaɱ?|| ||</p>

					<p class="f4">Idha, bhikkhave, ariya-sāvako paññavā hoti,||<br />
					uday'attha-gāminiyā paññāya,||<br />
					samannāgato ariyāya nibbedhi-kāya,||<br />
					sammā dukkha-k-khaya-gāminiyā.|| ||</p>

					<p class="f4">Idaɱ vuccati bhikkhave, paññā-balaɱ.|| ||</p>

					<p class="f4">Imāni kho bhikkhave, satta-balāni.</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Saddhā-balaɱ viriya-balaɱ hiri ottappiyaɱ balaɱ||<br />
							Sati-balaɱ samādhi ca paññā ve sattamaɱ balaɱ.||<br />
							Etehi balavā bhikkhū sukhaɱ jīvatī paṇḍito.||<br />
							Yoniso vicine dhammaɱ paññāyatthaɱ vipassati.||<br />
							Pajjotass'eva Nibbānaɱ vimokkho hoti cetaso, ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>