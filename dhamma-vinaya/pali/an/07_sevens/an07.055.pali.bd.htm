<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Sutta 55 of the Aŋguttara Nikāya. Unabbreviated. Four things the Buddha does not need to hide and three accusations that cannot be laid against him." />
<title>AN 7 55: Arakkheyya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Avyākata Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p55">Sutta 55</a></h4>

					<h1>Arakkheyya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg82"><span class="f2 g"><b>[82]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.055.hare.pts.htm#p1">pts</a>][<a href="../../../../dhamma-vinaya/bd/an/07_sevens/an07.055.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Cattār'imāni bhikkhave, Tathāgatassa arakkheyyāni,||<br />
					tīhi ca anupavajjo.|| ||</p>

					<p class="f4">Katamāni cattāri Tathāgatassa arakkheyyāni?|| ||</p>

					<p class="f4">2.1. Parisuddha-kāya-samā-cāro bhikkhave, Tathāgato.|| ||</p>

					<p class="f4">N'atthi Tathāgatassa kāya-du-c-caritaɱ,||<br />
					yaɱ Tathāgato rakkheyya||<br />
					"Mā me idaɱ paro aññāsī" ti.|| ||</p>

					<p class="f4">2.2. Parisuddha-vacī-samā-cāro bhikkhave, Tathāgato.|| ||</p>

					<p class="f4">N'atthi Tathāgatassa vacī-du-c-caritaɱ,||<br />
					yaɱ Tathāgato rakkheyya||<br />
					"Mā me idaɱ paro aññāsī" ti.|| ||</p>

					<p class="f4">2.3. Parisuddha-mano-samā-cāro bhikkhave, Tathāgato.|| ||</p>

					<p class="f4">N'atthi Tathāgatassa mano-du-c-caritaɱ,||<br />
					yaɱ Tathāgato rakkheyya||<br />
					"Mā me idaɱ paro aññāsī" ti.|| ||</p>

					<p class="f4">2.4. Parisuddhā-jivo bhikkhave, Tathāgato.|| ||</p>

					<p class="f4">Natti Tathāgatassa micchājivo||<br />
					yaɱ Tathāgato rakkheyya||<br />
					"Mā me idaɱ paro aññāsī" ti.|| ||</p>

					<p class="f4">Imāni cattāri Tathāgatassa arakkheyyānī.|| ||</p>

					<p class="f4">Katamehi tīhi anupavajjo?|| ||</p>

					<p class="f4"><a id="pg83"><span class="f2 g"><b>[83]</b></span></a> 3.1. Svākkhāta-dhammo bhikkhave, Tathāgato.|| ||</p>

					<p class="f4">Tatra vata maɱ samaṇo vā brāhmaṇo vā devo vā Māro vā Brahmā vā koci vā lokasmiɱ saha-dhammena paṭicodessati:|| ||</p>

					<p class="f4">"Iti pi te na svākkhāta-dhammo" ti.|| ||</p>

					<p class="f4">Nimittam etaɱ bhikkhave,||<br />
					na samanupassāmi.|| ||</p>

					<p class="f4">Etam p'ahaɱ bhikkhave, nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">3.2. Supaññattā kho pana me bhikkhave,||<br />
					sāvakānaɱ Nibbāna-gāmiṇī paṭipadā,||<br />
					yathā paṭipannā mama sāvakā āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharanti.|| ||</p>

					<p class="f4">Tatra vata maɱ samaṇo vā brāhmaṇo vā devo vā Māro vā Brahmā vā koci vā lokasmiɱ saha-dhammana paṭicodessati:|| ||</p>

					<p class="f4">"Iti pi te na supaññattā sāvakānaɱ Nibbāna-gāmiṇī paṭipadā,||<br />
					yathā paṭipannā Tathāgata sāvakā āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharantī" ti.|| ||</p>

					<p class="f4">Nimittam etaɱ bhikkhave,||<br />
					na samanupassāmi.|| ||</p>

					<p class="f4">Etam p'ahaɱ bhikkhave, nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">3.3. Anekasatā kho pana me bhikkhave,||<br />
					sāvakaparisā āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharantī.|| ||</p>

					<p class="f4">Tatra vata maɱ samaṇo vā brāhmaṇo vā devo vā Māro vā Brahmā vā koci vā lokasmiɱ saha-dhammena paṭicodessati:|| ||</p>

					<p class="f4">"Iti pi te na anekasatā sāvakaparisā āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharantī" ti.|| ||</p>

					<p class="f4">Nimittame taɱ bhikkhave,||<br />
					na samanupassāmi.|| ||</p>

					<p class="f4">Etam p'ahaɱ bhikkhave, <a id="pg84"><span class="f2 g"><b>[84]</b></span></a> nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">Imehi tīhi anupavajjo.|| ||</p>

					<p class="f4">Imāni kho bhikkhave, cattāri Tathāgatassa arakkheyyāni.|| ||</p>

					<p class="f4">Imehi tīhi anupavajjo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
