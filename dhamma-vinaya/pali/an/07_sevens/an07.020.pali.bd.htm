<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 20. King Ajatasattu calls off his plans for invading the Vajjians when he hears that they conform to the Buddha's seven factors which lead to the long-lasting of a state." />
<title>AN 7 20: Vassakāra Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					III: Vajjī Vaggo</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p20">Sutta 20</a></h4>

					<h1>Vassakāra Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg17"><span class="f2 g"><b>[17]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.020.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Rājagahe viharati,||<br />
					Gijjhakūṭe pabbate.|| ||</p>

					<p class="f4">Tena kho pana samayena rājā Māgadho Ajātasattu Vedehi-putto Vajjī abhiyātukāmo hoti.|| ||</p>

					<p class="f4">So evam āha:|| ||</p>

					<p class="f4">'Ahaṃ ime Vajjī evaṃ mahiddhike evaṃ mah-ā-nubhāve ucchejjissāmi Vajjī vināsessāmi Vajjī anaya-vyasanaṃ āpādessāmī Vajjī' ti.|| ||</p>

					<p class="f4">Atha kho rājā Māgadho Ajātasattu Vedehi-putto Vassakāraṃ brāhmaṇaṃ Maga-dhamahāmattaṃ āmantesi:|| ||</p>

					<p class="f4">'Ehi tvaṃ brāhmaṇa,||<br />
					yena Bhagavā ten'upasaṇkama,||<br />
					upasaṇkamitvā mama vacanena Bhagavato pāde sirasā vanda,||<br />
					appābādhaṃ appātaṇkaṃ lahu-ṭ-ṭhānaṃ balaṃ phāsu-vihāraṃ puccha:|| ||</p>

					<p class="f4">"Rājā bhante Māgadho Ajātasattu Vedehi-putto Bhagavato pāde sirasā vandati,||<br />
					appābādhaṃ appātaṇkaṃ lahu-ṭ-ṭhānaṃ balaṃ phāsu-vihāraṃ pucchatī' ti.|| ||</p>

					<p class="f4">Evañ ca vadehi:|| ||</p>

					<p class="f4">Rājā bhante Māgadho Ajātasattu Vedehi-putto Vajjī abhiyātukāmo.|| ||</p>

					<p class="f4">So evam āha:|| ||</p>

					<p class="f4">"Ahaṃ ime Vajjī evaṃ mahiddhike||<br />
					evaṃ mah-ā-nubhāve ucchejjissāmi Vajjī||<br />
					vināsessāmi Vajjī||<br />
					anaya-vyasanaṃ <a id="pg18"><span class="f2 g"><b>[18]</b></span></a> āpādessāmi Vajjī' ti.|| ||</p>

					<p class="f4">Yathā Bhagavā vyākararoti||<br />
					taṃ sādhukaṃ uggavetvā mama āroceyyāsī.|| ||</p>

					<p class="f4">Na hi Tathāgatā vitathaṃ bhaṇantī" ti.|| ||</p>

					<p class="f4">'Evaṃ bho' ti kho Vassakāro brāhmaṇo Maga-dhamahāmatto rañño Māgadhassa Ajātasatutussa Vedehiputtassa paṭi-s-sutvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisīnno kho Vassakāro brāhmaṇo Maga-dhamahāmatto Bhagavantaṃ etad avoca:|| ||</p>

					<p class="f4">Rājā bho Gotama Māgadho Ajātasattu Vedehi-putto bhoto Gotamassa pāde sirasā vandati,||<br />
					appābādhaṃ appātaṇkaṃ lahu-ṭ-ṭhānaṃ balaṃ phāsu-vihāraṃ pucchati evañ ca vadeti.|| ||</p>

					<p class="f4">Rājā bho gota,||<br />
					Māgadho Ajātasattu Vedehi-putto Vajjī abhiyātukāmo.|| ||</p>

					<p class="f4">So evam āha:|| ||</p>

					<p class="f4">Ahaṃ ime Vajjī evaṃ mahiddhike evaṃ mah-ā-nubhāve ucchejjissāmi Vajjī vināsessāmi Vajjī anaya-vyasanaṃ āpādessāmi Vajjī ti.|| ||</p>

					<p class="f4">2. Tena kho pana samayen'āyasmā Ānando Bhagavato piṭṭhito ṭhito hoti Bhagavantaṃ vijayamāno.|| ||</p>

					<p class="f4">Atha kho Bhagavā āyasmantaṃ Ānanda āmantesi:|| ||</p>

					<p class="f4">Kinti te Ānanda sutaṃ||<br />
					Vajjī abhiṇhaṃ sannipāta bahulā ti?|| ||</p>

					<p class="f4">Sutaṃ me taṃ bhante,||<br />
					'Vajjī abhiṇhaṃ sannipātā sannipāta-bahulā' ti.|| ||</p>

					<p class="f4">Yāva kīvañ ca Ānanda,||<br />
					Vajjī abhiṇhaṃ sannipātā bhavissanti sannipāta-bahulā,||<br />
					vuddhi yeva Ānanda,||<br />
					Vajjīnaṃ pāṭikaṇkhā,||<br />
					no parihāni.|| ||</p>

					<p class="f4">Kinti te Ānanda, sutaṃ,||<br />
					'Vajjī samaggā sannipatanti,||<br />
					samaggā vuṭṭhabhanti,||<br />
					samaggā Vajjīkaraṇīyāni karontī' ti?|| ||</p>

					<p class="f4">Sutaṃ me taṃ bhante,||<br />
					'Vajjī samggā sannipatanti,||<br />
					samaggā vuṭṭhabhanti,||<br />
					samaggā Vajjīkaraṇīyāni karontī' ti.|| ||</p>

					<p class="f4">Yāvakīvañ ca Ānanda,||<br />
					Vajjī samaggā sanni-patissanti,||<br />
					samaggā <a id="pg19"><span class="f2 g"><b>[19]</b></span></a> vuṭṭhahisnti,||<br />
					samaggā Vajjīkaraṇīyāni karissanti,||<br />
					vuddhi yeva Ānanda,||<br />
					Vajjīnaṃ pāṭikaṇkhā,||<br />
					no parihāni.|| ||</p>

					<p class="f4">Kinti te Ānanda, suta||<br />
					'Vajjī apaññattaṃ na paññapenti,||<br />
					paññattaṃ na samucchindanti,||<br />
					yathā paññatte porāṇe Vajjīdhamme samādāyā vattantī' ti?|| ||</p>

					<p class="f4">Sutaṃ me taṃ bhante,||<br />
					'Vajjī na paññāpenti,||<br />
					paññattaṃ na samucchindanti,||<br />
					yathā paññatte porāṇe Vajjīdhamme samādāyā vattantī' ti.|| ||</p>

					<p class="f4">Yāva kīvañ ca Ānanda,||<br />
					Vajjī apaññattaṃ na paññāpessanti,||<br />
					paññatta na samucachindissanti,||<br />
					yathā paññatte porāṇe Vajjīdhamme samādāya vattissanti,||<br />
					vuddhi yeva Ānanda,||<br />
					Vajjīnaṃ pāṭikaṇkhā,||<br />
					no parihāni.|| ||</p>

					<p class="f4">Kinti te Ānanda, sutaṃ||<br />
					'Vajjī, ye te Vajjīnaṃ Vajjīmahallakā,||<br />
					te sakkaronti garu-karonti mānenti pūjenti,||<br />
					tesañ ca sotabbaṃ maññantī' ti?|| ||</p>

					<p class="f4">Sutaṃ me taṃ bhante,||<br />
					'Vajjī, ye te Vajjīnaṃ Vajjīmahallakā,||<br />
					te sakkaronti garu-karonti mānenti pūjenti,||<br />
					tesañ ca sotabbaṃ maññantī' ti.|| ||</p>

					<p class="f4">Yāvakīvañ ca Ānanda,||<br />
					Vajjī, ye te Vajjīnaṃ Vajjīmahallakā,||<br />
					te sakkarissanti garu-karissanti mānessanti pūjessanti||<br />
					tesañ ca sotabbaṃ maññissanti,||<br />
					vuddhi yeva Ānanda,||<br />
					Vajjīnaṃ pāṭikaṇkhā,||<br />
					no parihāni.|| ||</p>

					<p class="f4">Kinti te Ānanda, sutaṃ||<br />
					'Vajjī, yā tā kulitthiyo kulakumāriyo,||<br />
					tā na okkassa pasayha vāsentī' ti?|| ||</p>

					<p class="f4">Sutaṃ me taṃ bhante,||<br />
					'Vajjī, yā taṃ kulitthiyo kulakumāriyo,||<br />
					tā na okkassa pasayha vāsentī' ti.|| ||</p>

					<p class="f4">Yāva kīvañ ca Ānanda,||<br />
					Vajjī, yā tā kulittiyo kulakumāriyo,||<br />
					tā na okkassa pasayha vāsessantī,||<br />
					vuddhi yeva Ānanda,||<br />
					Vajjīnaṃ pāṭikaṇkhā,||<br />
					no parihāni.|| ||</p>

					<p class="f4">Kinti te Ānanda, sutaṃ||<br />
					'Vajjī, yāni tāni Vajjīnaṃ Vajjīcetiyāni abbhantarāni c'eva bāhirāni ca,||<br />
					tāni sakkaronti garu-karonti mānenti pūjentī||<br />
					tesañ ca dinna-pubbaṃ kata-pubbaṃ dhammikaṃ baliṃ no parihāpentī' ti?|| ||</p>

					<p class="f4">Sutaṃ me taṃ bhante,||<br />
					'Vajjī, yāni tāni Vajjītaṃ Vajjīcetiyāni abbhantarāni c'eva bāhirāni ca,||<br />
					tāni sakkaronti garu-karonti mānenti pūjenti||<br />
					tesañ ca dinna-pubbaṃ kata-pubbaṃ dhammikaṃ baliṃ no parihāpentī' ti.|| ||</p>

					<p class="f4">Yāvakīvañ ca Ānanda,||<br />
					Vajjī, <a id="pg20"><span class="f2 g"><b>[20]</b></span></a> yāni tāni Vajjīnaṃ Vajjīcetiyāni abbhantarāni c'eva bāhirāni ca,||<br />
					tāni sakkarissanti garu-karissanti mānessanti pūjessanti||<br />
					tesañ ca dinna-pubbaṃ kata-pubbaṃ dhammikaṃ baliṃ no parihāpessanti,||<br />
					vuddhi yeva Ānanda,||<br />
					Vajjīnaṃ pāṭikaṇkhā,||<br />
					no parihāni.|| ||</p>

					<p class="f4">Kinti te Ānanda, sutaṃ||<br />
					'Vajjīnaṃ Arahantesu dhammikā rakkhāvaraṇagutti susaṃvihitā:||<br />
					"Kinti anāgatā ca Arahanto vijitaṃ āgaccheyyuṃ,||<br />
					āgatā ca Arahanto vijite phāsuṃ vihareyyun"' ti?|| ||</p>

					<p class="f4">Sutaṃ me taṃ bhante||<br />
					'Vajjīnaṃ Arahantesu dhammikā rakkhāvaraṇagutti susaṃvihitā:||<br />
					"Kinti anāgatā ca Arahanto vijitaṃ āgaccheyyuṃ,||<br />
					āgatā ca Arahanto vijite phāsuṃ vihareyyu"' ti.|| ||</p>

					<p class="f4">Yāvakīvañ ca Ānanda,||<br />
					Vajjīnaṃ Arahantesu dhammikā rakkhāvaraṇagutti susaṃvihitā:||<br />
					"Kinti anāgatā ca Arahanto vijitaṃ āgaccheyyuṃ,||<br />
					āgatā ca Arahanto vijite phāsuṃ vihareyyun" ti||<br />
					vuddhi yeva Ānanda||<br />
					Vajjīnaṃ pāṭikaṇkhā,||<br />
					no parihānī ti.|| ||</p>

					<p class="f4">3. Atha kho Bhagavā Vassakāraṃ brāhmaṇaṃ Maghadhamahāmattaṃ āmantesi:|| ||</p>

					<p class="f4">Ekam idāhaṃ brāhmaṇa,||<br />
					samayaṃ Vesāliyaṃ viharāmi Sārandade cetiye,||<br />
					tatrāhaṃ Vajjīnaṃ ime satta aparihāniye dhamme desesiṃ.|| ||</p>

					<p class="f4">Yāva kīvañ ca brāhmaṇa,||<br />
					ime satta aparihāniyā dhammā Vajjīsu ṭhassanti,||<br />
					imesu ca sattasu aparihāniyesu dhammesu Vajjī sandissanti,||<br />
					vuddhi yeva brāhmaṇa,||<br />
					Vajjīnaṃ pāṭikaṇkhā,||<br />
					no parihānī ti.|| ||</p>

					<p class="f4">4. Evaṃ vutte Vassakāro brāhmaṇo Maga-dhamahāmatto Bhagavantaṃ etad avoca:|| ||</p>

					<p class="f4">'Eka-m-ekena pi bho Gotama,||<br />
					aparihānīyena dhammena samannāgatānaṃ Vajjīnaṃ,||<br />
					vuddhi yeva pāṭikaṇkhā,||<br />
					no parihāni,||<br />
					ko pana vādo sattahi aparihānīyehi dhammehi?|| ||</p>

					<p class="f4">Akaraṇīyā ca bho Gotama,||<br />
					Vajjī raññā Māgadhena Ajātasattunā Vedehiputtena,||<br />
					yad idaṃ yuddhassa,||<br />
					aññatra <a id="pg21"><span class="f2 g"><b>[21]</b></span></a> upalāpanā aññatra mithubhedā.|| ||</p>

					<p class="f4">Handa ca dāni mayaṃ bho Gotama gacchāma,||<br />
					bahu-kiccā mayaṃ bahūkaraṇiyā' ti.|| ||</p>

					<p class="f4">'Yassa dāni tvaṃ brāhmaṇa,||<br />
					kālaṃ maññasī' ti.|| ||</p>

					<p class="f4">Atha kho Vassakāro brāhmaṇo Magadhamavāmatto Bhagavato bhāsitaṃ abhinan'ditvā anumo-ditvā uṭṭhāy āsanā pakkāmi ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>