<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Aŋguttara Nikāya, Sevens, Sutta 39. The Buddha refutes the notion that praise is due to a person simply from the number of years he has been practicing." />
<title>AN 7 39: Paṭhama Niddasa-Vatthu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p39">Sutta 39</a></h4>

					<h1>Paṭhama Niddasa-Vatthu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg34"><span class="f2 g"><b>[34]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.039.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane anātha piṇḍikassa ārāme.|| ||</p>

					<p class="f4">Atha ko āyasmā Sāriputto pubbaṇha-samayaɱ nivāsetvā patta-cīvaraɱ ādāya Sāvattiyaɱ piṇḍāya pāvisi.|| ||</p>

					<p class="f4">Atha kho āyasmato Sāri- <a id="pg35"><span class="f2 g"><b>[35]</b></span></a> puttassa etad ahosi:|| ||</p>

					<p class="f4">'Atippago kho tāva Sāvatthiyaɱ piṇḍāya carituɱ,||<br />
					yan nūnāhaɱ yena aññatittiyānaɱ paribbājakānaɱ ārāmo ten'upasankameyyan' ti.|| ||</p>

					<p class="f4">Atha kho āyasmā Sāriputto yena añña-titthiyānaɱ paribbājakānaɱ ārāmo ten'upasankami.|| ||</p>

					<p class="f4">Upasaŋkamitvā tehi añña-titthiyehi paribbājakehi saddiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">2. Tena kho pana samayena tesaɱ añña-titthiyānaɱ paribbājakānaɱ sanni-sinnānaɱ sanni-panitānaɱ ayam antarā kathā udapādi:|| ||</p>

					<p class="f4">'Yo hi koci āvuso, dvādasa vassāni paripuṇṇaɱ parisuddhaɱ Brahma-cariyaɱ carati,|| ||</p>

					<p class="f4">"Niddaso bhikkhū," ti|| ||</p>

					<p class="f4">alaɱ vacanāyā' ti.|| ||</p>

					<p class="f4">Atha kho āyasmā Sāriputto tesaɱ añña-titthiyānaɱ paribbājakānaɱ bhāsitaɱ||<br />
					n'eva abhinandi||<br />
					na p-paṭikkosi;||<br />
					anabhinan'ditvā a-p-paṭikkositvā uṭṭhāy āsanā pakkāmi:|| ||</p>

					<p class="f4">'Bhagavato santike etassa bhāsitassa atthaɱ ājāni-s-sāmī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho āyasmā Sāriputto Sāvattiyā piṇḍāya caritvā pacchā-bhattaɱ piṇḍa-pāta-paṭikkanto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Sāriputto Bhagavantaɱ etad avoca:|| ||</p>

					<p class="f4">'Idh'āhaɱ bhante, pubbaṇha-samayaɱ nivāsetvā patta-cīvaraɱ ādāya Sāvatthiyaɱ piṇḍāya pāvisiɱ.|| ||</p>

					<p class="f4">Tassa mayhaɱ bhante, etad ahosi:|| ||</p>

					<p class="f4">Atippago kho tāva Sāvatthiyaɱ piṇḍāya carituɱ,||<br />
					yan nūnāhaɱ yena aññatittiyānaɱ paribbājakānaɱ ārāmo ten'upasankameyyan ti.|| ||</p>

					<p class="f4">Atha khvāhaɱ bhante, yena añña-titthiyānaɱ paribbājakānaɱ ārāmo ten'upasankamiɱ.|| ||</p>

					<p class="f4">Upasaŋkamitvā tehi aññatittiyehi paribbājakehi saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisidiɱ.|| ||</p>

					<p class="f4">Tena kho pana bhante, samayena tesaɱ añña-titthiyānaɱ paribbājakānaɱ sanni-sinnānaɱ <a id="pg36"><span class="f2 g"><b>[36]</b></span></a> sanni-patitānaɱ ayam antarā-kathā udapādi:|| ||</p>

					<p class="f4">'Yo hi koci āvuso, dvādasa vassāni paripuṇnaɱ parisuddhaɱ Brahma-cariyaɱ carati,|| ||</p>

					<p class="f4">"Niddaso bhikkhū," ti|| ||</p>

					<p class="f4">alaɱ vacanāyā' ti.|| ||</p>

					<p class="f4">Atha khīvāhaɱ bhante, tesa añña-titthiyānaɱ paribbājakānaɱ bhāsitaɱ n'eva abhinandiɱ, na paṭikkosiɱ;||<br />
					anabhinan'ditvā a-p-paṭikkositvā uṭṭhāy āsanā pakkāmiɱ|| ||</p>

					<p class="f4">'Bhagavato santike etassa bhāsitassa atthaɱ ājānissāmi, ti.|| ||</p>

					<p class="f4">Sakkā nu kho bhante, imasmiɱ Dhamma-Vinaye kevalaɱ vassagaṇanamattena niddāso bhikkhū paññapetūn' ti?|| ||</p>

					<p class="ctr c">&#9632;</p>

					<p class="f4">'Na kho Sāriputta, sakkā imasmiɱ Dhamma-Vinaye kevalaɱ vassagaṇanamattena niddaso bhikkhū paññāpetuɱ.|| ||</p>

					<p class="f4">Satta kho imāni Sāriputta, niddasa-vatthūni mayā sayaɱ abhiññā sacchi-katvā paveditāni.|| ||</p>

					<p class="f4">Katamāni satta?|| ||</p>

					<p class="f4">4. Idha Sāriputta, bhikkhu sikkhā-samādāne tibba-c-chando hoti||<br />
					āyatiñ ca sikkhā-samādāne avigata-pemo.|| ||</p>

					<p class="ctr c">&#9632;</p>

					<p class="f4">Dhamma-nisantiyā tibba-c-chando hoti||<br />
					āyatiñ ca Dhamma-nisantiyā avigata-pemo.|| ||</p>

					<p class="ctr c">&#9632;</p>

					<p class="f4">Icchā-vinaye tibba-c-chando hoti,||<br />
					āyatiñ ca icchā-vinaye avigata-pemo.|| ||</p>

					<p class="ctr c">&#9632;</p>

					<p class="f4">Paṭisallāne tibba-c-chando hoti,||<br />
					āyatiñ ca paṭisallāne avigata-pemo.|| ||</p>

					<p class="ctr c">&#9632;</p>

					<p class="f4">Viriy'ārambhe tibba-c-chando hoti,||<br />
					āyatiñ ca viriyāramhe avigata-pemo.|| ||</p>

					<p class="ctr c">&#9632;</p>

					<p class="f4">Sati-nepakke tibba-c-chando hoti,||<br />
					āyatiñ ca sati-nepakke avigata-pemo.|| ||</p>

					<p class="ctr c">&#9632;</p>

					<p class="f4">Diṭṭipaṭivedhe tibba-c-chando hoti,||<br />
					āyatiñ ca diṭṭipaṭivadhe aigatapemo.|| ||</p>

					<p class="f4">Imāni kho Sāriputta, satta niddasa-vatthūni mayā sayaɱ abhiññā sacchi-katvā pavaditāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Imehi kho Sāriputta, sattahi niddasavatthūhi,||<br />
					samannāgato bhikkhū dvādasa ce pi vassāni paripuṇṇaɱ parisuddhaɱ Brahma-cariyaɱ carati,||<br />
					"Niddaso bhikkhū"||<br />
					ti alaɱ vacanāya.|| ||</p>

					<p class="f4">Catu-vīsatiɱ ce pi vassāni paripuṇṇaɱ parisuddhaɱ Brahma-cariyaɱ carati,||<br />
					"Niddaso bhikkhū"||<br />
					ti <a id="pg37"><span class="f2 g"><b>[37]</b></span></a> alaɱ vacanāya.|| ||</p>

					<p class="f4">Cha-t-tiɱsati ce pi vassāni paripuṇṇaɱ parisuddhaɱ Brahma-cariyaɱ carati,||<br />
					"Niddaso bhikkhū"||<br />
					ti alaɱ vacanāya.|| ||</p>

					<p class="f4">Aṭṭha-cattārīsañ ce pi vassāni paripuṇṇaɱ parisuddhaɱ Brahma-cariyaɱ carati,||<br />
					"Niddaso bhikkhū"||<br />
					ti alaɱ vacanāya' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>