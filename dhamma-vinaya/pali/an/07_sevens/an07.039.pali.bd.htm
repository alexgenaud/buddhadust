<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Aṇguttara Nikāya, Sevens, Sutta 39. The Buddha refutes the notion that praise is due to a person simply from the number of years he has been practicing." />
<title>AN 7 39: Paṭhama Niddasa-Vatthu Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					IV. Devatā Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p39">Sutta 39</a></h4>

					<h1>Paṭhama Niddasa-Vatthu Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg34"><span class="f2 g"><b>[34]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.039.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane anātha piṇḍikassa ārāme.|| ||</p>

					<p class="f4">Atha ko āyasmā Sāriputto pubbaṇha-samayaṃ nivāsetvā patta-cīvaraṃ ādāya Sāvattiyaṃ piṇḍāya pāvisi.|| ||</p>

					<p class="f4">Atha kho āyasmato Sāri- <a id="pg35"><span class="f2 g"><b>[35]</b></span></a> puttassa etad ahosi:|| ||</p>

					<p class="f4">'Atippago kho tāva Sāvatthiyaṃ piṇḍāya carituṃ,||<br />
					yan nūn-ā-haṃ yena aññatittiyānaṃ paribbājakānaṃ ārāmo ten'upasaṇkameyyan' ti.|| ||</p>

					<p class="f4">Atha kho āyasmā Sāriputto yena añña-titthiyānaṃ paribbājakānaṃ ārāmo ten'upasaṇkami.|| ||</p>

					<p class="f4">Upasaṇkamitvā tehi añña-titthiyehi paribbājakehi saddiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">2. Tena kho pana samayena tesaṃ añña-titthiyānaṃ paribbājakānaṃ sanni-sinnānaṃ sanni-panitānaṃ ayam antarā kathā udapādi:|| ||</p>

					<p class="f4">'Yo hi koci āvuso, dvādasa vassāni paripuṇṇaṃ parisuddhaṃ Brahma-cariyaṃ carati,|| ||</p>

					<p class="f4">"Niddaso bhikkhū," ti|| ||</p>

					<p class="f4">alaṃ vacanāyā' ti.|| ||</p>

					<p class="f4">Atha kho āyasmā Sāriputto tesaṃ añña-titthiyānaṃ paribbājakānaṃ bhāsitaṃ||<br />
					n'eva abhinandi||<br />
					na p-paṭikkosi;||<br />
					anabhinan'ditvā a-p-paṭikkositvā uṭṭhāy āsanā pakkāmi:|| ||</p>

					<p class="f4">'Bhagavato santike etassa bhāsitassa atthaṃ ājāni-s-sāmī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho āyasmā Sāriputto Sāvattiyā piṇḍāya caritvā pacchā-bhattaṃ piṇḍa-pāta-paṭikkanto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">'Idh'āhaṃ bhante, pubbaṇha-samayaṃ nivāsetvā patta-cīvaraṃ ādāya Sāvatthiyaṃ piṇḍāya pāvisiṃ.|| ||</p>

					<p class="f4">Tassa mayhaṃ bhante, etad ahosi:|| ||</p>

					<p class="f4">Atippago kho tāva Sāvatthiyaṃ piṇḍāya carituṃ,||<br />
					yan nūn-ā-haṃ yena aññatittiyānaṃ paribbājakānaṃ ārāmo ten'upasaṇkameyyan ti.|| ||</p>

					<p class="f4">Atha khv'āhaṃ bhante, yena añña-titthiyānaṃ paribbājakānaṃ ārāmo ten'upasaṇkamiṃ.|| ||</p>

					<p class="f4">Upasaṇkamitvā tehi aññatittiyehi paribbājakehi saddhiṃ sammodiṃ.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisidiṃ.|| ||</p>

					<p class="f4">Tena kho pana bhante, samayena tesaṃ añña-titthiyānaṃ paribbājakānaṃ sanni-sinnānaṃ <a id="pg36"><span class="f2 g"><b>[36]</b></span></a> sanni-patitānaṃ ayam antarā-kathā udapādi:|| ||</p>

					<p class="f4">'Yo hi koci āvuso, dvādasa vassāni paripuṇnaṃ parisuddhaṃ Brahma-cariyaṃ carati,|| ||</p>

					<p class="f4">"Niddaso bhikkhū," ti|| ||</p>

					<p class="f4">alaṃ vacanāyā' ti.|| ||</p>

					<p class="f4">Atha khīvāhaṃ bhante, tesa añña-titthiyānaṃ paribbājakānaṃ bhāsitaṃ n'eva abhinandiṃ, na paṭikkosiṃ;||<br />
					anabhinan'ditvā a-p-paṭikkositvā uṭṭhāy āsanā pakkāmiṃ|| ||</p>

					<p class="f4">'Bhagavato santike etassa bhāsitassa atthaṃ ājānissāmi, ti.|| ||</p>

					<p class="f4">Sakkā nu kho bhante, imasmiṃ Dhamma-Vinaye kevalaṃ vassagaṇanamattena niddāso bhikkhū paññapetūn' ti?|| ||</p>

					<p class="ctr c">&#9632;</p>

					<p class="f4">'Na kho Sāriputta, sakkā imasmiṃ Dhamma-Vinaye kevalaṃ vassagaṇanamattena niddaso bhikkhū paññāpetuṃ.|| ||</p>

					<p class="f4">Satta kho imāni Sāriputta, niddasa-vatthūni mayā sayaṃ abhiññā sacchi-katvā paveditāni.|| ||</p>

					<p class="f4">Katamāni satta?|| ||</p>

					<p class="f4">4. Idha Sāriputta, bhikkhu sikkhā-samādāne tibba-c-chando hoti||<br />
					āyatiñ ca sikkhā-samādāne avigata-pemo.|| ||</p>

					<p class="ctr c">&#9632;</p>

					<p class="f4">Dhamma-nisantiyā tibba-c-chando hoti||<br />
					āyatiñ ca Dhamma-nisantiyā avigata-pemo.|| ||</p>

					<p class="ctr c">&#9632;</p>

					<p class="f4">Icchā-vinaye tibba-c-chando hoti,||<br />
					āyatiñ ca icchā-vinaye avigata-pemo.|| ||</p>

					<p class="ctr c">&#9632;</p>

					<p class="f4">Paṭisallāne tibba-c-chando hoti,||<br />
					āyatiñ ca paṭisallāne avigata-pemo.|| ||</p>

					<p class="ctr c">&#9632;</p>

					<p class="f4">Viriy'ārambhe tibba-c-chando hoti,||<br />
					āyatiñ ca viriyāramhe avigata-pemo.|| ||</p>

					<p class="ctr c">&#9632;</p>

					<p class="f4">Sati-nepakke tibba-c-chando hoti,||<br />
					āyatiñ ca sati-nepakke avigata-pemo.|| ||</p>

					<p class="ctr c">&#9632;</p>

					<p class="f4">Diṭṭipaṭivedhe tibba-c-chando hoti,||<br />
					āyatiñ ca diṭṭipaṭivadhe aigatapemo.|| ||</p>

					<p class="f4">Imāni kho Sāriputta, satta niddasa-vatthūni mayā sayaṃ abhiññā sacchi-katvā pavaditāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Imehi kho Sāriputta, sattahi niddasavatthūhi,||<br />
					samannāgato bhikkhū dvādasa ce pi vassāni paripuṇṇaṃ parisuddhaṃ Brahma-cariyaṃ carati,||<br />
					"Niddaso bhikkhū"||<br />
					ti alaṃ vacanāya.|| ||</p>

					<p class="f4">Catu-vīsatiṃ ce pi vassāni paripuṇṇaṃ parisuddhaṃ Brahma-cariyaṃ carati,||<br />
					"Niddaso bhikkhū"||<br />
					ti <a id="pg37"><span class="f2 g"><b>[37]</b></span></a> alaṃ vacanāya.|| ||</p>

					<p class="f4">Cha-t-tiṃsati ce pi vassāni paripuṇṇaṃ parisuddhaṃ Brahma-cariyaṃ carati,||<br />
					"Niddaso bhikkhū"||<br />
					ti alaṃ vacanāya.|| ||</p>

					<p class="f4">Aṭṭha-cattārīsañ ce pi vassāni paripuṇṇaṃ parisuddhaṃ Brahma-cariyaṃ carati,||<br />
					"Niddaso bhikkhū"||<br />
					ti alaṃ vacanāya' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>