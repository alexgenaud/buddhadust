<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, 59. The taming of a shrew. Anāthapiṇḍika's new daughter-in-law is haughty, thinking how great a family she had come from, and she was obstinate, violent, passionate, and cruel; refused to do her part towards her new father and mother, or her husband; and went about the house with harsh words and hard blows for everyone. Gotama describes seven types of wives and their destinies in the next world and she awakens to the Dhamma and is reformed." />
<title>AN 7 59: Sattabhariya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Avyākata Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p59">Sutta 59</a></h4>

					<h1>Sattabhariyā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg91"><span class="f2 g"><b>[91]</b></span></a></p>

					<p class="f4">E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā sāvattiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya yena Anāthapiṇḍikassa gahapatissa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Tena kho pana samayena Anāthapiṇḍikassa gahapatissa nivesane manussā uccā-saddā mahā-saddā honti.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapatiṃ Bhagavā etad avoca:|| ||</p>

					<p class="f4">Kin nu te gahapati nivesane manussā uccā-saddā mahā-saddā, kevaṭṭā maññe maccha vilopeti?|| ||</p>

					<p class="f4">Ayaṃ bhante, sujātā gharasuṇhā aḍḍhā aḍaḍhakulā ānītā.|| ||</p>

					<p class="f4">Sā n'eva sassuṃ ādiyati.|| ||</p>

					<p class="f4">Na sAsuraṃ ādiyati.|| ||</p>

					<p class="f4">Na sāmikaṃ ādiyati.|| ||</p>

					<p class="f4">Bhagavantampi na sakkaroti,||<br />
					na garukaroti na māneti,||<br />
					na pūjetī ti.|| ||</p>

					<p class="f4">Atha kho Bhagavā Sujātaṃ gharasuṇhaṃ āmantesi ehi sujāteti.|| ||</p>

					<p class="f4">"Evaṃ bhante" ti kho Sujātā gharasuṇhā Bhagavato paṭi-s-sutvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Sujātaṃ gharasuṇhaṃ Bhagavā <a id="pg92"><span class="f2 g"><b>[92]</b></span></a> etad avoca:|| ||</p>

					<p class="f4">Satta kho imā sujāte, purisassa bhariyāyo.|| ||</p>

					<p class="f4">Katamā satta?|| ||</p>

					<p class="f4">Vadhakasamā,||<br />
					vorisamā,||<br />
					ayyasamā,||<br />
					mātusamā,||<br />
					bhaginīsamā,||<br />
					sakhīsamā,||<br />
					dāsisamā,||<br />
					imā kho sujāte, satta purisassa bhariyāyo|| ||</p>

					<p class="f4">Tāsaṃ tvaṃ katamāti.|| ||</p>

					<p class="f4">Na kho ahaṃ bhante,||<br />
					imassa Bhagavatā saṇkhittena bhāsitassa vitthārena atthaṃ ājānāmi.|| ||</p>

					<p class="f4">Sādhu me bhante, Bhagavā tathā dhammaṃ desetu,||<br />
					yathā ahaṃ imassa Bhagavatā saṇkhittena bhāsitassa vitthārena atthaṃ ājāneyyanti.|| ||</p>

					<p class="f4">Tena hi sujāte,||<br />
					sūṇāhi,||<br />
					sādhukaṃ mana-sikarohi,||<br />
					bhāsissāmiti.|| ||</p>

					<p class="f4">"Evaṃ bhante" ti kho sujātā gharasuṇhā Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr">Paduṭṭha-cittā ahitānukampinī||<br />
					Aññesu rattā atimaññate patiṃ,||<br />
					Dhanena kītassa vadhāya ussukā,||<br />
					Yā eva-rūpā purisassa bhariyā||<br />
					Vadhakā ca bhariyāti ca sā pavuccati|| ||</p>

					<p class="f4 ctr">Yaṃ itthiyā vindati sāmiko dhanaṃ||<br />
					Sippaṃ vaṇijjañca kasiṃ adhiṭṭhahaṃ,||<br />
					Appampi tasmā1 apahātumicchati,||<br />
					Yā eva-rūpā purisassa bhariyā||<br />
					Cori ca bhariyāti ca sā pavuccati.|| ||</p>

					<p class="f4 ctr">Akamma-kāmā alasā mahagghasā||<br />
					Pharusā caṇḍī ca duruttavādinī,||<br />
					Uṭṭhāyakānaṃ abhibhūyya vattati,||<br />
					Yā eva-rūpā purisassa bhariyā||<br />
					Ayyā ca bhariyāti ca sā pavuccati.|| ||</p>

					<p class="f4 ctr"><a id="pg93"><span class="f2 g"><b>[93]</b></span></a> Yā sabbadā hoti hitānukampinī||<br />
					Mātāva puttaṃ anurakkhate patiṃ,||<br />
					Tato dhanaṃ sambhatamassa rakkhati,||<br />
					Yā eva-rūpā purisassa bhariyā||<br />
					Mātā ca bhariyāti ca sā pavuccati.|| ||</p>

					<p class="f4 ctr">Yathā pi jeṭṭhe bhaginī kaniṭṭhā||<br />
					Sagāravā hoti sakamhi sāmike,||<br />
					Hirimanā3 bhattuvasānuvattīnī,||<br />
					Yā eva-rūpā purisassa bhariyā||<br />
					Bhagini ca bhariyāti ca sā pavuccati.|| ||</p>

					<p class="f4 ctr">Yā cīdha disvāna patiṃ pamodati||<br />
					Sakhī sakhāraṃva cirassamāgataṃ,||<br />
					Koleyyakā sīla-vatī patibbatā,||<br />
					Yā eva rūpā purisassa bhariyā||<br />
					Sabhī ca bhariyāti ca sā pavuccati.|| ||</p>

					<p class="f4 ctr">Akkuddhasantā vadhadaṇḍatajjitā,||<br />
					Aduṭṭhacittā patino titikkhati,||<br />
					A-k-kodhanā bhattuvasānuvattīnī,||<br />
					Yā eva-rūpā purisassa bhariyā||<br />
					Dāsī ca bhariyāti ca sā pavuccati.|| ||</p>

					<p class="f4 ctr">Yā cīdha bhariyā vadhakāti vuccati,||<br />
					Cori ca ayāti ca yā pavuccati,||<br />
					Dussīlarūpā pharusā anādarā||<br />
					Kāyassa bhedā Nirayaṃ vajanti tā.|| ||</p>

					<p class="f4 ctr">Yā cīdhāmātā bhaginī sakhī ca||<br />
					Dāsī ca hariyāti ca yā pavuccati,||<br />
					Sīle ṭhitattā cirarattasaṃvutā||<br />
					Kāyassa bhedā sugatiṃ vajanti tā.|| ||</p>

					<p class="f4">Imā kho sujāte satta purisassa bhariyāyo.|| ||</p>

					<p class="f4">Tāsaṃ tvaṃ katamā ti?|| ||</p>

					<p class="f4"><a id="pg94"><span class="f2 g"><b>[94]</b></span></a> Ajja-t-agge maṃ bhante,||<br />
					Bhagavā dāsi samaṃ sāmikassa bhariyaṃ dhāretū ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>