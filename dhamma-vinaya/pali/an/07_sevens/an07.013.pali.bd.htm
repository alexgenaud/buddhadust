<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sevens, Sutta 13. The Buddha describes two sorts of families; one where the bhikkhu should not seek handouts and one from which it is proper to seek handouts." />
<title>AN 7 13: Kul'ūpagamana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Sattaka Nipāta<br />
					2. Anusaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p13">Sutta 13</a></h4>

					<h1>Kul'ūpagamana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg10"><span class="f2 g"><b>[10]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.013.hare.pts.htm#p1">pts</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Sattahi bhikkhave, aṅgehi samannāgataṃ kulaṃ anupaganatvā vā nālaṃ upagantuṃ,||<br />
					upagantvā vā nālaṃ upanisīdituṃ.|| ||</p>

					<p class="f4">Katamehi sattahī?|| ||</p>

					<p class="f4">Na manāpena paccuṭṭhenti,||<br />
					na manāpena abhivādenti,||<br />
					na manāpena āsanaṃ denti,||<br />
					santamassa pariguhanti,||<br />
					bahukam pi thokaṃ denti,||<br />
					paṇītam pi ūkhaṃ denti,||<br />
					asakkaccaṃ denti no sakkacchaṃ.|| ||</p>

					<p class="f4">Imehi kho bhikkhave, sattahi aṅgehi samannāgataṃ kulaṃ anupaganatvā vā nālaṃ upagantuṃ,||<br />
					upagantvā vā nālaṃ upanisīdituṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sattahi bhikkhave aṅgehi samannāgataṃ kulaṃ anupaganatvā vā alaṃ upagantuṃ,||<br />
					upagantvā vā alaṃ upa-nisidituṃ.|| ||</p>

					<p class="f4">Katamehi sattahī?|| ||</p>

					<p class="f4">Manāpena paccuṭṭhenti,||<br />
					manāpena abhivādenti,||<br />
					manāpena āsanaṃ denti,||<br />
					sattamassa na pariguhanti,||<br />
					bahukam pi bahukaṃ denti,||<br />
					paṇītam pi paṇītaṃ denti,||<br />
					sakkaccaṃ denti no asakkaccaṃ.|| ||</p>

					<p class="f4">Imehi kho bikkhave sattahi aṅgehi samannāgataṃ kulaṃ anupaganatvā vā alaṃ upagantuṃ,||<br />
					upagantvā vā alaṃ upanisīditun" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>