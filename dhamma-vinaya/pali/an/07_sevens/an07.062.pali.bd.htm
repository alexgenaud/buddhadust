<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of translation of Aṇguttara Nikāya, Sevens, Sutta 62. A fire-and-brimstone sutta about the impermanance of things." />
<title>AN 7 62: Satta-Suri-Yuggamana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p62">Sutta 62</a></h4>

					<h1>Satta-Suri-Yuggamana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg100"><span class="f2 g"><b>[100]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.062.hare.pts.htm#p1">pts</a>][<a href="../../../../dhamma-vinaya/misc/an/07_sevens/an07.062.edmn.misc.htm#p1">edmn</a>][<a href="../../../../dhamma-vinaya/bit/bit-69.htm#page_321">bit</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Vesāliyaṃ viharati ambapālivane.|| ||</p>

					<p class="f4">Tatra kho Bhagavā bhikkhū āmantesi:|| ||</p>
					
					<p class="f4">"Bhikkhavo" ti.|| ||</p>

					<p class="f4">Bhadanteti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Aniccā bhikkhave, saṇkārā,||<br />
					adadhuvā bhikkhave, saṇkhārā,||<br />
					anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Sineru bhikkhave,||<br />
					pabba-tarājā catur-ā-sīti jenasahassāni āyāmena,||<br />
					catur-ā-sītiyo jana-sahassāni vitthārena,||<br />
					catur-ā-sītiyo jana-sahassāni mahā-samudde ajjhogā'ehā||<br />
					catur-ā-sītiyo jana-sahassāni mahā-samuddā accuggato.|| ||</p>

					<p class="f4">Hoti kho so bhikkhave,||<br />
					samayo yaṃ bahūni vassāni bahūni vassa-satāni bahūni vassa-sahassāni bahūni vassa-sata-sahassāni devo na vassati.|| ||</p>

					<p class="f4">Deve kho pana bhikkhave,||<br />
					avassante ye kecime bhīja-gāma-bhūta-gāmā osadhi-tiṇa-vana-p-patayo te ussussanti visussanti visussanti na bhavanti.|| ||</p>

					<p class="f4">Evaṃ aniccā bhikkhave,||<br />
					saṇkhārā,||<br />
					evaṃ addhuvā bhikkhave, saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Hoti kho so bhikkhave,||<br />
					samayo yaṃ kadāci karahaci dīghassa addhuno accayena dutiyo suriyo pātu-bhavati.|| ||</p>

					<p class="f4">3. Dutiyassa bhikkhave, suriyassa pātu-bhāvā yā kāci kunnadiso kussubbhā,||<br />
					tā ussussanti,||<br />
					visussanti,||<br />
					na <a id="pg101"><span class="f2 g"><b>[101]</b></span></a> bhavanti.|| ||</p>

					<p class="f4">Evaṃ aniccā bhikkhave saṇkhārā,||<br />
					evaṃ addhuvā bhikkhave saṇkhārā,||<br />
					evaṃ anassāsikā bhikkhave saṇkārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Hoti kho so bhikkhave samayo yaṃ kadāci karahaci dighassa addhuno accayena tatiyo sūriyo pātu-bhavati.|| ||</p>

					<p class="f4">4. Tatiyassa bhikkhave sūriyassa pātu-bhāvā yā kāci mahā-nadiyo seyyath'idaṃ:||<br />
					Gaṇgā||<br />
					Yamunā||<br />
					Aciravatī||<br />
					Sarabhū||<br />
					Mahī,||<br />
					tā ussussanti visussanti na bhavanti.|| ||</p>

					<p class="f4">Evaṃ anicchā bhikkhave, saṇkārā,||<br />
					evaṃ addhuvā bhikkhave saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Hoti kho so bhikkhave,||<br />
					samayo yaṃ kadāci karahaci dīghassa addhuno accayena catuttho suriyo pātu-bhavati.|| ||</p>

					<p class="f4">5. Catutthassa bhikkhave, sūriyassa pātu-bhāvā ye te mahāsarā yato imā mahā-nadiyo sambhavantī,||<br />
					seyyath'idaṃ:||<br />
					Anotattaṃ,||<br />
					Sīhapapātaṃ,||<br />
					Dathakāraṃ,||<br />
					Kaṇṇamuṇḍaṃ,||<br />
					Kuṇālaṃ,||<br />
					Chaddantaṃ||<br />
					Mandākinī.|| ||</p>

					<p class="f4">Tā ussussanti visussanti.|| ||</p>

					<p class="f4">Na bhavanti.|| ||</p>

					<p class="f4">Evaṃ anicchā bhikkhave, saṇkārā,||<br />
					evaṃ addhuvā bhikkhave saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Hoti kho so bhikkhave, samayo yaṃ kadāci karahaci dīghassa adadhuno accayena pañcamo sūriyo pātu-bhavati.|| ||</p>

					<p class="f4">6. Pañcamassa bhikkhave, sūriyassa pātu-bhāvā yojana-satikāni pī||<br />
					mahā-samudde udakāni ogacchanti,||<br />
					dvi-yojana-satikāni pi||<br />
					mahā-samudde udakāni ogacchanti,||<br />
					ti-yojana satikāni pi||<br />
					mahā-samudde udakāni ogacchanti,||<br />
					catu-yojana satikāni pi||<br />
					mahā-samudde udakāni ogacchanti,||<br />
					pañca-yojana satikāni pi||<br />
					mahā samudde udakāni ogacchanti,||<br />
					chaḷ-yojana satikāni pi||<br />
					mahā samudde udakāni ogacchanti,||<br />
					satta-yojana satikāni pi||<br />
					mahā-samudde udakāni ogacchanti,||<br />
					satta-tālam pi||<br />
					mahā-samudde udakaṃ saṇṭhāti,||<br />
					cha-tālam pi||<br />
					pañca-tālam pi||<br />
					catu-tālam pi||<br />
					ti-tālam pi||<br />
					dvi-tālam <a id="pg102"><span class="f2 g"><b>[102]</b></span></a> pi||<br />
					tāla-mattam pi||<br />
					mahā-samudde udakaṃ saṇṭhāti,||<br />
					satta-porisam pi||<br />
					mahā-samudde udakaṃ saṇṭhāti,||<br />
					cha-porisami pi||<br />
					chaṭṭha-porisam pi||<br />
					mahā-samudde udakaṃ saṇṭhāti,||<br />
					cha-porisam pi||<br />
					pañca-porisam pi||<br />
					mahā-samudde udakaṃ saṇṭhāti,||<br />
					cha-porisam pi||<br />
					catu-porisam pi||<br />
					mahā-samudde udakaṃ saṇṭhāti,||<br />
					cha-porisami pi||<br />
					ti-porisam pi||<br />
					mahā-samudde udakaṃ saṇṭhāti,||<br />
					cha-porisam pi||<br />
					dvi-porisam pi||<br />
					mahā-samudde udakaṃ saṇṭhāti,||<br />
					cha-porisam pi||<br />
					mahā-samudde udakaṃ saṇṭhāti,||<br />
					cha-porisam pi||<br />
					aḍḍha-porisa-mattam pi||<br />
					mahā-samudde udakaṃ saṇṭhāti,||<br />
					cha-porisam pi||<br />
					kaṭi-mattam pi||<br />
					mahā-samudde udakaṃ saṇṭhāti,||<br />
					cha-porisam pi||<br />
					jaṇṇukā-mattam pi||<br />
					mahā-samudde udakaṃ saṇṭhāti,||<br />
					cha-porisami pi||<br />
					gopphaka-mattam pi||<br />
					mahā-samudda udakaṃ saṇṭhāti.|| ||</p>

					<p class="f4">Seyyathā pi bhikkhave, sarada-samaye thulla-phusitake deve vassante tattha tattha gopadesu udakāni ṭhitāni honti,||<br />
					evam eva kho, bhikkhave,||<br />
					tattha tattha gopada-mattāni mahā-samudde udakāni ṭhitāni hontī.|| ||</p>

					<p class="f4">Pañcamassa bhikkhave, sūriyassa pātu-bhāvā agala-pabbate-mana-mattam pi mahā samudde udakaṃ na hoti.|| ||</p>

					<p class="f4">Evaṃ anicchā bhikkhave, saṇkārā,||<br />
					evaṃ addhuvā bhikkhave saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Hoti kho po bhikkhave,||<br />
					samayo yaṃ kadāci karahaci dighassa addhuno accayena chaṭṭho sūriyo pātu-bhavati.|| ||</p>

					<p class="f4">7. Chaṭṭhassa bhikkhave sūriyassa pātu-bhāvā ayañ ca mahā-paṭhavī sineru ca pabba-tarājā dhūpāyanti sandhūpāyanti sampadhūpāyanti.|| ||</p>

					<p class="f4">Seyyathā pi, bhikkhave, kumbhakārapāko ālimpito paṭhamaṃ paṭhamaṃ dhūpeti sandhūpeti sampadhūpeti.|| ||</p>

					<p class="f4">Evam eva kho bhikkhave, chaṭṭhassa sūriyassa pātu-bhāvā ayañ ca mahā-paṭhavi sineru ca pabba-tarājā dhūpāyanti sandhūpāyanti sampadhūpāyanti.|| ||</p>

					<p class="f4">Evaṃ anicchā bhikkhave, saṇkārā,||<br />
					evaṃ addhuvā bhikkhave saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Hoti kho po bhikkhave,||<br />
					samayo yaṃ kadāci karahaci dighassa addhuno accayena chaṭṭho sūriyo pātu-bhavati.|| ||</p>

					<p class="f4"><a id="pg103"><span class="f2 g"><b>[103]</b></span></a> 8. Sattamassa bhikkhave sūriyassa pātu-bhāvā ayañ ca mahā-paṭhavī sineru ca pabba-tarājā ādippanti,||<br />
					pajjalanti,||<br />
					ekajālā bhavanti.|| ||</p>

					<p class="f4">Imissā ca bhikkhave, mahā-paṭhaviyā sinerussa ca pabba-tarājassa jhāya-mānānaṃ ḍayha-mānānaṃ aggī vātena khittā yāva Brahma-lokāpi gacchanti.|| ||</p>

					<p class="f4">Sinerussa ca bhikkhave,||<br />
					pabba-tarājassa jhāyamānassa ḍayha-mānassa vinassamānassa mahatā tejokhandhena Abhibhutassa yojana-satikānipi kūṭāni palujjanti,||<br />
					dvi-yojana-satikāni pi||<br />
					kūṭāni palujjanti,||<br />
					ti-yojana-satikāni pi||<br />
					kūṭāni palujjanti,||<br />
					catu-yojana-satikāni pi||<br />
					kūṭāni palujjanti,||<br />
					pañca-yojana-satikāni pi||<br />
					kuṭāni palujjanti.|| ||</p>

					<p class="f4">Imissā ca bhikkhave, māpaṭhaviyā sinerussa ca pabba-tarājassa jhāya-mānānaṃ ḍayha-mānānaṃ n'eva chārikā paññāyati na masī seyyathā pi bhikkhave,||<br />
					sappissa vā telassa vā jhāyamānassa ḍayha-mānassa n'eva chārikā paññāyati na masi,||<br />
					evam eva kho, bhikkhave,||<br />
					imissā ca mahā paṭhaviyā sinerussa ca pabba-tarājassa jhāya-mānānaṃ ḍayha-mānānaṃ n'eva chārikā paññāyati na masī.|| ||</p>

					<p class="f4">Evaṃ anicchā bhikkhave, saṇkārā,||<br />
					evaṃ addhuvā bhikkhave saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="f4">Tatra, bhikkhave, ko mantā,||<br />
					ko saddhātā ayañ ca mahā-paṭhavi sineru ca pabba-tarājā ḍayha ssanti,||<br />
					vinassissanti,||<br />
					na bhavissantiti aññatra diṭṭhapadehi.|| ||</p>

					<p class="f4">9. Bhūta-pubbaṃ bhikkhave,||<br />
					Sunetto nāma Satthā ahosi titthakaro kāmesu vīta-rāgo.|| ||</p>

					<p class="f4">Sunettassa kho pana bhik- <a id="pg104"><span class="f2 g"><b>[104]</b></span></a> khave,||<br />
					Satthuno anekāni sāvakasatāni ahesuṃ.|| ||</p>

					<p class="f4">Sunetto bhikkhave Satthā sāvakānaṃ Brahma-lokasa-bhavyatāya dhammaṃ deseti.|| ||</p>

					<p class="f4">Ye kho pana bhikkhave,||<br />
					sunetta ssa Satthuno Brahma-lokasa-bhavyatāya dhammaṃ desentassa sabbena sabbaṃ sāsanaṃ ājāniṃsa,||<br />
					te kāyassa bhedā param maraṇā gatiṃ Brahma-lokaṃ upapajji su.|| ||</p>

					<p class="f4">Ye na sabbena sabbaṃ sāsanaṃ ājānīṃsu.|| ||</p>

					<p class="f4">Te kāyassa bhedā param maraṇā appekacce Paranimmita-vasavattīnaṃ de vānaṃ saha-vyataṃ upapajjiṃsu.|| ||</p>

					<p class="f4">Appekacce Nimmānaratīnaṃ devānaṃ saha-vyataṃ upapajjiṃsu.|| ||</p>

					<p class="f4">Appekacce Tusitānaṃ devānaṃ saha-vyataṃ upapajjiṃsu.|| ||</p>

					<p class="f4">Appekacce Yāmānaṃ devānaṃ sa vyataṃ upapajjiṃsu.|| ||</p>

					<p class="f4">Appekacce Tāvatiṃsānaṃ devānaṃ saha-vyataṃ upapajjiṃsu appekacce cātu-m-mahārājikānaṃ devānaṃ saha-vyataṃ uppajjiṃsu.|| ||</p>

					<p class="f4">Appekacce khattiya-mahā-sālānaṃ sa havyataṃ upajjiṃsu.|| ||</p>

					<p class="f4">Appekacce brāhmaṇa-mahā-sālānaṃ saha-vyataṃ upapajjiṃsu.|| ||</p>

					<p class="f4">Appekacce gahapati-mahā-sālānaṃ saha-vyataṃ upapajji su.|| ||</p>

					<p class="f4">10. Atha kho bhikkhave sunettassa Satthuno etad ahosi.|| ||</p>

					<p class="f4">Na kho pan'etaṃ paṭirūpaṃ yohaṃ sāvakānaṃ samasamagatiyo assaṃ abhisamparāyaṃ yan nūn-ā-haṃ uttariṃ mettaṃ bhāveyyantī.|| ||</p>

					<p class="f4">Atha kho bhikkhave,||<br />
					Sunetto Satthā satta-vassāni mettaṃ cittaṃ bhāvesi.|| ||</p>

					<p class="f4">Satta vassāni mettaṃ cittaṃ bhāvetvā satta saṃvaṭṭa-vivaṭṭa-kappe na yimaṃ lokaṃ punar āgamāsi.|| ||</p>

					<p class="f4">Saṇvaṭṭamāne sudaṃ <a id="pg105"><span class="f2 g"><b>[105]</b></span></a> bhikkhave,||<br />
					loke Ābhassarūpago hoti,||<br />
					vivaṭṭamāne loke suññaṃ Brahma-vimānaṃ uppajjati.|| ||</p>

					<p class="f4">Tatra sudaṃ bhikkhave,||<br />
					brahma hoti Mahā-Brahmā abhibhū anabhibhūto aññadatthu daso vasavatti.|| ||</p>

					<p class="f4">Chattiṃ-sakkhattuṃ kho pana bhikkhave,||<br />
					Sakko ahosi devānam Indo.|| ||</p>

					<p class="f4">Anekasatakkhattuṃ rājā ahosi cakka-vatti dhammiko Dhamma-rājā cāturanto vijitāvī jana-padatthāvariya-p-patto satta-ratana-samannāgato.|| ||</p>

					<p class="f4">Parosahassaṃ kho panassa puttā ahesuṃ surā vīraṇgarūpā parasena-p-pamaddanā.|| ||</p>

					<p class="f4">So imaṃ paṭhaviṃ sāgarapariyan taṃ adaṇḍana asatthena dhammena abhivijiya ajjhāvasī.|| ||</p>

					<p class="f4">So hi nāma bhikkhave,||<br />
					Sunetto Satthā evaṃ dīghāyuko samāno evaṃ cira-ṭ-ṭhitiko aparimutto ahosi jātiyā jarā-maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Aparimutto dukkhasmāti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">Catunnaṃ dhammānaṃ ananubodhā appaṭivedhā.|| ||</p>

					<p class="f4">Katamesaṃ catunnaṃ?|| ||</p>

					<p class="f4">11. Ariyassa, bhikkhave, sīlassa ananubodhā appaṭivedhā,||<br />
					ariyassa samādhissa,||<br />
					ariyāya paññāya,||<br />
					ariyāya vimuttiyā ananubodhā appaṭivedhā.|| ||</p>

					<p class="f4">Ta-y-idaṃ, bhikkhave, ariyaṃ sīlaṃ anu-Buddhaṃ paṭividdhaṃ paṭividdhaṃ,||<br />
					ariyo samādi anu-Buddho paṭividdho,||<br />
					ariyā paññā anu-Buddhā paṭividdhā,||<br />
					1 ariyā vimuttī anu-Buddhā paṭividdhā,||<br />
					ucchinnā bhava-taṇhā,||<br />
					khīṇā bhavanetti,||<br />
					n'atthi-dāni puna-b-bhavo ti.|| ||</p>

					<p class="f4"><a id="pg106"><span class="f2 g"><b>[106]</b></span></a> Idam avoca Bhagavā,||<br />
					idaṃ vatvā Sugato athāparaṃ etad avoca Satthā:|| ||</p>

					<p>&nbsp;</p>

					<p class="f4 ctr">Sīlaṃ samādhi paññā ca vimutti ca anuttarā,||<br />
					Anu-Buddhā ime dhammā Gotamena yasassinā.|| ||</p>

					<p class="f4 ctr">Iti Buddho abhiññāya dhammakkhāsi bhikkhunā,||<br />
					Dukkhassantakaro Satthā cakkhumā parinibbuto|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>