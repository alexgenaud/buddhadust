<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 34. Sāriputta explains in detail the seven things that lead to a bhikkhus decline and seven things that do not lead to a bhikkhus decline: Presence or absense of Respect for the Buddha, Dhamma, Saŋgha, training, serenity, fair speech and good friends." />
<title>AN 7 34: Dutiya Sovacassatā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p34">Sutta 34</a></h4>

					<h1>Dutiya Sovacassatā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg30"><span class="f2 g"><b>[30]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.034.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.034.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Imaɱ bhikkhave,||<br />
					rattiɱ aññatarā devatā abhikkantāya rattiyā||<br />
					abhikkantavaṇnā kevala-kappaɱ Jetavanaɱ obhāsetvā yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā ko bikkhave,||<br />
					sā devatā maɱ etad avoca:|| ||</p>

					<p class="f4">Satt'ime bhante,||<br />
					dhammā bhikkhuno aparihānāya saŋvattanti.|| ||</p>

					<p class="f4">Katame satta?|| ||</p>

					<p class="f4">Satthu-gāravatā,||<br />
					Dhamma-gāravatā,||<br />
					Saŋgha-gāravatā,||<br />
					sikkhā-gāravatā,||<br />
					samādhi-gāravatā,||<br />
					sovacassatā,||<br />
					kalyāṇa-mittatā.|| ||</p>

					<p class="f4">Ime kho bante,||<br />
					satta dhammā bhikkhuno aparihānāya saŋvattantī ti.|| ||</p>

					<p class="f4">Idam avoca bhikkave, sā devatā.|| ||</p>

					<p class="f4">Idaɱ vatvā maɱ abhivādetvā padakkhiṇaɱ katvā tatth'ev'antara-dhāyī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Evaɱ vutte āyasmā Sāriputto Bhagavantaɱ etad avoca:|| ||</p>

					<p class="f4">3. Imassa kho ahaɱ bhante,||<br />
					Bhagavatā saŋkhittena bhāsitassa evaɱ vitthārena atthaɱ ājānāmi:|| ||</p>

					<p class="ctr c">&#9632;</p>

					<p class="f4">Idha bhante, bhikkhu||<br />
					attanā ca Satthu-gāravo hoti||<br />
					Satthu-gāravatāya ca vaññā-vādī;||<br />
					ye c'aññe bhikkhū na Satthu-gāravā,||<br />
					te ca Satthu-gāravatāya sam-ā-dapeti;||<br />
					ye c'aññe bhikkhū Satthu-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca Dhamma-gāravo hoti||<br />
					Dhamma-gāravatāya ca vaññā-vādī;||<br />
					ye c'aññe bhikkhū na Dhamma-gāravā,||<br />
					te ca Dhamma-gāravatāya sam-ā-dapeti;||<br />
					ye c'aññe bhikkhū Dhamma-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca Saŋgha-gāravo hoti||<br />
					Saŋgha-gāravatāya ca vaññā-vādī;||<br />
					ye c'aññe bhikkhū na Saŋgha-gāravā,||<br />
					te ca Saŋgha-gāravatāya sam-ā-dapeti;||<br />
					ye c'aññe bhikkhū Saŋgha-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca sikkhā-gāravo hoti||<br />
					sikkhā-gāravatāya ca vaññā-vādī;||<br />
					ye c'aññe bhikkhū na sikkhā-gāravā,||<br />
					te ca sikkhā-gāravatāya sam-ā-dapeti;||<br />
					ye c'aññe bhikkhū sikkhā-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca samādhi-gāravo hoti||<br />
					samādhi-gāravatāya ca vaññā-vādī;||<br />
					ye c'aññe bhikkhū na samādhi-gāravā,||<br />
					te ca samādhi-gāravatāya sam-ā-dapeti;||<br />
					ye c'aññe bhikkhū samādhi-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca suvaco hoti||<br />
					suvacatāya ca vaññā-vādī;||<br />
					ye c'aññe bhikkhū na suvacā,||<br />
					te ca suvacatāya sam-ā-dapeti;||<br />
					ye c'aññe bhikkhū suvacā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca kalyāṇa-mitto hoti||<br />
					kalyāṇa-mittatāya ca vaññā-vādī;||<br />
					ye c'aññe bhikkhū na kalyāṇa-mittā,||<br />
					te ca kalyāṇa-mittāya sam-ā-dapeti;||<br />
					ye c'aññe bhikkhū kalyāṇa-mittā||<br />
					tesaɱ ca vaṇṇaɱ bhaṇati bhūtaɱ tacchaɱ kālena, ti.|| ||</p>

					<p class="ctr c">&#9632;</p>

					<p class="f4">Imassa kho ahaɱ bhante,||<br />
					Bhagavatā saŋkhittena bhāsitassa evaɱ vitthārena atthaɱ ājānāmi=ī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Sādhu sādhu Sāriputta,||<br />
					sādhu kho tvaɱ Sāriputta,||<br />
					imassa mayā saŋkhittena bhāsitassa evaɱ vitthārena atthaɱ ajānāsi.|| ||</p>

					<p class="ctr c">&#9632;</p>

					<p class="f4">Idha Sāriputta, bhikkhu||<br />
					attanā ca Satthu-gāravo hoti||<br />
					Satthu-gāravatāya ca vaññā-vādī;||<br />
					ye c'aññe bhikkhū na Satthu-gāravā,||<br />
					te ca Satthu-gāravatāya <a id="pg31"><span class="f2 g"><b>[31]</b></span></a> sam-ā-dapeti;||<br />
					ye c'aññe bhikkhū Satthu-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca Dhamma-gāravo hoti||<br />
					Dhamma-gāravatāya ca vaññā-vādī;||<br />
					ye c'aññe bhikkhū na Dhamma-gāravā,||<br />
					te ca Dhamma-gāravatāya sam-ā-dapeti;||<br />
					ye c'aññe bhikkhū Dhamma-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca Saŋgha-gāravo hoti||<br />
					Saŋgha-gāravatāya ca vaññā-vādī;||<br />
					ye c'aññe bhikkhū na Saŋgha-gāravā,||<br />
					te ca Saŋgha-gāravatāya sam-ā-dapeti;||<br />
					ye c'aññe bhikkhū Saŋgha-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca sikkhā-gāravo hoti||<br />
					sikkhā-gāravatāya ca vaññā-vādī;||<br />
					ye c'aññe bhikkhū na sikkhā-gāravā,||<br />
					te ca sikkhā-gāravatāya sam-ā-dapeti;||<br />
					ye c'aññe bhikkhū sikkhā-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca samādhi-gāravo hoti||<br />
					samādhi-gāravatāya ca vaññā-vādī;||<br />
					ye c'aññe bhikkhū na samādhi-gāravā,||<br />
					te ca samādhi-gāravatāya sam-ā-dapeti;||<br />
					ye c'aññe bhikkhū samādhi-gāravā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca suvaco hoti||<br />
					suvacatāya ca vaññā-vādī;||<br />
					ye c'aññe bhikkhū na suvacā,||<br />
					te ca suvacatāya sam-ā-dapeti;||<br />
					ye c'aññe bhikkhū suvacā||<br />
					tesaɱ ca vaṇṇaɱ bhaṇati bhūtaɱ tacchaɱ kālena.|| ||</p>

					<p class="ctr c">&#9632;</p>

					<p class="f4">Attanā ca kalyāṇa-mitto hoti||<br />
					kalyāṇa-mittatāya ca vaññā-vādī;||<br />
					ye c'aññe bhikkhū na kalyāṇa-mittā,||<br />
					te ca kalyāṇa-mittāya sam-ā-dapeti;||<br />
					ye c'aññe bhikkhū kalyāṇa-mittā||<br />
					tesaɱ ca vaṇṇaɱ bhaṇati bhūtaɱ tacchaɱ kālena, ti.|| ||</p>

					<p class="ctr c">&#9632;</p>

					<p class="f4">Imassa kho Sāriputta,||<br />
					mayā saŋkhittena bhāsitassa evaɱ vitthārena attho daṭṭhabbo' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>