<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Suttas 28-30. Seven unprofitable and seven profitable things for a layman; seven things that lead to backsliding and seven that lead to growth for a layman." />
<title>AN 7 28-30: Upāsaka Vipatti Suttaɱ; Upāsaka Vipatti Suttaɱ; Upāsaka Parābhava Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					III: Vajjī Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p28">Suttas 28-30</a><span class="f3"><sup>[<a id="edfn1" href="#edn1">ed1</a>]</sup></span></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg26"><span class="f2 g"><b>[26]</b></span></a></p>

					<h4 class="ctr"><a id="p28" href="../../../../backmatter/indexes/sutta/an/idx_07_sattakanipata.htm#p28">Sutta 28</a></h4>

					<h1>Upāsaka Vipatti Suttaɱ</h1>

					<p class="f4"><span class="f3">[<a id="p28.1">28.1</a>][<a href="../../../../dhamma-vinaya/pts/an/07_sevens/an07.028-030.hare.pts.htm#p28.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Sāvatthi nidānaɱ|| ||</p>

					<p class="f4">Satt'ime bhikkhave, dhammā upāsakassa vipattiyo saŋvattanti.|| ||</p>

					<p class="f4">Katame satta?|| ||</p>

					<p class="f4">2. Bhikkhu dassanaɱ hāpeti.|| ||</p>

					<p class="ctr c">&#9632;</p>

					<p class="f4">Sad'Dhamma-savaṇaɱ pamajjati.|| ||</p>

					<p class="ctr c">&#9632;</p>

					<p class="f4">Adisīle na sikkhati.|| ||</p>

					<p class="ctr c">&#9632;</p>

					<p class="f4">A-p-pasāda-bahulo hoti bhikkhūsu theresu c'eva||<br />
					navesu ca||<br />
					majjhamesu ca.|| ||</p>

					<p class="ctr c">&#9632;</p>

					<p class="f4">Upārambha-citto Dhammaɱ suṇāti randha-gavesī.|| ||</p>

					<p class="ctr c">&#9632;</p>

					<p class="f4">Ito ca bahiddhā dakkhiṇeyyaɱ gavesati.|| ||</p>

					<p class="ctr c">&#9632;</p>

					<p class="f4">Idha ca pubba-kāraɱ karoti.|| ||</p>

					<p class="f4">Ime kho bhikkhave, satta dhammā upāsakassa vipattiyo saŋvattanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Satt'imi bhikkhave, dhammā upāsakassa sampattiyo saŋvattanti.|| ||</p>

					<p class="f4">Katame satta?|| ||</p>

					<p class="f4">Bhikkhu-dassanaɱ na hāpeti.|| ||</p>

					<p class="ctr c">&#9632;</p>

					<p class="f4">Sad'Dhamma-savaṇaɱ na p-pamajjati.|| ||</p>

					<p class="ctr c">&#9632;</p>

					<p class="f4">Adhisīle sikkhati.|| ||</p>

					<p class="ctr c">&#9632;</p>

					<p class="f4">Pasāda-bahulo hoti bhikkhūsu theresu c'eva||<br />
					navesu ca||<br />
					majjhamesu ca.|| ||</p>

					<p class="ctr c">&#9632;</p>

					<p class="f4">Anupārambha-citto Dhammaɱ suṇāti na randha-gavesī.|| ||</p>

					<p class="ctr c">&#9632;</p>

					<p class="f4">Na ito bahiddhā dakkhiṇeyyaɱ gavesati.|| ||</p>

					<p class="ctr c">&#9632;</p>

					<p class="f4">Idha ca pubba-kāraɱ karoti.|| ||</p>

					<p class="f4">Ime kho bhikkhave, satta dhammā upāsakassa sampattiyo saŋvattantī ti.|| ||</p>

					      <p class="f4 in2">Dassanaɱ bhāvit'attānaɱ yo hāpeti upāsako,||<br />
							Savaṇaɱ ca ariya-Dhammānaɱ adisile na sikkhati.|| ||</p>

					      <p class="f4 in2">Appasādo ca bhikkhūsu bhiyyo bhiyyo pavaḍḍhati,||<br />
							Upārambha-citto ca Sad'Dhammaɱ sotumicchati.|| ||</p>

					      <p class="f4 in2">Ito ca bhahiddhā aññaɱ dakkhiṇeyyaɱ gavesati,||<br />
							Tatth'eva ca pubba-kāraɱ yo karoti upāsako,|| ||</p>

					      <p class="f4 in2">Ete kho parihānīye satta dhamme sudesite,||<br />
							Upāsako seva-māno Sad'Dhammā parihāyati.|| ||</p>

					      <p class="f4 in2">Dassanaɱ bhāvit'attānaɱ yo na hāpeti upāsako,||<br />
							Savaṇaɱ ca ariya-Dhammānaɱ adhisīle ca sikkhati.|| ||</p>

					      <p class="f4 in2">Pasādo c'assa bhikkhūsu bhiyyo bhiyyo pavaḍḍhati,||<br />
							Anupārambha-citto ca Sad'Dhammaɱ sotumicchati.|| ||</p>

					      <p class="f4 in2">Na ito bahiddhā aññaɱ dakkhiṇeyyaɱ gavesati,||<br />
							Idh'eva ca pubba-kāraɱ yo karoti upāsako.|| ||</p>

					      <p class="f4 in2">Ete ko aparihānīye satta dhamme sudesite,||<br />
							Upāsako seva-māno Sad'Dhammā na parihāyatī ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p29" href="../../../../backmatter/indexes/sutta/an/idx_07_sattakanipata.htm#p28">Sutta 29</a></h4>

					<h1>Upāsaka Vipatti Suttaɱ; Upāsaka Parābhava Suttaɱ</h1>

					<p class="f4"><span class="f3">[<a id="p29.1">29.1</a>][<a href="../../../../dhamma-vinaya/pts/an/07_sevens/an07.028-030.hare.pts.htm#p29.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Sāvatthi nidānaɱ|| ||</p>

					<p class="f4">Satt'ime bhikkhave, dhammā upāsakassa parābhavā saŋvattanti.|| ||</p>

					<p class="f4">Katame satta?|| ||</p>

					<p class="f4">2. Bhikkhu dassanaɱ hāpeti.|| ||</p>

					<p class="ctr c">&#9632;</p>

					<p class="f4">Sad'Dhamma-savaṇaɱ pamajjati.|| ||</p>

					<p class="ctr c">&#9632;</p>

					<p class="f4">Adisīle na sikkhati.|| ||</p>

					<p class="ctr c">&#9632;</p>

					<p class="f4">A-p-pasāda-bahulo hoti bhikkhūsu theresu c'eva||<br />
					navesu ca||<br />
					majjhamesu ca.|| ||</p>

					<p class="ctr c">&#9632;</p>

					<p class="f4">Upārambha-citto Dhammaɱ suṇāti randha-gavesī.|| ||</p>

					<p class="ctr c">&#9632;</p>

					<p class="f4">Ito ca bahiddhā dakkhiṇeyyaɱ gavesati.|| ||</p>

					<p class="ctr c">&#9632;</p>

					<p class="f4">Idha ca pubba-kāraɱ karoti.|| ||</p>

					<p class="f4">Ime kho bhikkhave, satta dhammā upāsakassa parābhavā saŋvattanti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Satt'imi bhikkhave, dhammā upāsakassa sambhavā saŋvattanti.|| ||</p>

					<p class="f4">Katame satta?|| ||</p>

					<p class="f4">Bhikkhu-dassanaɱ na hāpeti.|| ||</p>

					<p class="ctr c">&#9632;</p>

					<p class="f4">Sad'Dhamma-savaṇaɱ na p-pamajjati.|| ||</p>

					<p class="ctr c">&#9632;</p>

					<p class="f4">Adhisīle sikkhati.|| ||</p>

					<p class="ctr c">&#9632;</p>

					<p class="f4">Pasāda-bahulo hoti bhikkhūsu theresu c'eva||<br />
					navesu ca||<br />
					majjhamesu ca.|| ||</p>

					<p class="ctr c">&#9632;</p>

					<p class="f4">Anupārambha-citto Dhammaɱ suṇāti na randha-gavesī.|| ||</p>

					<p class="ctr c">&#9632;</p>

					<p class="f4">Na ito bahiddhā dakkhiṇeyyaɱ gavesati.|| ||</p>

					<p class="ctr c">&#9632;</p>

					<p class="f4">Idha ca pubba-kāraɱ karoti.|| ||</p>

					<p class="f4">Ime kho bhikkhave, satta dhammā upāsakassa sambhavā saŋvattantī ti.|| ||</p>

					      <p class="f4 in2"><a id="pg27"><span class="f2 g"><b>[27]</b></span></a> Dassanaɱ bhāvit'attānaɱ yo hāpeti upāsako,||<br />
							Savaṇaɱ ca ariya-Dhammānaɱ adisile na sikkhati.|| ||</p>

					      <p class="f4 in2">Appasādo ca bhikkhūsu bhiyyo bhiyyo pavaḍḍhati,||<br />
							Upārambha-citto ca Sad'Dhammaɱ sotumicchati.|| ||</p>

					      <p class="f4 in2">Ito ca bhahiddhā aññaɱ dakkhiṇeyyaɱ gavesati,||<br />
							Tatth'eva ca pubba-kāraɱ yo karoti upāsako,|| ||</p>

					      <p class="f4 in2">Ete kho parihānīye satta dhamme sudesite,||<br />
							Upāsako seva-māno Sad'Dhammā parihāyati.|| ||</p>

					      <p class="f4 in2">Dassanaɱ bhāvit'attānaɱ yo na hāpeti upāsako,||<br />
							Savaṇaɱ ca ariya-Dhammānaɱ adhisīle ca sikkhati.|| ||</p>

					      <p class="f4 in2">Pasādo c'assa bhikkhūsu bhiyyo bhiyyo pavaḍḍhati,||<br />
							Anupārambha-citto ca Sad'Dhammaɱ sotumicchati.|| ||</p>

					      <p class="f4 in2">Na ito bahiddhā aññaɱ dakkhiṇeyyaɱ gavesati,||<br />
							Idh'eva ca pubba-kāraɱ yo karoti upāsako.|| ||</p>

					      <p class="f4 in2">Ete ko aparihānīye satta dhamme sudesite,||<br />
							Upāsako seva-māno Sad'Dhammā na parihāyatī ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> It is possible that the missing 3rd sutta here is indicated by the discrepancy in versions pointed out by Hardy where in S. the second sutta begins with <span class="mozp"><i>'asambhavā'</i></span> rather than the text's <span class="mozp"><i>parābhavā.</i></span> The alternative may have been <i>'sambhava'</i> and <i>'asambhava'</i>: rebirth and no rebirth.</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>