<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Sevens" />
<title>AN 7 139-146: Manasmim Aniccanupassi</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p131">Suttas 139-146</a></h4>

					<h1>Rūpesu Anicc-ā-nupassī Vaggo</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p139" href="../../../../backmatter/indexes/sutta/an/idx_07_sattakanipata.htm#p139">Sutta 139</a></h4>

					<h1>Rūpesu Anicc-ā-nupassī Suttaɱ</h1>

					<p class="f4"><span class="f3">[<a id="p139.1">139.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p139.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu anicc'ānupassī viharati,||<br />
					anicca-saññī anicca-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					aniccasaññi anicca-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu anicc'ānupassī viharati aniccasaññi anicca-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu anicc'ānupassī viharati aniccasaññi anicca-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu anicc'ānupassī viharati aniccasaññi anicca-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu anicc'ānupassī viharati aniccasaññi anicca-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu anicc'ānupassī viharati aniccasaññi anicca-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p140" href="../../../../backmatter/indexes/sutta/an/idx_07_sattakanipata.htm#p140">Sutta 140</a></h4>

					<h1>Rūpesu Dukkhānupassī Suttaɱ</h1>

					<p class="f4"><span class="f3">[<a id="p140.1">140.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p140.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu dukkh-ā-nupassī viharati,||<br />
					dukkhasaññī dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					dukkhasaññi dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu dukkh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu dukkh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu dukkh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu dukkh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu dukkh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p141" href="../../../../backmatter/indexes/sutta/an/idx_07_sattakanipata.htm#p141">Sutta 141</a></h4>

					<h1>Rūpesu Anattānupassī Suttaɱ</h1>

					<p class="f4"><span class="f3">[<a id="p141.1">141.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p141.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu anattānupassī viharati,||<br />
					dukkhasaññī dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					dukkhasaññi dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu anattānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu anattānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu anattānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu anattānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu anattānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>
					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p142" href="../../../../backmatter/indexes/sutta/an/idx_07_sattakanipata.htm#p142">Sutta 142</a></h4>

					<h1>Rūpesu Khayānupassī Suttaɱ</h1>

					<p class="f4"><span class="f3">[<a id="p142.1">142.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p142.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu khayānupassī viharati,||<br />
					dukkhasaññī dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					dukkhasaññi dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu khayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu khayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu khayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu khayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu khayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>
					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p143" href="../../../../backmatter/indexes/sutta/an/idx_07_sattakanipata.htm#p143">Sutta 143</a></h4>

					<h1>Rūpesu Vayānupassī Suttaɱ</h1>

					<p class="f4"><span class="f3">[<a id="p143.1">143.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p143.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu vayānupassī viharati,||<br />
					dukkhasaññī dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					dukkhasaññi dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu vayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu vayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu vayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu vayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu vayānupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>
					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p144" href="../../../../backmatter/indexes/sutta/an/idx_07_sattakanipata.htm#p144">Sutta 144</a></h4>

					<h1>Rūpesu Virāg-ā-nupassī Suttaɱ</h1>

					<p class="f4"><span class="f3">[<a id="p144.1">144.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p144.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu virāg-ā-nupassī viharati,||<br />
					dukkhasaññī dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					dukkhasaññi dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu virāg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu virāg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu virāg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu virāg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu virāg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>
					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p145" href="../../../../backmatter/indexes/sutta/an/idx_07_sattakanipata.htm#p145">Sutta 145</a></h4>

					<h1>Rūpesu Nirodh-ā-nupassī Suttaɱ</h1>

					<p class="f4"><span class="f3">[<a id="p145.1">145.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p145.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu nirodh-ā-nupassī viharati,||<br />
					dukkhasaññī dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					dukkhasaññi dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu nirodh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu nirodh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu nirodh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu nirodh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu nirodh-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>
					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p146" href="../../../../backmatter/indexes/sutta/an/idx_07_sattakanipata.htm#p146">Sutta 146</a></h4>

					<h1>Rūpesu Paṭinissagg-ā-nupassī Suttaɱ</h1>

					<p class="f4"><span class="f3">[<a id="p146.1">146.1</a>][<a href="../../../../dhamma-vinaya/pts/an/07_sevens/an07.139-146.hare.pts.htm#p146.1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">Katame satta?|| ||</p>

					<p class="f4">2. Idha, bhikkhave, ekacco puggalo rūpesu paṭinissagg-ā-nupassī viharati,||<br />
					dukkhasaññī dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">So āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ kho bhikkhave, paṭhamo puggalo āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassa.|| ||</p>

					<p class="f4">3. Puna ca paraɱ bhikkhave idh'ekacco puggalo rūpesu anuccānupassī viharati,||<br />
					dukkhasaññi dukkha-paṭisaɱvedī satataɱ samitaɱ abbokiṇṇaɱ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaɱ acarimaɱ āsava-pariyādānañ ca hoti jivitapariyādānañ ca.|| ||</p>

					<p class="f4">Ayaɱ bhikkhave, dutiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">4. Puna ca paraɱ bhikkhave, idh'ekacco puggalo rūpesu paṭinissagg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">Ayaɱ bhikkhave, tatiyo puggalo āhuneyyo pāhuneyyo dakkhiṇeyyo añjali-karaṇīyyo anuttaraɱ puñña-k-khettaɱ lokassa.|| ||</p>

					<p class="f4">5. Puna ca paraɱ bhikkhave, idh'ekacco puggalo rūpesu paṭinissagg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca-parinibbāyī hoti.|| ||</p>

					<p class="f4">Ayaɱbhikkhave, catuttho puggalo āhuneyyo pāhuneyyo dakkhiṇeyyo añjali-karaṇīyyoanuttaraɱ puñña-k-khettaɱ lokassa.|| ||</p>

					<p class="f4">6. Puna ca paraɱ bhikkhave, idh'ekacco puggalo rūpesu paṭinissagg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ bhikkhave, pañcamo puggalo āhuneyyo pāhuneyyo dakkhiṇeyyo aññalikaraṇīyyo anuttaraɱ puñña-k-khettaɱ lokassa.|| ||</p>

					<p class="f4">7. Puna ca paraɱ bhikkhave, idh'ekacco puggalo rūpesu paṭinissagg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti.|| ||</p>

					<p class="f4">Ayaɱ bhikkhave, chaṭṭho puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">8. Puna ca paraɱ bhikkhave, idh'ekacco puggalo rūpesu paṭinissagg-ā-nupassī viharati dukkhasaññi dukkha-paṭisaɱvedī satataɱ samitaɱ abbokkiṇnaɱ cetasā adimuccamāno paññāya pariyogāhamāno.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">Ayaɱ bhikkhave, sattamo puggalo āhuneyyo pāhuneyyo dakkhiṇeyyo añjali-karaṇiyyo anuttaraɱ puñña-k-khettaɱ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraɱ puñña-k-khettaɱ lokassāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>