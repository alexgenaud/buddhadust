<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sevens, Sutta 65. The Buddha likens the stages in the flowering of the Kovilara Paricchattaka Tree of the devas of the Thirty to the stages in the progress towards freedom of the bhikkhu and then describes the glorious shout that rises up through the various deva worlds to the highest Brahma heaven as a consequence of his achievement." />
<title>AN 7 65: Pāri-c-Chattaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Sattaka Nipāta<br />
					Mahā Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p65">Sutta 65</a></h4>

					<h1>Pāri-c-Chattaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg117"><span class="f2 g"><b>[117]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.065.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi bhikkhavo ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Yasmiɱ bhikkhave, samaye devānaɱ Tāvatiɱsānaɱ pāricchattako koviḷāro paṇḍupalāso hoti,||<br />
					atta-manā bhikkhave, devā Tāvatiɱsā tasmiɱ samaye honti:|| ||</p>

					<p class="f4">"Paṇḍupalāso dāni pāricchattako koviḷāro,||<br />
					na cirass'eva dāni sattapalāso bhavissatī" ti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye devānaɱ Tāvatiɱsānaɱ pāricchattako koviḷāro sattapalāso hoti,||<br />
					atta-manā bhikkhave, devā Tāvatiɱsā tasmiɱ samaye honti:|| ||</p>

					<p class="f4">"Sattapalāso dāni pāricchattako koviḷāro,||<br />
					na cirass'eva dāni jālakajāto bhavissatī" ti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye devānaɱ Tāvatiɱsānaɱ pāricchattako koviḷāro jālakajāto hoti,||<br />
					atta-manā bhikkhave, devā Tāvatiɱsā tasmiɱ samaye honti:|| ||</p>

					<p class="f4">"Jālakajāto dāni pāricchattako koviḷāro,||<br />
					na cirass'eva dāni khārakajāto bhavissatī" ti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye devānaɱ Tāvatiɱsānaɱ pāricchattako koviḷāro khārakajāto hoti,||<br />
					atta-manā bhikkhave, devā Tāvatiɱsā tasmiɱ samaye honti:|| ||</p>

					<p class="f4">"Khārakajāto dāni pāricchattako koviḷāro,||<br />
					na cirass'eva dāni kuḍumalakajāto bhavissatī" ti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye devānaɱ Tāvatiɱsānaɱ pāricchattako koviḷāro kuḍumakajāto hoti,||<br />
					atta-manā bhikkhave, devā Tāvatiɱsā tasmiɱ samaye honti:|| ||</p>

					<p class="f4">"Kuḍumakajāto dāni pāricchattako koviḷāro,||<br />
					na cirass'eva dāni <a id="pg118"><span class="f2 g"><b>[118]</b></span></a> kokāsakajāto bhavissatī" ti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye devānaɱ Tāvatiɱsānaɱ pāricchattako koviḷāro kokāsakajāto hoti,||<br />
					atta-manā bhikkhave, devā Tāvatiɱsā honti:</p>

					<p class="f4">"Kokāsakajāto dāni pāricchattako koviḷāro,||<br />
					na cirass'eva dāni sabbapāliphullo bhavissatī" ti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye devānaɱ Tāvatiɱsānaɱ pāricchattako koviḷāro sabbapāliphullo hoti,||<br />
					atta-manā bhikkhave, devā Tāvatiɱsā pāricchattakassa koviḷārassa mūle dibba cattāro māse pañcahi kāma-guṇehi samappitā samaṅgi-bhūtā paricārenti.|| ||</p>

					<p class="f4">Sabbapāliphullassa kho pana bhikkhave,||<br />
					pāricchattakassa koviḷārassa samantā paññāsa yojanāni ābhāya phūṭaɱ hoti.|| ||</p>

					<p class="f4">Anuvātaɱ yojanasataɱ gandho gacchati.|| ||</p>

					<p class="f4">Ayam anubhāvo pāricchattakassa koviḷārassa.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Evam eva kho bhikkhave, yasmiɱ samaye ariya-sāvako agārasmā anagāriyaɱ pabbajjāya ceteti,||<br />
					paṇḍupalāso bhikkhave, ariya-sāvako tasmiɱ samaye hoti devānaɱ va Tāvatiɱsānaɱ pāricchattako koviḷāro.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye ariya-sāvako kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jito hoti,||<br />
					sattapalāso bhikkhave ariya-sāvako tasmiɱ samaye hoti devānaɱ va Tāvatiɱsānaɱ pāricchattako koviḷāro.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye ariya-sāvako vivicc'eva kāmehi<br />
					vivicca akusalehi dhammehi<br />
					sa-vitakkaɱ sa-vicāraɱ<br />
					viveka-jaɱ pīti-sukhaɱ<br />
					paṭhamaɱ-jhānaɱ upasampajja viharati,||<br />
					jālakajāto bhikkhave, ariya-sāvako tasmiɱ samaye hoti devānaɱ va Tāvatiɱsānaɱ pāricchattako koviḷāro.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave samaye ariya-sāvako vitakka-vicārānaɱ vūpasamā<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati,||<br />
					khārakajāto bhikkhave, ariya-sāvako tasmiɱ samaye hoti devānaɱ va Tavatiɱsānaɱ pāricchattako koviḷāro.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, <a id="pg119"><span class="f2 g"><b>[119]</b></span></a> samaye ariya-sāvako pītiyā ca virāgā upekkhako ca viharati||<br />
					sato ca sampajāno,||<br />
					sukhañ ca kāyena paṭisaɱvedeti||<br />
					yaɱ taɱ ariyā ācikkhantī:|| ||</p>

					<p class="f4">'Upekkhako satimā sukha-vihārī' ti,|| ||</p>

					<p class="f4">tatiyaɱ-jhānaɱ upasampajja viharati||<br />
					kuḍumalakajāto bhikkhave, ariya-sāvako tasmiɱ samaye hoti devānaɱ ca Tāvatiɱsānaɱ pāricchattako koviḷāro.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye ariya-sāvako sukhassa ca pahānā||<br />
					dukkhassa ca pahāṇā||<br />
					pubb'eva somanassa-domanassānaɱ atthaṅ-gamā||<br />
					adukkha-ɱ-asukhaɱ||<br />
					upekkhā-sati-pārisuddhiɱ||<br />
					catuttaɱ jhānaɱ upasampajja viharati,||<br />
					kokāsakajāto bhikkhave ariya-sāvako tasmiɱ samaye hoti devānaɱ va Tāvatiɱsānaɱ pāricchattako koviḷāro.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye ariya-sāvako āsavānaɱ khayā||<br />
					ānāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharati,||<br />
					sabbapāliphullo bhikkhave,||<br />
					ariya-sāvako tasmiɱ samaye hoti devānaɱ va Tāvatiɱsānaɱ pāricchattako koviḷāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tasmiɱ bhikkhave, samaye Bhummā devā saddam anussāventi:|| ||</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="ctr c">&#9632;</p>

					<p class="f4">Bhummānaɱ devānaɱ saddaɱ sutvā Cātu-m-mahā-rājikā devā saddam anussāventi|| ||</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4">Cātu-m-mahā-rājikānaɱ devānaɱ saddaɱ sutvā Tāvatiɱsā devā saddam anussāventi|| ||</p>

					<p class="ctr c">&#9632;</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4">Tāvatiɱsānaɱ devānaɱ saddaɱ sutvā Yāmā devā saddam anussāventi|| ||</p>

					<p class="ctr c">&#9632;</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4">Yāmānaɱ devānaɱ saddaɱ sutvā Tusitā devā saddam anussāventi|| ||</p>

					<p class="ctr c">&#9632;</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4">Tusitānaɱ devānaɱ saddaɱ sutvā Nimmānaratī devānaɱ saddam anussāventi,|| ||</p>

					<p class="ctr c">&#9632;</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4">Nimmānaratīnaɱ devānaɱ saddaɱ sutvā Paranimmita-vasavatti devānaɱ saddam anussāventi|| ||</p>

					<p class="ctr c">&#9632;</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4">Paranimmita-vasavattinaɱ devānaɱ saddaɱ sutvā Brahma-kāyikā devā saddam anussāventi|| ||</p>

					<p class="ctr c">&#9632;</p>

					<p class="f4">"Eso itthannāmo āyasmā itthinnāmassa āsasmato saddhi-vihāriko amukamhā gāmā vā nigamā vā agārasmā anagāriyaɱ pabba-jito āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4">Iti ha <a id="pg120"><span class="f2 g"><b>[120]</b></span></a> tena khaṇena tena muhuttena yāva Brahma-lokā saddo abbhu-g-gacchati.|| ||</p>

					<p class="f4">Ayam anubhāvo khīṇ'āsavassa bhikkhuno ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
