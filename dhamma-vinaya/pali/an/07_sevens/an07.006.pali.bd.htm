<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Sevens" />
<meta name="description" content="The Pali text of Aŋguttara Nikāya, Sevens, Sutta 6. Gives detailed definitions of 7 things that should be considered treasures: faith, virtue, conscientiousness, fear of blame, listening, generosity, and wisdom." />
<title>AN 7 6: Vitthata Dhana Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p6">Sutta 6</a></h4>

					<h1>Vitthata Dhana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg5"><span class="f2 g"><b>[5]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.006.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.006.than.ati.htm#p1">than</a>][<a href="../../../../dhamma-vinaya/mnl/an/07_sevens/an07.006.upal.mnl.htm#p1">upal</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:||<br />
					Bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ.||<br />
					Bhagavā etad avoca:|| ||</p>

					<p class="f4">"Satt'imāni bhikkhave, dhanāni.|| ||</p>

					<p class="f4">Katamāni satta?|| ||</p>

					<p class="f4">Saddhā-dhanaɱ,||<br />
					sīla-dhanaɱ,||<br />
					hiri-dhanaɱ,||<br />
					ottappa-dhanaɱ,||<br />
					suta-dhanaɱ,||<br />
					cāga-dhanaɱ,||<br />
					paññā-dhanaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">(1) Katamañ ca bhikkhave, saddhā-dhanaɱ?|| ||</p>

					<p class="f4">Idha, bhikkhave,||<br />
					ariya-sāvako saddho hoti.|| ||</p>

					<p class="f4">Saddahati Tathāgatassa bodhiɱ:||<br />
					iti pi so Bhagavā,||<br />
					arahaɱ,||<br />
					Sammā-Sam-Buddho,||<br />
					vijjā-caraṇa sampanno,||<br />
					Sugato,||<br />
					loka-vidū,||<br />
					anuttaro purisa-damma-sārathi,||<br />
					Satthā deva-manussānaɱ,||<br />
					Buddho,||<br />
					Bhagavā" ti|| ||</p>

					<p class="f4">Idaɱ vuccati bhikkhave, saddhā-dhanaɱ.|| ||</p>

					<p class="ctr c">&#9632;</p>

					<p class="f4">(2) Katamañ ca bhikkhave, sīla-dhanaɱ?|| ||</p>

					<p class="f4">Idha, bhikkhave,||<br />
					ariya-sāvako pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Idaɱ vuccati bhikkhave, sīla-dhanaɱ.|| ||</p>

					<p class="ctr c">&#9632;</p>

					<p class="f4">(3) Katamañ ca bhikkhave, hiri-dhanaɱ?|| ||</p>

					<p class="f4">Idha, bhikkhave,||<br />
					ariya-sāvako hirimā hoti.|| ||</p>

					<p class="f4">Hiriyati kāya-du-c-caritena||<br />
					vacī-du-c-caritena,||<br />
					mano-du-c-caritena,||<br />
					hirīyati pāpakānaɱ akusalānaɱ dhammānaɱ samāpattiyā.|| ||</p>

					<p class="f4">Idaɱ vuccati bhikkhave, hiri-dhanaɱ.|| ||</p>

					<p class="ctr c">&#9632;</p>

					<p class="f4">(4) Katamañ ca bhikkhave, ottappa-dhanaɱ?|| ||</p>

					<p class="f4">Idha, bhikkhave, ariya-sāvako ottapī hoti.|| ||</p>

					<p class="f4">Ottapati kāya-du-c-caritena,||<br />
					vacī-du-c-caritena,||<br />
					mano-du-c-caritena,||<br />
					ottapati pāpakānaɱ akusalānaɱ dhammānaɱ samāpattiyā.|| ||</p>

					<p class="f4">Idaɱ vuccati bhikkhave, ottappa-dhanaɱ.|| ||</p>

					<p class="ctr c">&#9632;</p>

					<p class="f4">(5) Katamañ ca bhikkhave, suta-dhanaɱ?|| ||</p>

					<p class="f4">Idha, bhikkhave, ariya-sāvako bahu-s-suto hoti suta-dharo suta-sanni-cayo.|| ||</p>

					<p class="f4">Ye te dhammā ādi-kalyāṇā,||<br />
					majjhe-kalyāṇā,||<br />
					pariyosāna-kalyāṇā,||<br />
					sātthaɱ savyañ janaɱ kevala-paripuṇṇaɱ parisuddhaɱ,||<br />
					Brahma-cariyaɱ abhivadanti,||<br />
					tathā-rūpāssa dhammā bahu-s-sutā honti,||<br />
					dhatā vacasā parivitā manas-ā-nupekkhitā diṭṭiyā suppaṭi-viddhā.|| ||</p>

					<p class="f4">Idaɱ vuccati bhikkhave, suta-dhanaɱ.|| ||</p>

					<p class="ctr c">&#9632;</p>

					<p class="f4">(6) Katamañ ca bhikkhave, cāga-dhanaɱ?|| ||</p>

					<p class="f4">Idha, bhikkhave, ariya-sāvako vigata-mala maccherena cetasā agāraɱ ajjhāvasati,||<br />
					mutta-cāgo payata-pāṇī vossagga-rato yāva yogo dāna-saɱvihāga-rato.|| ||</p>

					<p class="f4">Idaɱ vuccati bhikkhave, cāga-dhanaɱ.|| ||</p>

					<p class="ctr c">&#9632;</p>

					<p class="f4">(7) Katamañ ca bhikkhave, paññā-dhanaɱ?|| ||</p>

					<p class="f4">Idha, bhikkhave, ariya-sāvako paññavā hoti uday'attha-gāminiyā paññāya samannāgato ariyāya nibbedhi-kāya sammā dukkha-k-khaya gāminiyā.|| ||</p>

					<p class="f4">Idaɱ vuccati bhikkhave, paññā-dhanaɱ.|| ||</p>

					<p class="f4">Imāni kho bhikkhave, satta dhanānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 ctr">Saddhā-dhanaɱ sīla-dhanaɱ hiri ottappiyaɱ dhanaɱ||<br />
							Suta-dhanaɱ ca cāgo ca paññā ce sattamaɱ dhanaɱ.|| ||</p>

							<p class="f4 ctr">Yassa ete dhanā atthi itthiyā purisassa vā||<br />
							Adaḷiddoti taɱ āhu amoghaɱ tassa jīvitaɱ.|| ||</p>

							<p class="f4 ctr">Tasmā saddhañca sīlañca pasādaɱ Dhamma-dassanaɱ||<br />
							Anuyuñjetha medhāvi saraɱ Buddhāna sāsananti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>