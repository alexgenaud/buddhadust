<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 49. Sāriputta questions the Buddha concerning the manner of making gifts such as to be of great fruit and great profit. The distinction is made between fruit and profit." />
<title>AN 7 49: Dāna-Maha-p-Phala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Mahāyañña-Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p49">Sutta 49</a></h4>

					<h1>Dāna-Maha-p-Phala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.049.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.049.than.ati.htm#p1">than</a>][<a href="../../../../dhamma-vinaya/mnl/an/07_sevens/an07.049.upal.mnl.htm#p1">upal</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Campāyaṃ viharati Gaggārāya pokkharaṇīyā tire.|| ||</p>

					<p class="f4">Atha kho sambahulā Campeyyakā upāsakā yen'āyasmā Sāriputto ten'upasaṇkamiṃsu.|| ||</p>

					<p class="f4">Upasaṇkamitvā āyasmantaṃ Sāriputtaṃ abhivādetvā eka-m-antaṃ nisidiṃsu.|| ||</p>

					<p class="f4">Eka-m-antaṃ nisinnā kho Campeyyakā upāsakā āyasmantaṃ Sāriputtaṃ etad avocuṃ:|| ||</p>

					<p class="f4">"Cira-s-sutā no bhante Sāriputta,||<br />
					Bhagavato sammukhā Dhammi-kathā.|| ||</p>

					<p class="f4">Sādhu mayaṃ bhante,||<br />
					labheyyāma Bhagavato sammukhā Dhammi-kathaṃ savaṇāyā" ti.|| ||</p>

					<p class="f4">'Tena h'āvuso tadahu'posathe āgaccheyyātha,||<br />
					app'eva nāma labheyyātha Bhagavato sammukhā Dhammi-kathaṃ savaṇāyā' ti.|| ||</p>

					<p class="f4">'Evaṃ bhante' ti kho te Campeyyakā upāsakā ayasmato Sāriputtassa paṭi-s-sutvā uṭṭhāy āsanā ayasmantaṃ Sāriputtaṃ abhivādetvā padakkhiṇaṃ katvā pakkamiṃsu.|| ||</p>

					<p class="f4">Atha ko te Campeyyakā upāsakā tadahu'posathe yen'āyasmā Sāriputto ten'upasaṇkamiṃsu.|| ||</p>

					<p class="f4">Upasaṇkamitvā āyasmantaṃ Sāriputtaṃ abhivādetvā eka-m-antaṃ aṭṭhaṃsu.|| ||</p>

					<p class="f4">Atha kho ayasmā Sāriputto tehi Campeyyakehi upāsakehi saddhiṃ yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4"><a id="pg60"><span class="f2 g"><b>[60]</b></span></a> 2. Siyā nu kho bhante,||<br />
					idh'ekaccassa tādisaṃ yeva dānaṃ dinnaṃ||<br />
					na maha-p-phalaṃ na mahā-nisaṃsaṃ;||<br />
					siyā pana bhante,||<br />
					idh'ekaccassa tādisaṃ yeva dānaṃ dinnaṃ||<br />
					maha-p-phalaṃ mahā-nisaṃsan ti?|| ||</p>

					<p class="f4">Siyā Sāriputta,||<br />
					idh'ekaccassa tādisaṃ yeva dānaṃ dinnaṃ||<br />
					maha-p-phalaṃ na mahā-nisaṃsaṃ||<br />
					siyā pana Sāriputta,||<br />
					idh'ekaccassa tādisaṃ yeva dānaṃ dinnaṃ||<br />
					maha-p-phalaṃ mahā-nisaṃsan ti.|| ||</p>

					<p class="f4">3. Ko nu kho bhante, hetu ko paccayo,||<br />
					yena-m-idh'ekaccassa tādisaṃ yeva dānaṃ dinnaṃ||<br />
					maha-p-phalaṃ hoti, na mahā-nisaṃsaṃ||<br />
					ko pana bhante, hetu ko paccayo,||<br />
					yena-m-idh'ekaccassa tādisaṃ yeva dānaṃ dinnaṃ||<br />
					maha-p-phalaṃ hoti, mahā-nisaṃsan ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha Sāriputta,||<br />
					ekacco sāpekho dānaṃ deti,||<br />
					paṭibaddha-citto dānaṃ deti,||<br />
					sannidhipekho dānaṃ deti,||<br />
					'imaṃ pecca paribhuñjissāmi' ti dānaṃ deti.|| ||</p>

					<p class="f4">So taṃ dānaṃ deti samaṇassa vā brāhmaṇassa vā,||<br />
					annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadipeyyaṃ.|| ||</p>

					<p class="f4">Taṃ kiṃ maññasi Sāriputta,||<br />
					dadeyya idh'ekacco eva-rūpaṃ dānan ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tatra Sāriputta, yvāyaṃ sāpekho dānaṃ deti,||<br />
					paṭibaddha-citto dānaṃ deti,||<br />
					sannidhipekho dānaṃ deti,||<br />
					'imaṃ pecca paribhuñjissāmī' ti dānaṃ deti:|| ||</p>

					<p class="f4">So taṃ dānaṃ datvā kāyassa bhedā param maraṇā Cātu-m-mahā-rājikānaṃ devānaṃ saha-vyataṃ uppajjati.|| ||</p>

					<p class="f4">So taṃ <a id="pg61"><span class="f2 g"><b>[61]</b></span></a> kammaṃ khepetvā taṃ iddhiṃ taṃ yasaṃ taṃ ādhipateyyaṃ āgāmi hoti āgantā itthattaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Idha pana Sāriputta,||<br />
					ekacco na h'eva kho sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidhipekho dānaṃ deti,||<br />
					na 'imaṃ pecca paribhūñjissāmī' ti dānaṃ deti.|| ||</p>

					<p class="f4">Api ca kho 'sāhu dānan' ti dānaṃ deti.|| ||</p>

					<p class="f4">So taṃ dānaṃ deti samaṇassa vā brāhmaṇassa vā,||<br />
					annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">Taṃ kiṃ maññasi Sāriputta,||<br />
					dadeyya idh'ekacco eva-rūpaṃ dānan ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tatra Sāriputta, yvāyaṃ na sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidipekho dānaṃ deti,||<br />
					na 'imaṃ pecca paribhūñjissāmī' ti dānaṃ deti.|| ||</p>

					<p class="f4">Api ca kho 'sāha dānan' ti dānaṃ deti.|| ||</p>

					<p class="f4">So taṃ dānaṃ datvā kāyassa bhedā param maraṇā Cātu-m-mahā-rājikānaṃ devānaṃ saha-vyataṃ uppajjati.|| ||</p>

					<p class="f4">So taṃ kammaṃ khepetvā taṃ iddhiṃ taṃ yasaṃ taṃ ādhipateyyaṃ āgāmi hoti āgantā itthattaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana Sāriputta,||<br />
					ekacco na h'eva kho sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidhipekho dānaṃ deti,||<br />
					na 'imaṃ pecca paribhuñjissāmī' ti dānaṃ deti||<br />
					na pi 'sāhu dānan' ti dānaṃ deti.|| ||</p>

					<p class="f4">Api ca kho 'dinna-pubbaṃ kata-pubbaṃ pitu-pitā-mahehi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti.|| ||</p>

					<p class="f4">So taṃ dānaṃ deti samaṇassa vā brāhmaṇassa vā,||<br />
					annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadipeyyaṃ.|| ||</p>

					<p class="f4">Taṃ kiṃ maññasi Sāriputta,||<br />
					dadeyya idh'ekacco eva-rūpaṃ dānan ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tatra Sāriputta, yvāyaṃ na h'eva kho sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidhipekho dānaṃ deti,||<br />
					na 'imaṃ pecca paribhūjjissāmī' ti dānaṃ deti<br />
					na pi 'sāhu dānan' ti dānaṃ deti.|| ||</p>

					<p class="f4">Api ca kho 'dinna-pubbaṃ kata-pubbaṃ pitu-pitā-mahehi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti.|| ||</p>

					<p class="f4">So taṃ dānaṃ datvā kāyassa bhedā paramamaraṇā Cātu-m-mahā-rājikānaṃ devānaṃ saha-vyataṃ uppajjati.|| ||</p>

					<p class="f4">So taṃ kammaṃ khepetvā taṃ iddhiṃ taṃ yasaṃ taṃ ādhipateyyaṃ āgāmi hoti āgantā itthattaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana Sāriputta ekacco na heva kho sāpekho dānaṃ deti,||<br />
					na paṭibaddha-citto dānaṃ deti,||<br />
					na sānnidhipekho dānaṃ deti,||<br />
					na imaṃ pecca paribhuñjissāmiti dānaṃ deti||<br />
					na pi 'sāhu dānan' ti dānaṃ deti,||<br />
					na pi 'dinna-pubbaṃ kata-pubbaṃ pitu-pitā-mahehi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti.|| ||</p>

					<p class="f4">Api ca kho 'ahaṃ pacāmi,||<br />
					ime na pacanti,||<br />
					na arahāmi pacanto apacantānaṃ dānaṃ adātun' ti dānaṃ deti.|| ||</p>

					<p class="f4">So taṃ dānaṃ deti samaṇassa vā brāhmaṇassa vā,||<br />
					annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadipeyyaṃ.|| ||</p>

					<p class="f4">Taṃ kiṃ maññasi Sāriputta,||<br />
					dadeyya idh'ekacco eva-rūpaṃ dānan ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tatra Sāriputta, yvāyaṃ na h'eva sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidhipekho dānaṃ deti,||<br />
					na 'imaṃ pecca paribhuñjissāmī'ti dānaṃ deti||<br />
					na pi 'sāhu dānan' ti dānaṃ deti,||<br />
					na pi 'dinna-pubbaṃ kata-pubbaṃ pitu-pitā-mahehi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti.|| ||</p>

					<p class="f4">Api ca kho 'Ahaṃ pacāmi,||<br />
					na ime pacanti,||<br />
					nārahāmi pacanto apacantānaṃ dānaṃ adātun' ti dānaṃ deti.|| ||</p>

					<p class="f4">So taṃ dānaṃ datvā kāyassa bhedā param maraṇā Cātummahārājicānaṃ devānaṃ saha-vyataṃ uppajjati.|| ||</p>

					<p class="f4">So taṃ kammaṃ khepetvā taṃ iddhiṃ taṃ yasaṃ taṃ ādhipateyyaṃ āgāmi hoti āgantā itthattaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>
					<p class="f4">(5) Idha pana Sāriputta ekacco na h'eva kho sāpekho dānaṃ deti,||<br />
					na paṭibaddha-citto dānaṃ deti,||<br />
					na sānnidhipekho dānaṃ deti,||<br />
					na 'imaṃ pecca paribhuñjissāmī' ti dānaṃ deti||<br />
					na pi 'sāhu dānan' ti dānaṃ deti,||<br />
					na pi 'dinna-pubbaṃ kata-pubbaṃ pitu-pitā-mahehi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti||<br />
					na pi 'Ahaṃ pacāmi,||<br />
					na ime pacanti,||<br />
					na arahāmi pacanto apacantānaṃ dānaṃ adātun' ti dānaṃ deti.|| ||</p>

					<p class="f4">Api ca kho 'Yathā tesaṃ pubba-kānaṃ isīnaṃ tāni mahāyaññāni ahesuṃ,||<br />
					seyyath'idaṃ:||<br />
					Aṭṭakassa,||<br />
					Vāmakassa,||<br />
					Vāmadevassa,||<br />
					Vessāmittassa,||<br />
					Yamataggino,||<br />
					Aṇgīrasassa,||<br />
					Bhāradvājassa,||<br />
					Vāseṭṭhassa,||<br />
					Kassapassa,||<br />
					Bhaguno,||<br />
					evaṃ me ayaṃ dāna-saṃvibhāgo bhavissatī' ti dānaṃ deti.|| ||</p>

					<p class="f4">So taṃ dānaṃ deti samaṇassa vā brāhmaṇassa vā,||<br />
					annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadipeyyaṃ.|| ||</p>

					<p class="f4">Taṃ kiṃ maññasi Sāriputta,||<br />
					dadeyya idh'ekacco eva-rūpaṃ dānan ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tatra Sāriputta, yvāyaṃ na sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidhipekho dānaṃ deti,||<br />
					na 'imaṃ pecca paribhuñjissāmī' ti dānaṃ deti,||<br />
					na pi s'āhud ānan' ti dānaṃ deti,||<br />
					na pi 'dinna-pubbaṃ kata-pubbaṃ pitupitāmahahi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti||<br />
					na pi 'Ahaṃ pacāmi,||<br />
					na ime pacanti,||<br />
					na arahāmi pacanto apacantānaṃ adātun' ti dānaṃ deti.|| ||</p>

					<p class="f4">Api ca kho 'Yathā tesaṃ pubba-kānaṃ isīnaṃ tāni mahāyaññāni ahesuṃ,||<br />
					seyyath'idaṃ: Aṭṭakassa, Vāmakassa, Vāmadevassa, Vessāmittassa, Yamataggino, Aṇgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaṃ me ayaṃ dāna saṃvibhāgo bhavissatī' ti dānaṃ deti.|| ||</p>

					<p class="f4">So taṃ dānaṃ datvā kāyassa bhedā param maraṇā Cātu-m-mahārājicānaṃ devānaṃ saha-vyataṃ uppajjati.|| ||</p>

					<p class="f4">So taṃ kammaṃ khepetvā taṃ iddhiṃ taṃ yasaṃ taṃ ādhipateyyaṃ āgāmi hoti āgantā itthattaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>
					<p class="f4">(6) Idha pana Sāriputta ekacco na h'eva kho sāpekho dānaṃ deti,||<br />
					na paṭibaddha-citto dānaṃ deti,||<br />
					na sānnidhipekho dānaṃ deti,||<br />
					na imaṃ pecca paribhuñjissāmiti dānaṃ deti,||<br />
					na pi 'sāhu dānan' ti dānaṃ deti,||<br />
					na pi 'dinna-pubbaṃ kata-pubbaṃ pitu-pitā-mahehi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti<br />
					na pi 'Ahaṃ pacāmi,||<br />
					na ime pacanti,||<br />
					nārahāmi pacanto apacantānaṃ adātun'ti dānaṃ deti,||<br />
					na pi 'Yathā tesaṃ pubba-kānaṃ isīnaṃ tāni mahāyaññāni ahesuṃ, seyyath'idaṃ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aṇgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaṃ me ayaṃ dāna saṃvibhāgo bhavissatī' ti dānaṃ deti.|| ||</p>

					<p class="f4">Api ca kho 'Imaṃ me dānaṃ dadato cittaṃ pasidati,||<br />
					atta-manatā somanassaṃ upajāyatī' ti dānaṃ deti.|| ||</p>

					<p class="f4">So taṃ dānaṃ deti samaṇassa vā brāhmaṇassa vā,||<br />
					annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">Taṃ kiṃ maññasi Sāriputta,||<br />
					dadeyya idh'ekacco eva-rūpaṃ dānan ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tatra Sāriputta, yvāyaṃ na sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidhipekho dānaṃ deti,||<br />
					na 'Imaṃ pecca paribhuñjissāmī' ti dānaṃ deti||<br />
					na pi 'Sāhu dānan' ti dānaṃ deti||<br />
					na pi 'dinna-pubbaṃ kata-pubbaṃ pitupitāmahahi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti||<br />
					na pi 'Ahaṃ pacāmi,||<br />
					na ime pacanti,||<br />
					na arahāmi pacanto apacantānaṃ adātun' ti dānaṃ deti||<br />
					na pi 'Yathā tesaṃ pubba-kānaṃ isīnaṃ tāni mahāyaññāni ahesuṃ, seyyath'idaṃ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aṇgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaṃ me ayaṃ dāna-saṃvibhāgo bhavissatī' ti dānaṃ deti.|| ||</p>

					<p class="f4">Api ca kho 'Imaṃ me dānaṃ dadato cittaṃ pasīdati,||<br />
					atta-manatā somanassaṃ upajāyatī' ti dānaṃ deti.|| ||</p>

					<p class="f4">So taṃ dānaṃ datvā kāyassa bhedā param maraṇā Cātu-m-mahā-rājikānaṃ devānaṃ saha-vyataṃ uppajjati so taṃ kammaṃ khepetvā taṃ iddhiṃ taṃ yasaṃ taṃ ādhipateyyaṃ āgāmi hoti āgantā itthattaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>
					<p class="f4">(7) Idha pana Sāriputta ekacco na h'eva kho sāpekho dānaṃ deti,||<br />
					na paṭibaddha-citto dānaṃ deti,||<br />
					na sānnidhipekho dānaṃ deti,||<br />
					na 'Imaṃ pecca paribhuñjissāmī' ti dānaṃ deti||<br />
					na pi 'Sāhu dānan' ti dānaṃ deti,||<br />
					na pi 'dinna-pubbaṃ kata-pubbaṃ pitu-pitā-mahehi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti||<br />
					na pi ahaṃ pacāmi,||<br />
					na ime pacanti,||<br />
					na arahāmi pacanto apacantānaṃ adātun' ti dānaṃ deti,||<br />
					na pi 'Yathā tesaṃ pubba-kānaṃ isīnaṃ tāni mahāyaññāni ahesuṃ, seyyath'idaṃ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aṇgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaṃ me ayaṃ dāna <a id="pg62"><span class="f2 g"><b>[62]</b></span></a> saṃvibhāgo bhavissatī' ti dānaṃ deti||<br />
					na pi 'Imaṃ me dānaṃ dadato cittaṃ pasidati,||<br />
					atta-manatā somanassaṃ upajāyatī' ti dānaṃ deti.|| ||</p>

					<p class="f4">Api ca kho 'Cittālaṃkāraṃ cittaparikkhāran' ti dānaṃ deti.|| ||</p>

					<p class="f4">So taṃ dānaṃ deti samaṇassa vā brāhmaṇassa vā,||<br />
					annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">Taṃ kiṃ maññasi Sāriputta,||<br />
					dadeyya idh'ekacco eva-rūpaṃ dānan ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Tatra Sāriputta,||<br />
					yvāyaṃ na sāpekho dānaṃ deti,||<br />
					na paṭibaddha-citto dānaṃ deti,||<br />
					na sannidhipekho dānaṃ deti,||<br />
					na 'Imaṃ pecca paribhuñjissāmī' ti dānaṃ deti||<br />
					na pi 'Sāhu dānan' ti dānaṃ deti,||<br />
					na pi 'dinna-pubbaṃ kata-pubbaṃ pitupitāmahahi,||<br />
					na arahāmi porāṇaṃ kula-vaṃsaṃ hāpetun' ti dānaṃ deti||<br />
					na pi 'ahaṃ pacāmi,||<br />
					na ime pacanti,||<br />
					na arahāmi pacanto apacantānaṃ adātun' ti dānaṃ deti,||<br />
					na pi 'Yathā tesaṃ pubba-kānaṃ isīnaṃ tāni mahāyaññāni ahesuṃ,||<br />
					seyyath'idaṃ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aṇgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaṃ me ayaṃ dāna-saṃvibhāgo bhavissatī' ti dānaṃ deti||<br />
					na pi 'imaṃ me dānaṃ dadato cittaṃ pasīdati,||<br />
					atta-manatā somanassaṃ upajāyatī ti dānaṃ deti.|| ||</p>

					<p class="f4">Api ca kho 'Cittālaṃkāraṃ cittaparikkhāran' ti dānaṃ deti.|| ||</p>

					<p class="f4">So taṃ dānaṃ datvā kāyassa bhedā param maraṇā brahma-kāyikānaṃ devānaṃ saha-vyataṃ uppajjati.|| ||</p>

					<p class="f4">So taṃ kam- <a id="pg63"><span class="f2 g"><b>[63]</b></span></a> maṃ khepetvā taṃ iddhiṃ taṃ yasaṃ taṃ ādhipateyyaṃ Anāgāmi hoti atāgantā itthattaṃ.|| ||</p>

					<p class="f4">Ayaṃ kho Sāriputta, hetu ayaṃ paccayo,||<br />
					yena midh'ekaccassa tādisaṃ yeva dānaṃ dinnaṃ||<br />
					maha-p-phalaṃ hoti, na mahā-nisaṃsaṃ.|| ||</p>

					<p class="f4">Ayaṃ pana Sāriputta, hetu ayaṃ paccayo,||<br />
					yena midh'ekaccassa tādisaṃ yeva dānaṃ dinnaṃ||<br />
					maha-p-phalaṃ hoti mahā-nisaṃsan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>