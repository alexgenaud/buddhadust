<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 49. Sāriputta questions the Buddha concerning the manner of making gifts such as to be of great fruit and great profit. The distinction is made between fruit and profit." />
<title>AN 7 49: Dāna-Maha-p-Phala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Mahāyañña-Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p49">Sutta 49</a></h4>

					<h1>Dāna-Maha-p-Phala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.049.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.049.than.ati.htm#p1">than</a>][<a href="../../../../dhamma-vinaya/mnl/an/07_sevens/an07.049.upal.mnl.htm#p1">upal</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Campāyaɱ viharati Gaggārāya pokkharaṇīyā tire.|| ||</p>

					<p class="f4">Atha kho sambahulā Campeyyakā upāsakā yen'āyasmā Sāriputto ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Sāriputtaɱ abhivādetvā eka-m-antaɱ nisidiɱsu.|| ||</p>

					<p class="f4">Eka-m-antaɱ nisinnā kho Campeyyakā upāsakā āyasmantaɱ Sāriputtaɱ etad avocuɱ:|| ||</p>

					<p class="f4">"Cira-s-sutā no bhante Sāriputta,||<br />
					Bhagavato sammukhā Dhammi-kathā.|| ||</p>

					<p class="f4">Sādhu mayaɱ bhante,||<br />
					labheyyāma Bhagavato sammukhā Dhammi-kathaɱ savaṇāyā" ti.|| ||</p>

					<p class="f4">'Tena h'āvuso tadahu'posathe āgaccheyyātha,||<br />
					app'eva nāma labheyyātha Bhagavato sammukhā Dhammi-kathaɱ savaṇāyā' ti.|| ||</p>

					<p class="f4">'Evaɱ bhante' ti kho te Campeyyakā upāsakā ayasmato Sāriputtassa paṭissutvā uṭṭhāy āsanā ayasmantaɱ Sāriputtaɱ abhivādetvā padakkhiṇaɱ katvā pakkamiɱsu.|| ||</p>

					<p class="f4">Atha ko te Campeyyakā upāsakā tadahu'posathe yen'āyasmā Sāriputto ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Sāriputtaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Atha kho ayasmā Sāriputto tehi Campeyyakehi upāsakehi saddhiɱ yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Sāriputto Bhagavantaɱ etad avoca:|| ||</p>

					<p class="f4"><a id="pg60"><span class="f2 g"><b>[60]</b></span></a> 2. Siyā nu kho bhante,||<br />
					idh'ekaccassa tādisaɱ yeva dānaɱ dinnaɱ||<br />
					na maha-p-phalaɱ na mahā-nisaɱsaɱ;||<br />
					siyā pana bhante,||<br />
					idh'ekaccassa tādisaɱ yeva dānaɱ dinnaɱ||<br />
					maha-p-phalaɱ mahā-nisaɱsan ti?|| ||</p>

					<p class="f4">Siyā Sāriputta,||<br />
					idh'ekaccassa tādisaɱ yeva dānaɱ dinnaɱ||<br />
					maha-p-phalaɱ na mahā-nisaɱsaɱ||<br />
					siyā pana Sāriputta,||<br />
					idh'ekaccassa tādisaɱ yeva dānaɱ dinnaɱ||<br />
					maha-p-phalaɱ mahā-nisaɱsan ti.|| ||</p>

					<p class="f4">3. Ko nu kho bhante, hetu ko paccayo,||<br />
					yena-m-idh'ekaccassa tādisaɱ yeva dānaɱ dinnaɱ||<br />
					maha-p-phalaɱ hoti, na mahā-nisaɱsaɱ||<br />
					ko pana bhante, hetu ko paccayo,||<br />
					yena-m-idh'ekaccassa tādisaɱ yeva dānaɱ dinnaɱ||<br />
					maha-p-phalaɱ hoti, mahā-nisaɱsan ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha Sāriputta,||<br />
					ekacco sāpekho dānaɱ deti,||<br />
					paṭibaddha-citto dānaɱ deti,||<br />
					sannidhipekho dānaɱ deti,||<br />
					'imaɱ pecca paribhuñjissāmi' ti dānaɱ deti.|| ||</p>

					<p class="f4">So taɱ dānaɱ deti samaṇassa vā brāhmaṇassa vā,||<br />
					annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadipeyyaɱ.|| ||</p>

					<p class="f4">Taɱ kiɱ maññasi Sāriputta,||<br />
					dadeyya idh'ekacco eva-rūpaɱ dānan ti?|| ||</p>

					<p class="f4">Evaɱ bhante.|| ||</p>

					<p class="f4">Tatra Sāriputta, yvāyaɱ sāpekho dānaɱ deti,||<br />
					paṭibaddha-citto dānaɱ deti,||<br />
					sannidhipekho dānaɱ deti,||<br />
					'imaɱ pecca paribhuñjissāmī' ti dānaɱ deti:|| ||</p>

					<p class="f4">So taɱ dānaɱ datvā kāyassa bhedā param maraṇā Cātu-m-mahā-rājikānaɱ devānaɱ saha-vyataɱ uppajjati.|| ||</p>

					<p class="f4">So taɱ <a id="pg61"><span class="f2 g"><b>[61]</b></span></a> kammaɱ khepetvā taɱ iddhiɱ taɱ yasaɱ taɱ ādhipateyyaɱ āgāmi hoti āgantā itthattaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Idha pana Sāriputta,||<br />
					ekacco na h'eva kho sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidhipekho dānaɱ deti,||<br />
					na 'imaɱ pecca paribhūñjissāmī' ti dānaɱ deti.|| ||</p>

					<p class="f4">Api ca kho 'sāhu dānan' ti dānaɱ deti.|| ||</p>

					<p class="f4">So taɱ dānaɱ deti samaṇassa vā brāhmaṇassa vā,||<br />
					annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">Taɱ kiɱ maññasi Sāriputta,||<br />
					dadeyya idh'ekacco eva-rūpaɱ dānan ti?|| ||</p>

					<p class="f4">Evaɱ bhante.|| ||</p>

					<p class="f4">Tatra Sāriputta, yvāyaɱ na sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidipekho dānaɱ deti,||<br />
					na 'imaɱ pecca paribhūñjissāmī' ti dānaɱ deti.|| ||</p>

					<p class="f4">Api ca kho 'sāha dānan' ti dānaɱ deti.|| ||</p>

					<p class="f4">So taɱ dānaɱ datvā kāyassa bhedā param maraṇā Cātu-m-mahā-rājikānaɱ devānaɱ saha-vyataɱ uppajjati.|| ||</p>

					<p class="f4">So taɱ kammaɱ khepetvā taɱ iddhiɱ taɱ yasaɱ taɱ ādhipateyyaɱ āgāmi hoti āgantā itthattaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana Sāriputta,||<br />
					ekacco na h'eva kho sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidhipekho dānaɱ deti,||<br />
					na 'imaɱ pecca paribhuñjissāmī' ti dānaɱ deti||<br />
					na pi 'sāhu dānan' ti dānaɱ deti.|| ||</p>

					<p class="f4">Api ca kho 'dinna-pubbaɱ kata-pubbaɱ pitu-pitā-mahehi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti.|| ||</p>

					<p class="f4">So taɱ dānaɱ deti samaṇassa vā brāhmaṇassa vā,||<br />
					annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadipeyyaɱ.|| ||</p>

					<p class="f4">Taɱ kiɱ maññasi Sāriputta,||<br />
					dadeyya idh'ekacco eva-rūpaɱ dānan ti?|| ||</p>

					<p class="f4">Evaɱ bhante.|| ||</p>

					<p class="f4">Tatra Sāriputta, yvāyaɱ na h'eva kho sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidhipekho dānaɱ deti,||<br />
					na 'imaɱ pecca paribhūjjissāmī' ti dānaɱ deti<br />
					na pi 'sāhu dānan' ti dānaɱ deti.|| ||</p>

					<p class="f4">Api ca kho 'dinna-pubbaɱ kata-pubbaɱ pitu-pitā-mahehi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti.|| ||</p>

					<p class="f4">So taɱ dānaɱ datvā kāyassa bhedā paramamaraṇā Cātu-m-mahā-rājikānaɱ devānaɱ saha-vyataɱ uppajjati.|| ||</p>

					<p class="f4">So taɱ kammaɱ khepetvā taɱ iddhiɱ taɱ yasaɱ taɱ ādhipateyyaɱ āgāmi hoti āgantā itthattaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana Sāriputta ekacco na heva kho sāpekho dānaɱ deti,||<br />
					na paṭibaddha-citto dānaɱ deti,||<br />
					na sānnidhipekho dānaɱ deti,||<br />
					na imaɱ pecca paribhuñjissāmiti dānaɱ deti||<br />
					na pi 'sāhu dānan' ti dānaɱ deti,||<br />
					na pi 'dinna-pubbaɱ kata-pubbaɱ pitu-pitā-mahehi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti.|| ||</p>

					<p class="f4">Api ca kho 'ahaɱ pacāmi,||<br />
					ime na pacanti,||<br />
					na arahāmi pacanto apacantānaɱ dānaɱ adātun' ti dānaɱ deti.|| ||</p>

					<p class="f4">So taɱ dānaɱ deti samaṇassa vā brāhmaṇassa vā,||<br />
					annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadipeyyaɱ.|| ||</p>

					<p class="f4">Taɱ kiɱ maññasi Sāriputta,||<br />
					dadeyya idh'ekacco eva-rūpaɱ dānan ti?|| ||</p>

					<p class="f4">Evaɱ bhante.|| ||</p>

					<p class="f4">Tatra Sāriputta, yvāyaɱ na h'eva sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidhipekho dānaɱ deti,||<br />
					na 'imaɱ pecca paribhuñjissāmī'ti dānaɱ deti||<br />
					na pi 'sāhu dānan' ti dānaɱ deti,||<br />
					na pi 'dinna-pubbaɱ kata-pubbaɱ pitu-pitā-mahehi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti.|| ||</p>

					<p class="f4">Api ca kho 'Ahaɱ pacāmi,||<br />
					na ime pacanti,||<br />
					nārahāmi pacanto apacantānaɱ dānaɱ adātun' ti dānaɱ deti.|| ||</p>

					<p class="f4">So taɱ dānaɱ datvā kāyassa bhedā param maraṇā Cātummahārājicānaɱ devānaɱ saha-vyataɱ uppajjati.|| ||</p>

					<p class="f4">So taɱ kammaɱ khepetvā taɱ iddhiɱ taɱ yasaɱ taɱ ādhipateyyaɱ āgāmi hoti āgantā itthattaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>
					<p class="f4">(5) Idha pana Sāriputta ekacco na h'eva kho sāpekho dānaɱ deti,||<br />
					na paṭibaddha-citto dānaɱ deti,||<br />
					na sānnidhipekho dānaɱ deti,||<br />
					na 'imaɱ pecca paribhuñjissāmī' ti dānaɱ deti||<br />
					na pi 'sāhu dānan' ti dānaɱ deti,||<br />
					na pi 'dinna-pubbaɱ kata-pubbaɱ pitu-pitā-mahehi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti||<br />
					na pi 'Ahaɱ pacāmi,||<br />
					na ime pacanti,||<br />
					na arahāmi pacanto apacantānaɱ dānaɱ adātun' ti dānaɱ deti.|| ||</p>

					<p class="f4">Api ca kho 'Yathā tesaɱ pubba-kānaɱ isīnaɱ tāni mahāyaññāni ahesuɱ,||<br />
					seyyath'idaɱ:||<br />
					Aṭṭakassa,||<br />
					Vāmakassa,||<br />
					Vāmadevassa,||<br />
					Vessāmittassa,||<br />
					Yamataggino,||<br />
					Aŋgīrasassa,||<br />
					Bhāradvājassa,||<br />
					Vāseṭṭhassa,||<br />
					Kassapassa,||<br />
					Bhaguno,||<br />
					evaɱ me ayaɱ dāna-saɱvibhāgo bhavissatī' ti dānaɱ deti.|| ||</p>

					<p class="f4">So taɱ dānaɱ deti samaṇassa vā brāhmaṇassa vā,||<br />
					annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadipeyyaɱ.|| ||</p>

					<p class="f4">Taɱ kiɱ maññasi Sāriputta,||<br />
					dadeyya idh'ekacco eva-rūpaɱ dānan ti?|| ||</p>

					<p class="f4">Evaɱ bhante.|| ||</p>

					<p class="f4">Tatra Sāriputta, yvāyaɱ na sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidhipekho dānaɱ deti,||<br />
					na 'imaɱ pecca paribhuñjissāmī' ti dānaɱ deti,||<br />
					na pi s'āhud ānan' ti dānaɱ deti,||<br />
					na pi 'dinna-pubbaɱ kata-pubbaɱ pitupitāmahahi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti||<br />
					na pi 'Ahaɱ pacāmi,||<br />
					na ime pacanti,||<br />
					na arahāmi pacanto apacantānaɱ adātun' ti dānaɱ deti.|| ||</p>

					<p class="f4">Api ca kho 'Yathā tesaɱ pubba-kānaɱ isīnaɱ tāni mahāyaññāni ahesuɱ,||<br />
					seyyath'idaɱ: Aṭṭakassa, Vāmakassa, Vāmadevassa, Vessāmittassa, Yamataggino, Aŋgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaɱ me ayaɱ dāna saɱvibhāgo bhavissatī' ti dānaɱ deti.|| ||</p>

					<p class="f4">So taɱ dānaɱ datvā kāyassa bhedā param maraṇā Cātu-m-mahārājicānaɱ devānaɱ saha-vyataɱ uppajjati.|| ||</p>

					<p class="f4">So taɱ kammaɱ khepetvā taɱ iddhiɱ taɱ yasaɱ taɱ ādhipateyyaɱ āgāmi hoti āgantā itthattaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>
					<p class="f4">(6) Idha pana Sāriputta ekacco na h'eva kho sāpekho dānaɱ deti,||<br />
					na paṭibaddha-citto dānaɱ deti,||<br />
					na sānnidhipekho dānaɱ deti,||<br />
					na imaɱ pecca paribhuñjissāmiti dānaɱ deti,||<br />
					na pi 'sāhu dānan' ti dānaɱ deti,||<br />
					na pi 'dinna-pubbaɱ kata-pubbaɱ pitu-pitā-mahehi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti<br />
					na pi 'Ahaɱ pacāmi,||<br />
					na ime pacanti,||<br />
					nārahāmi pacanto apacantānaɱ adātun'ti dānaɱ deti,||<br />
					na pi 'Yathā tesaɱ pubba-kānaɱ isīnaɱ tāni mahāyaññāni ahesuɱ, seyyath'idaɱ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aŋgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaɱ me ayaɱ dāna saɱvibhāgo bhavissatī' ti dānaɱ deti.|| ||</p>

					<p class="f4">Api ca kho 'Imaɱ me dānaɱ dadato cittaɱ pasidati,||<br />
					atta-manatā somanassaɱ upajāyatī' ti dānaɱ deti.|| ||</p>

					<p class="f4">So taɱ dānaɱ deti samaṇassa vā brāhmaṇassa vā,||<br />
					annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">Taɱ kiɱ maññasi Sāriputta,||<br />
					dadeyya idh'ekacco eva-rūpaɱ dānan ti?|| ||</p>

					<p class="f4">Evaɱ bhante.|| ||</p>

					<p class="f4">Tatra Sāriputta, yvāyaɱ na sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidhipekho dānaɱ deti,||<br />
					na 'Imaɱ pecca paribhuñjissāmī' ti dānaɱ deti||<br />
					na pi 'Sāhu dānan' ti dānaɱ deti||<br />
					na pi 'dinna-pubbaɱ kata-pubbaɱ pitupitāmahahi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti||<br />
					na pi 'Ahaɱ pacāmi,||<br />
					na ime pacanti,||<br />
					na arahāmi pacanto apacantānaɱ adātun' ti dānaɱ deti||<br />
					na pi 'Yathā tesaɱ pubba-kānaɱ isīnaɱ tāni mahāyaññāni ahesuɱ, seyyath'idaɱ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aŋgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaɱ me ayaɱ dāna-saɱvibhāgo bhavissatī' ti dānaɱ deti.|| ||</p>

					<p class="f4">Api ca kho 'Imaɱ me dānaɱ dadato cittaɱ pasīdati,||<br />
					atta-manatā somanassaɱ upajāyatī' ti dānaɱ deti.|| ||</p>

					<p class="f4">So taɱ dānaɱ datvā kāyassa bhedā param maraṇā Cātu-m-mahā-rājikānaɱ devānaɱ saha-vyataɱ uppajjati so taɱ kammaɱ khepetvā taɱ iddhiɱ taɱ yasaɱ taɱ ādhipateyyaɱ āgāmi hoti āgantā itthattaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>
					<p class="f4">(7) Idha pana Sāriputta ekacco na h'eva kho sāpekho dānaɱ deti,||<br />
					na paṭibaddha-citto dānaɱ deti,||<br />
					na sānnidhipekho dānaɱ deti,||<br />
					na 'Imaɱ pecca paribhuñjissāmī' ti dānaɱ deti||<br />
					na pi 'Sāhu dānan' ti dānaɱ deti,||<br />
					na pi 'dinna-pubbaɱ kata-pubbaɱ pitu-pitā-mahehi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti||<br />
					na pi ahaɱ pacāmi,||<br />
					na ime pacanti,||<br />
					na arahāmi pacanto apacantānaɱ adātun' ti dānaɱ deti,||<br />
					na pi 'Yathā tesaɱ pubba-kānaɱ isīnaɱ tāni mahāyaññāni ahesuɱ, seyyath'idaɱ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aŋgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaɱ me ayaɱ dāna <a id="pg62"><span class="f2 g"><b>[62]</b></span></a> saɱvibhāgo bhavissatī' ti dānaɱ deti||<br />
					na pi 'Imaɱ me dānaɱ dadato cittaɱ pasidati,||<br />
					atta-manatā somanassaɱ upajāyatī' ti dānaɱ deti.|| ||</p>

					<p class="f4">Api ca kho 'Cittālaɱkāraɱ cittaparikkhāran' ti dānaɱ deti.|| ||</p>

					<p class="f4">So taɱ dānaɱ deti samaṇassa vā brāhmaṇassa vā,||<br />
					annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">Taɱ kiɱ maññasi Sāriputta,||<br />
					dadeyya idh'ekacco eva-rūpaɱ dānan ti?|| ||</p>

					<p class="f4">Evaɱ bhante.|| ||</p>

					<p class="f4">Tatra Sāriputta,||<br />
					yvāyaɱ na sāpekho dānaɱ deti,||<br />
					na paṭibaddha-citto dānaɱ deti,||<br />
					na sannidhipekho dānaɱ deti,||<br />
					na 'Imaɱ pecca paribhuñjissāmī' ti dānaɱ deti||<br />
					na pi 'Sāhu dānan' ti dānaɱ deti,||<br />
					na pi 'dinna-pubbaɱ kata-pubbaɱ pitupitāmahahi,||<br />
					na arahāmi porāṇaɱ kula-vaɱsaɱ hāpetun' ti dānaɱ deti||<br />
					na pi 'ahaɱ pacāmi,||<br />
					na ime pacanti,||<br />
					na arahāmi pacanto apacantānaɱ adātun' ti dānaɱ deti,||<br />
					na pi 'Yathā tesaɱ pubba-kānaɱ isīnaɱ tāni mahāyaññāni ahesuɱ,||<br />
					seyyath'idaɱ:||<br />
					Aṭṭakassa, Vāmakassa, Vāmadevassa, Vessāmittassa, Yamataggino, Aŋgīrasassa, Bhāradvājassa, Vāseṭṭhassa, Kassapassa, Bhaguno,||<br />
					evaɱ me ayaɱ dāna-saɱvibhāgo bhavissatī' ti dānaɱ deti||<br />
					na pi 'imaɱ me dānaɱ dadato cittaɱ pasīdati,||<br />
					atta-manatā somanassaɱ upajāyatī ti dānaɱ deti.|| ||</p>

					<p class="f4">Api ca kho 'Cittālaɱkāraɱ cittaparikkhāran' ti dānaɱ deti.|| ||</p>

					<p class="f4">So taɱ dānaɱ datvā kāyassa bhedā param maraṇā brahma-kāyikānaɱ devānaɱ saha-vyataɱ uppajjati.|| ||</p>

					<p class="f4">So taɱ kam- <a id="pg63"><span class="f2 g"><b>[63]</b></span></a> maɱ khepetvā taɱ iddhiɱ taɱ yasaɱ taɱ ādhipateyyaɱ Anāgāmi hoti atāgantā itthattaɱ.|| ||</p>

					<p class="f4">Ayaɱ kho Sāriputta, hetu ayaɱ paccayo,||<br />
					yena midh'ekaccassa tādisaɱ yeva dānaɱ dinnaɱ||<br />
					maha-p-phalaɱ hoti, na mahā-nisaɱsaɱ.|| ||</p>

					<p class="f4">Ayaɱ pana Sāriputta, hetu ayaɱ paccayo,||<br />
					yena midh'ekaccassa tādisaɱ yeva dānaɱ dinnaɱ||<br />
					maha-p-phalaɱ hoti mahā-nisaɱsan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>