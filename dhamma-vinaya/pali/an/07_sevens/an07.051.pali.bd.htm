<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 51. A bhikkhu asks the Buddha how to overcome doubt concerning questions of existence and non-existence. He explains that it is by throughly understanding views and their formations that such doubt is overcome." />
<title>AN 7 51: Avyakata-Vatthu Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Avyākata Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p51">Sutta 51</a></h4>

					<h1>Avyākata-Vatthū Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg67"><span class="f2 g"><b>[67]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.051.hare.pts.htm#p1">pts</a>][<a href="../../../../dhamma-vinaya/bd/an/07_sevens/an07.051.olds.bd.htm#p1">olds</a>][<a href="../../../../dhamma-vinaya/ati/an/07_sevens/an07.051.than.ati.htm">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>||<br />Ekaɱ samayaɱ Bhagavā Sāvatthi|| ||</p>

					<p class="f4">Atha kho aññataro bhikkhū yena Bhagavā ten'upasankami.||<br />
					Upasaŋkamitvā Bhagavantaɱ abhivādetvā <a id="pg68"><span class="f2 g"><b>[68]</b></span></a> eka-m-antaɱ nisidi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">'Ko nu kho bhante, hetu ko paccayo, yena sutavato ariya-sāvakassa vicikicchā n'ūppajjati avyākatavatthusu' ti?|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/07_sevens/an07.051.hare.pts.htm#p2">pts</a>][<a href="../../../../dhamma-vinaya/bd/an/07_sevens/an07.051.olds.bd.htm#p2">olds</a>]</span> Diṭṭhi-nirodhā kho bhikkhu, sutavato ariya-sāvakassa vicikicchā n'ūppajjati avyākatavatthusu.|| ||</p>

					<p class="f4">"Hoti Tathāgato param maraṇā" ti||<br />
					kho bhikkhu, diṭṭhi-gatam etaɱ.|| ||</p>

					<p class="f4">"Na hoti Tathāgato param maraṇā" ti||<br />
					kho bhikkhu diṭṭhi-gatam etaɱ.|| ||</p>

					<p class="f4">"Hoti ca na hoti ca Tathāgato param maraṇā" ti||<br />
					kho bhikkhu, diṭṭhi-gatam etaɱ.|| ||</p>

					<p class="f4">"N'eva hoti na na hoti Tathāgato param maraṇā" ti||<br />
					kho bhikkhu diṭṭhi-gatam etaɱ.|| ||</p>

					<p class="f4">Assutavā bhikkhū, puṭhujjano diṭṭiɱ na-p-pajānāti,||<br />
					diṭṭhi-samudayaɱ na-p-pajānāti,||<br />
					diṭṭhi-nirodhaɱ na-p-pajānāti,||<br />
					diṭṭhi-nirodha-gāminiɱ paṭipadaɱ na-p-pajānāti.|| ||</p>

					<p class="f4">Tassa sā diṭṭi pavaḍḍhati.|| ||</p>

					<p class="f4">So na parimuccati jātiyā jarāya maraṇena sokehi paridevehi dukkhehi domanassehi upāyāsehi,||<br />
					na parimuccati dukkhasmāti vadāmi.|| ||</p>

					<p class="f4">Sutavā va kho bhikkhu, ariya-sāvako diṭṭhiɱ pajānāti,||<br />
					diṭṭhi-samudayaɱ pajānāti,||<br />
					diṭṭhi-nirodhaɱ pajānāti,||<br />
					diṭṭhi-nirodha-gāminiɱ paṭipadaɱ pajānāti.|| ||</p>

					<p class="f4">Tassa sā diṭṭhi nirujjhati.|| ||</p>

					<p class="f4">So parimuccati jātiyā jarāya maraṇena sokehi paridevehi dukkhehi domanassehi upāyāyehi,||<br />
					parimuccati dukkhasmāti vadāmi.|| ||</p>

					<p class="f4">Evaɱ jānaɱ kho bhikkhu, sutavā ariya-sāvako evaɱ passaɱ||<br />
					"Hoti Tathāgato param maraṇā" ti||<br />
					pi na vyākaroti.|| ||</p>

					<p class="f4">"Na hoti Tathāgato param maraṇā" ti||<br />
					pi na vyākaroti.|| ||</p>

					<p class="f4">"Hoti ca na hoti ca Tathāgato param maraṇā" ti||<br />
					pi na vyākaroti.|| ||</p>

					<p class="f4">"N'eva hoti na na hoti Tathāgato param maraṇā" ti||<br />
					pi na vyākaroti.|| ||</p>

					<p class="f4">Evaɱ jānaɱ kho bhikkhu,||<br />
					sutavā ariya-sāvako evaɱ passaɱ evaɱ avyākaraṇa-dhammo hoti avyākatavatthusu.|| ||</p>

					<p class="f4">Evaɱ jānaɱ kho bhikkhu, sutavā ariya-sāvako evaɱ passaɱ nacchamhati, na kampati, na calati, na vedhati, na santāsaɱ āpajjati avyākatavatthusu.|| ||</p>

					<p class="f4">"Hoti Tathāgato param maraṇā" ti||<br />
					kho bhikkhu,||<br />
					taṇhāgatam etaɱ,||<br />
					saññā- <a id="pg69"><span class="f2 g"><b>[69]</b></span></a> gatam etaɱ,||<br />
					maññitam etaɱ,||<br />
					papañcitam etaɱ,||<br />
					upādāna-gatam etaɱ,||<br />
					vippaṭisāro eso.|| ||</p>

					<p class="f4">"Na hoti Tathāgato param maraṇā" ti||<br />
					kho bhikkhu taṇhāgatam etaɱ,||<br />
					saññā-gatam etaɱ,||<br />
					maññitam etaɱ,||<br />
					papañcitam etaɱ,||<br />
					upādāna-gatam etaɱ,||<br />
					vippaṭisāro eso.|| ||</p>

					<p class="f4">"Hoti ca na hoti ca Tathāgato param maraṇā" ti||<br />
					kho bhikkhu taṇhāgatam etaɱ,||<br />
					saññā-gatam etaɱ,||<br />
					maññitameta,||<br />
					papañcitam etaɱ,||<br />
					upādāna-gatam etaɱ vippaṭisāro eso.|| ||</p>

					<p class="f4">"N'eva hoti na na hoti Tathāgato param maraṇā" ti||<br />
					kho bhikkhū taṇhāgatam etaɱ||<br />
					saññā-gatam etaɱ,||<br />
					maññitam etaɱ,||<br />
					papañcitam etaɱ,||<br />
					upādāna-gatam etaɱ||<br />
					vippaṭisāro eso.|| ||</p>

					<p class="f4">Assutavā bhikkhu, puthujjano vippaṭisāraɱ na-p-pajānāti.|| ||</p>

					<p class="f4">Vippaṭisāra samudayaɱ na-p-pajānāti,||<br />
					vippaṭisāra-nīrodhaɱ na-p-pajānāti,||<br />
					vippaṭisāra-nīrodha gāminiɱ paṭipadaɱ na-p-pajānāti.|| ||</p>

					<p class="f4">Tassa so vippaṭisāro pavaḍḍhati.|| ||</p>

					<p class="f4">So na parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Na parimuccati dukkhasmā ti vadāmi.|| ||</p>

					<p class="f4">Sutavā ca kho bhikkhu, ariya-sāvako vippaṭisāraɱ pajānāti.|| ||</p>

					<p class="f4">Vippaṭisāra samudayaɱ pajānāti,||<br />
					vippaṭisāra-nīrodhaɱ pajānāti,||<br />
					vippaṭisāra-nīrodha gāminiɱ paṭipadaɱ pajānāti.|| ||</p>

					<p class="f4">Tassa so vippaṭisāro nirujjhati.|| ||</p>

					<p class="f4">So parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Parimuccati dukkhasmā ti vadāmi.|| ||</p>

					<p class="f4">Evaɱ jānaɱ kho bhikkhu, sutavā ariya-sāvako evaɱ passaɱ||<br />
					"Hoti Tathāgato param maraṇā" ti||<br />
					pi na vyākaroti.|| ||</p>

					<p class="f4">"Na hoti Tathāgato param maraṇā" ti||<br />
					pi na vyākaroti.|| ||</p>

					<p class="f4">"Hoti ca na ca hoti Tathāgato param maraṇā" ti||<br />
					pi na vyākaroti.|| ||</p>

					<p class="f4">"N'eva hoti na na hoti Tathāgato param maraṇā" ti||<br />
					pi na vyākaroti.|| ||</p>

					<p class="f4">Evaɱ jānaɱ kho bhikkhu, sutavā ariya-sāvako evaɱ passaɱ evaɱ avyākaraṇa-dhammo hoti avyākatavatthusu.|| ||</p>

					<p class="f4">Evaɱ jānaɱ kho bhikkhu, sutavā ariya-sāvako evaɱ passaɱ nacchambhati,||<br />
					na kampati na calati,||<br />
					na vedhati,||<br />
					na santāsaɱ āpajjati avyākatavatthusu.|| ||</p>

					<p class="f4"><a id="pg70"><span class="f2 g"><b>[70]</b></span></a> Ayaɱ kho bhikkhu, hetu ayaɱ paccayo yena sutavato ariya-sāvakassa vicikicchā n'uppajjati avyākatavatthusū' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
