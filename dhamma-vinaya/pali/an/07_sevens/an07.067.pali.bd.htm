<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sevens, Sutta 67. Four similes for one wishing for freedom: not working at it, working at it, noting progress, breaking free." />
<title>AN 7 67: Bhāvan-ā-nuyutta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Sattaka Nipāta<br />
					Mahā Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p67">Sutta 67</a></h4>

					<h1>Bhāvan-ā-nuyutta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg125"><span class="f2 g"><b>[125]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.067.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi bhikkhavo ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Bhāvanaṃ ananuyttassa bhikkhave bhikkhuno viharato kiñ cāpi evaṃ icchā uppajjeyya:|| ||</p>

					<p class="f4">"Aho vata me anupādāya āsavehi cittaṃ vimucceyyā" ti.|| ||</p>

					<p class="f4">Atha khvassa n'eva anupādāya āsavehi cittaṃ vimuccati.|| ||</p>

					<p class="f4">Taṃ kissa hetu?|| ||</p>

					<p class="f4">"Abhāvitattātissa vacanīyaṃ."|| ||</p>

					<p class="f4">Kissa abhāvitattā?|| ||</p>

					<p class="f4">Catunnaṃ sati-paṭṭhānānaṃ,||<br />
					catunnaṃ samma-p-padhānānaṃ,||<br />
					catunnaṃ iddhi-pādānaṃ,||<br />
					pañcannaṃ indriyānaṃ,||<br />
					pañcannaṃ balānaṃ,||<br />
					sattannaṃ bojjh'aṅgānaṃ,||<br />
					ariyassa aṭṭhaṅgikassa Maggassa.|| ||</p>

					<p class="f4">Seyyathā pi, bhikkhave, kukkuṭiyā aṇḍāni aṭṭha vā||<br />
					dasa vā dvādasa vā,||<br />
					tānassu kukkuṭiyā na sammā adhisayitāni na sammā pariseditāni na sammā paribhā- <a id="pg126"><span class="f2 g"><b>[126]</b></span></a> vitāni.|| ||</p>

					<p class="f4">Kiñ cāpi tassā kukkuṭiyā evaṃ icchā uppajjeyya:|| ||</p>

					<p class="f4">"Aho vata me kukkuṭa-potakā pādanakha-sikhāya vā||<br />
					mukha-tuṇḍakena vā||<br />
					aṇḍakosaṃ padāletvā sottinā abhinibbhijjeyyun" ti.|| ||</p>

					<p class="f4">Atha kho abhabbāva te kukkuṭa-potakā pādanakha-sikhāya vā||<br />
					mukha-tuṇḍakena vā||<br />
					aṇḍakosaṃ padāletvā sotthinā abhinibbhijjituṃ.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi bhikkhave kukkuṭiyā aṇḍāni na sammā adhisayitāni na sammā pariseditāni,||<br />
					na sammā paribhāvitāni,||<br />
					evam eva kho, bhikkhave,||<br />
					bhāvanaṃ ananuyuttassa bhikkhuno viharato kiñcā pi evaṃ icchā uppajjeyya:|| ||</p>

					<p class="f4">"Aho vata me anupādāya āsavehi cittaṃ vimucceyyā" ti.|| ||</p>

					<p class="f4">Atha khavassa n'eva anupādāya āsavehi cittaṃ vimuccati.|| ||</p>

					<p class="f4">Taṃ kissa hetu?|| ||</p>

					<p class="f4">Abhāvitattātissa vacanīyaṃ.|| ||</p>

					<p class="f4">Kissa abhāvitattā?|| ||</p>

					<p class="f4">Catunnaṃ sati-paṭṭhānānaṃ,||<br />
					catunnaṃ samma-p-padhānānaṃ,||<br />
					catunnaṃ iddhi-pādānaṃ,||<br />
					pañcannaṃ indriyānaṃ,||<br />
					pañcannaṃ balānaṃ,||<br />
					sattannaṃ bojjh'aṅgānaṃ,||<br />
					ariyassa aṭṭhaṅgikassa Maggassa.|| ||</p>

					<p class="f4">3. Bhāvanaṃ anuyuttassa bhikkhave, bhikkhuno viharato kiñ cāpi na evaṃ icchā uppajjeyya:|| ||</p>

					<p class="f4">"Aho vata me anupādāya āsavehi cittaṃ vimucceyyā" ti.|| ||</p>

					<p class="f4">Atha khvassa anupādāya āsavehi cittaṃ vimuccati.|| ||</p>

					<p class="f4">Taṃ kissa hetu?|| ||</p>

					<p class="f4">Bhāvitattātissa vacanīyaṃ.|| ||</p>

					<p class="f4">Kissa bhāvitattā?|| ||</p>

					<p class="f4">Catunnaṃ sati-paṭṭhānānaṃ,||<br />
					catunnaṃ samma-p-padhānānaṃ,||<br />
					catunnaṃ iddhi-pādānaṃ,||<br />
					pañcannaṃ indriyānaṃ,||<br />
					pañcannaṃ balānaṃ,||<br />
					sattannaṃ bojjh'aṅgānaṃ,||<br />
					ariyassa aṭṭhaṅgikassa Maggassa.|| ||</p>

					<p class="f4">Seyyathā pi, bhikkhave, kukkuṭiyā aṇḍāni aṭṭha vā dasa vā dvādasa vā,||<br />
					tān'assu kukkuṭiyā sammā-adhisayitāni sammā-pariseditāni sammā-paribhāvitāni.|| ||</p>

					<p class="f4">Kiñ cāpi tassā kukkuṭiyā na evaṃ icchā uppajjeyya:|| ||</p>

					<p class="f4">"Aho vata me kukkuṭa-potakā pādanakha-sikhāya vā mukha-tuṇḍakena vā||<br />
					aṇḍakosaṃ padāletvā sottinā abhinibbhijjeyyun" ti.|| ||</p>

					<p class="f4">Atha kho bhabbā'va te kukkuṭa-potakā pādanakha-sikhāya vā mukha-tuṇḍakena vā aṇḍakosaṃ
					padāletvā sotthinā abhinibbhijjituṃ.|| ||</p>

					<p class="f4">Taṃ kissa hetu?|| ||</p>

					<p class="f4">Tathā h'amuni bhikkhave kukkuṭiyā aṇḍāni sammā-adhisayitāni sammā-pariseditāni, sammā-paribhāvitāni.|| ||</p>

					<p class="f4">Evam eva kho bhikkhave bhāvanaṃ ananuyuttassa bhikkhuno viharato kiñ cāpi na evaṃ icchā uppajjeyya:|| ||</p>

					<p class="f4">"Aho <a id="pg127"><span class="f2 g"><b>[127]</b></span></a> vata me anupādāya āsavehi cittaṃ vimucceyyā" ti.|| ||</p>

					<p class="f4">Atha khavassa anupādāya āsavehi cittaṃ vimuccati.|| ||</p>

					<p class="f4">Taṃ kissa hetu?|| ||</p>

					<p class="f4">Bhāvitattā ti'ssa vacanīyaṃ.|| ||</p>

					<p class="f4">Kissa bhāvitattā?|| ||</p>

					<p class="f4">Catunnaṃ sati-paṭṭhānānaṃ,||<br />
					catunnaṃ samma-p-padhānānaṃ,||<br />
					catunnaṃ iddhi-pādānaṃ,||<br />
					pañcannaṃ indriyānaṃ,||<br />
					pañcannaṃ balānaṃ,||<br />
					sattannaṃ bojjh'aṅgānaṃ,||<br />
					ariyassa aṭṭhaṅgikassa Maggassa.|| ||</p>

					<p class="f4">4. Seyyathā pi, bhikkhave, palagaṇḍassa vā palagaṇḍantevāsikassa vā dissante'va vāsijaṭe aṅgulipadāni dissati aṅguṭṭhapadaṃ, no ca khvāssa evaṃ ñāṇaṃ hoti:|| ||</p>

					<p class="f4">"Ettakaṃ vā me ajja vāsijaṭassa khīṇaṃ,||<br />
					ettakaṃ hīyyo,||<br />
					ettakaṃ pare" ti.|| ||</p>

					<p class="f4">Atha khavāssa khīṇe khīṇante'va ñāṇaṃ hoti:|| ||</p>

					<p class="f4">Evam eva kho bhikkhave, bhāvanaṃ anuyuttassa bhikkhuno viharato kiñ cāpi na evaṃ ñāṇaṃ hoti:|| ||</p>

					<p class="f4">"Ettakaṃ me ajja āsavānaṃ khīṇaṃ,||<br />
					ettakaṃ vā bhiyyo,||<br />
					ettakaṃ vā pare" ti.|| ||</p>

					<p class="f4">Atha khavāssa khīṇe khīṇante'va ñāṇaṃ hoti.|| ||</p>

					<p class="f4">Seyyathā pi, bhikkhave, sāmuddikāya nāvāya vettabandhana-badadhāya chammāsāni udake pariyādāya hemantikena thale ukkhittāya vāt'ātapaparetāni bandhanāni,||<br />
					tāni pāvussakena meghena ahippavuṭṭāni appakasiren'eva paṭippassambhanti putikāni bhavanti:||<br />
					evam eva kho, bhikkhave, bhāvanaṃ anuyuttassa bhikkhuno viharato appakasiren'eva saṃyojanāni paṭippassambhanti pūtikānī bhavantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
