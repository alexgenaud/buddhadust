<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Aŋguttara Nikāya, Sevens, Sutta 63. The Buddha compares seven strengths of a fortress to seven strengths of the student of the Aristocrats." />
<title>AN 7 63: Nagar'Ūpama Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p63">Sutta 63</a></h4>

					<h1>Nagar'Ūpama Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg106"><span class="f2 g"><b>[106]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.063.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.063.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Sāvatti nidānaɱ|| ||</p>

					<p class="f4">1. Yato kho bhikkhave, rañño paccantimaɱ nagaraɱ sattahi nagaraparikkhārehi suparikkhataɱ hoti,||<br />
					catunnañ ca āhārānaɱ nikāma-lābhi hoti akiccha-lābhī akasira-lābhī.|| ||</p>

					<p class="f4">Idaɱ vuccati bhikkhave rañño paccantimaɱ nagaraɱ akaraṇīyaɱ bāhirehi paccattikehi paccāmittehi.|| ||</p>

					<p class="f4">Katamehi sattahi nagaraparikkhārehi suparikkhataɱ hoti?|| ||</p>

					<p class="f4">2. Idha, bhikkhave, rañño paccantime nagare esikā hoti gambhīranemā sunikhātā acalā asampavadhī.|| ||</p>

					<p class="f4">Iminā paṭhamena nagaraparikkhārena suparikkhataɱ hoti rañño paccantimaɱ nagaraɱ abbhantarānaɱ guttiyā bāhirānaɱ paṭighātāya.|| ||</p>

					<p class="f4">3. Puna ca paraɱ bhikkhave, rañño paccantime nagare parikhā khatā hoti gambhirā c'eva vitthatā ca.|| ||</p>

					<p class="f4">Iminā dutiyena nagara parikkhārena suparikkhataɱ hoti rañño paccantimaɱ nagaraɱ abbhantarānaɱ guttiyā bāhirānaɱ paṭighātāya.|| ||</p>

					<p class="f4"><a id="pg107"><span class="f2 g"><b>[107]</b></span></a> 4. Puna ca paraɱ bhikkhave, rañño paccantime nagare anupariyāya patho hoti ucco c'eva vitthato ca.|| ||</p>

					<p class="f4">Iminā tatiyena nagara parīkkhārena sūparikkhataɱ hoti rañño paccantimaɱ nagaraɱ abbhantarānaɱ guttiyā bāhirānaɱ paṭighātāya.|| ||</p>

					<p class="f4">5. Puna ca paraɱ bhikkhave, rañño paccantime nagare bahuɱ āvudhaɱ sannicitaɱ hoti salākaɱ c'eva jevaniyañ ca.|| ||</p>

					<p class="f4">Iminā catutthena nagaraparikkhārena suparikkhataɱ hoti rañño paccantimaɱ nagaraɱ abbhantarānaɱ guttiyā bāhirānaɱ paṭighātāya.|| ||</p>

					<p class="f4">6. Puna ca paraɱ bhikkhave, rañño paccantime nagare bahu balakāyo paṭivasati - seyyath'idaɱ:||<br />
					hatthārohā assārohā rathikā dhanuggahā velakā calakā piṇḍadāyīkā uggā rājaputtā pakkhandino mahānāgā surā papphālikā.|| ||</p>

					<p class="f4">Cammayodhino dāsakaputtā.|| ||</p>

					<p class="f4">Iminā pañcamena nagaraparikkhārena suparikkhataɱ hoti rañño paccantimaɱ nagaraɱ abbhantarānaɱ guttiyā bāhirānaɱ paṭighātāya.|| ||</p>

					<p class="f4">7. Puna ca paraɱ bhikkhave, rañño paccantime nagare dovāriko hoti paṇḍito vyatto medhāvi aññātānaɱ nivāretā ñātānaɱ pavesetā.|| ||</p>

					<p class="f4">Iminā chaṭṭhena nagaraparikkhārena suparikkhataɱ hoti rañño paccantimaɱ nagaraɱ abbhantarānaɱ guttiyā bāhirānaɱ paṭighātāya.|| ||</p>

					<p class="f4">8. Puna ca paraɱ bhikkhave, rañño paccantime nagare pākāro hoti uccā c'eva vitthato ca vāsanalepanasampanno ca.|| ||</p>

					<p class="f4">Iminā sattamena nagaraparikkhārena suparikkhataɱ hoti rañño paccantimaɱ nagaraɱ abntarānaɱ guttiyā bāhirānaɱ paṭighātāya.|| ||</p>

					<p class="f4"> <a id="pg108"><span class="f2 g"><b>[108]</b></span></a> Imehi sattahi nagara-parikkhārehi suparikkhataɱ hoti.|| ||</p>

					<p class="f4">Katamesaɱ catunnaɱ āhārānaɱ nikāma-lābhi hoti akiccha-lābhī akasira-lābhī:|| ||</p>

					<p class="f4">9. Idha, bhikkhave, rañño paccantime nagare bahuɱ tiṇkaṭṭhodakaɱ santicitaɱ hoti abbhantarānaɱ ratiyā aparitassāya phāsu-vihārāya,||<br />
					bāhirānaɱ paṭighātāya.|| ||</p>

					<p class="f4">10. Puna ca paraɱ bhikkhave, rañño paccantime nagare bahuɱ sāliyavakaɱ sannicitaɱ hoti abbhantarānaɱ ratiyā aparitassāya phāsu-vihārāya bāhirānaɱ paṭighātāya.|| ||</p>

					<p class="f4">11. Puna ca paraɱ bhikkhave, rañño paccantime nagare bahuɱ tilamāsamuggāparannaɱ sannicītaɱ hoti abbhantarānaɱ ratiyā aparitassāya phāsu-vihārāya,||<br />
					bāhirānaɱ paṭighātā ya.|| ||</p>

					<p class="f4">12. Puna ca paraɱ bhikkhave, rañño paccantime nagare bahuɱ bhesajjaɱ santicitaɱ hoti seyyath'īdaɱ:||<br />
					sappi navanītaɱ telaɱ madhu phāṇitaɱ loṇaɱ abbhantarānaɱ ratiyā aparitassāya phāsu-vihārāya, bāhirānaɱ paṭighātāya.|| ||</p>

					<p class="f4">Imesaɱ kho bhikkhave, catunnaɱ āhārānaɱ nikāma-lābhī hoti akiccha-lābhi akasira-lābhī.|| ||</p>

					<p class="f4">Yato kho bhikkhave, rañño paccantimaɱ nagaraɱ imehi sattahi nagaraparikkhārahi suparikkhataɱ hoti,||<br />
					imesaɱ catunnaɱ āhārānaɱ nikāma-lābhī hoti akiccha-lābhī akasira-lābhī,||<br />
					idaɱ vuccati bhikkhave, rañño paccantimaɱ nagaraɱ akaraṇīyaɱ bāhirehi paccattikehi paccāmittehi.|| ||</p>

					<p class="f4">Evam eva kho bhikkhave, yatā ariya-sāvako sattahi Sad'Dhammehi samannāgato hoti,||<br />
					catunnañ ca <a id="pg109"><span class="f2 g"><b>[109]</b></span></a> jhānānaɱ abhiceta-sikānaɱ diṭṭha-dhamma-sukha-vihārānaɱ nikāma-lābhī hoti akiccha-lābhī akasira-lābhī.|| ||</p>

					<p class="f4">Ayaɱ vuccati bhikkhave, ariya-sāvako akaraṇīyo mārassa akaraṇiyo pāpimato.|| ||</p>

					<p class="f4">Katamehi sattahi Sad'Dhammehi samannāgato?|| ||</p>

					<p class="f4">13. Seyyathā pi, bhikkhave, rañño paccantime nagare esikā hoti gambhīranemā sunikhātā acalā asampavedhī abbhantarānaɱ guttiyā bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako saddho hoti,||<br />
					sadda-hati Tathāgatassa bodhiɱ - iti pi so Bhagavā arahaɱ Sammā-Sam-Buddho vijjā-caraṇa-sampanno Sugato lokavindū anuttaro purisa-damma-sārathi Satthā deva-manussānaɱ Buddho Bhagavāti.|| ||</p>

					<p class="f4">Saddhesiko bhikkhave,||<br />
					ariya-sāvako akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Iminā paṭhamena Sad'Dhammena samannāgato hoti.|| ||</p>

					<p class="f4">14. Seyyathā pi, bhikkhave, rañño paccantime nagare parikhā hoti gambhīrā c'eva vitthatā ca abbhantarānaɱ guttiyā bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako hirimā hoti,||<br />
					hirīyati kāya-du-c-caritena vacī-du-c-caritena mano-du-c-caritena hirīyati pāpakānaɱ akusalānaɱ dhammānaɱ samāpattiyā.|| ||</p>

					<p class="f4">Hiriparikho bhikkhave, ariya-sāvako akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Iminā dutiyena Sad'Dhammena samannāgato hoti.|| ||</p>

					<p class="f4">15. Seyyathā pi, bhikkhave, rañño paccantime nagare anupariyāya patho hoti ucco c'eva vitthatā ca abbhantarānaɱ guttiyā bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako ottapī hoti,||<br />
					ottappati kāya-du-c-caritena vacī-du-c-caritena mano-du-c-caritena,||<br />
					ottappati pāpakānaɱ akusalānaɱ dhammānaɱ samāpattiyā ottappaparīyāya-patho bhikkhave,||<br />
					ariya-sāvako akusalaɱ pajahati,||<br />
					kusalaɱ <a id="pg110"><span class="f2 g"><b>[110]</b></span></a> bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Iminā dutiyena Sad'Dhammena samannāgato hoti.|| ||</p>

					<p class="f4">16. Seyyathā pi, bhikkhave, rañño paccantime nagare bahuɱ āvudhaɱ sannicitaɱ hoti,||<br />
					salākaɱ c'eva jevaniyañ ca abbhantarānaɱ guttiyā bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako bahu-s-suto hoti suta-dharo suta-sanni-cayo,||<br />
					ye te dhammā ādi-kalyāṇā majjhe kalyāṇā pariyosāna-kalyāṇā sātthā savyañ janā kevala-paripuṇnā parisuddhaɱ Brahma-cariyaɱ abhivadanti,||<br />
					kathārūpāssa dhammā bahu-s-sutā honti dhatā vavasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Sutāvudho bhikkhave, ariya-sāvako akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Iminā catutthena Sad'Dhammena samannāgate hoti.|| ||</p>

					<p class="f4">17. Seyyathā pi, bhikkhave, rañño paccantime nagare bahu balakāyo paṭivasati,||<br />
					seyyath'īdaɱ: hatthārohā assārohā rathikā dhanuggahā celakā calakā piṇḍadāyikā uggā rājaputtā pakkhandino mahānāgā sūrā cammayodhino dāsakaputtā abbhantarānaɱ guttiyā bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako āraddha-viriyo viharati akusalānaɱ dhammānaɱ pahānāya kusalānaɱ dhammānaɱ upasampadāya thāmavādaḷha-parakkamo anikkhitta-dhūro kusalesu dhammesu.|| ||</p>

					<p class="f4">Viriya-balakāyo bhikkhave,||<br />
					ariya-sāvako akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Iminā pañcamena Sad'Dhammena samannāgato hoti.|| ||</p>

					<p class="f4">18. Seyyathā pi, bhikkhave, raññopaccantime nagare dovāriko hoti paṇiḍito viyatto medhāvī aññātānaɱ nivaretā ñātānaɱ pavasetā abbhantarānaɱ guttiyā bāhirānaɱ <a id="pg111"><span class="f2 g"><b>[111]</b></span></a> paṭighātāya,||<br />
					evam eva kho, bhikkhave,||<br />
					ariya-sāvako satimā hoti paramena sati-nepakkena samannāgato cirakampi cira-bhāsitampi saritā anussaritā.|| ||</p>

					<p class="f4">Sati dovāriko bhikkhave, ariya-sāvako akusalaɱ pajahati,||<br />
					kusalaɱbhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Iminā chaṭṭhena Sad'Dhammena samannāgato hoti.|| ||</p>

					<p class="f4">19. Seyyathā pi, bhikkhave, rañño paccantime nagare pākāro hoti ucco c'eva vitthato ca vāsanalepanasampanno ca abbhantarānaɱ guttiyā bāhirānaɱ paṭighātāya,||<br />
					evam eva kho, bhikkhave,||<br />
					ariyāvako paññavā hoti uday'attha-gāminīyā pañññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Paññāvāsanalepanasampanno bhikkhave,||<br />
					ariya-sāvako akusalaɱ pajahati,||<br />
					kusalaɱ bhāveti,||<br />
					sāvajjaɱ pajahati,||<br />
					anavajjaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Iminā sattamena Sad'Dhammena samannāgato hoti.|| ||</p>

					<p class="f4">Imehi sattahi dhammehi samannāgato hoti.|| ||</p>

					<p class="f4">Katamesaɱ catunnaɱ jhānānaɱ ābhivetasikānaɱ diṭṭha-dhamma-sukha-vihārānaɱ nikāma-lābhī hoti akiccha-lābhī akasira-lābhī:|| ||</p>
					
					<p class="f4">20. Seyyathā pi, bhikkhave, rañño paccantime nagare bahuɱ tiṇakaṭṭhodakaɱ sannicitaɱ hoti abbhantarānaɱ ratiyā aparitassāya phāsu-vihārāya bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako,||<br />
					vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati,||<br />
					attano ra6tiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">21. Seyyathā pi, bhikkhave, rañño paccantime nagare <a id="pg112"><span class="f2 g"><b>[112]</b></span></a> bahuɱ sāliyavakaɱ sannicitaɱ hoti abbhantarānaɱ ratiyā aparitassāya phāsu-vihārāya,||<br />
					bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako citakkavicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati attano ratiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">22. Yyethāpi bhikkhave rañño paccantime nagare bahuɱ tilamuggamāsāparannaɱ sannicitaɱ hoti abbhantarānaɱ ratiyā aparitassāya phāsu-vihārāya bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako pītiyā ca virāgā upekkhaco ca viharati,||<br />
					sato ca sampajāno sukhañca kāyena paṭisaŋvedeti,||<br />
					yaɱ taɱ ariyā ācīkkhanti 'Upekkhako satimā sukha-vihārī' ti tatiyaɱ-jhānaɱ upasampajja viharati attano ratiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">23. Seyyathā pi, bhikkhave, rañño paccantime nagare bahuɱ bhesajjaɱ sannicitaɱ hoti seyyath'īdaɱ: sappi navanītaɱ telaɱ madhu phāṇitaɱ loṇaɱ abbhantarānaɱ ratiyā aparitassāya phāsu-vihārāya bāhirānaɱ paṭighātāya,||<br />
					evam eva kho, bhikkhave,||<br />
					ariya-sāvako sukhassa ca pahānā dukkhassa ca pahānā pubb'eva somanassa-domanassānaɱ attha-gamā adukkaɱ asukhaɱ upekkhā-sati-pārisuddhiɱ catutthaɱ-jhānaɱ upasampajja viharati attano ratiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">Imesaɱ catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī hoti akiccha-lābhī akasira-lābhī.|| ||</p>

					<p class="f4"><a id="pg113"><span class="f2 g"><b>[113]</b></span></a> Yato ca kho bhikkhave, ariya-sāvako imehi sattahi Sad'Dhammehi samannāgato hoti,||<br />
					imesaɱ catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī hoti akiccha-lābhī akasira-lābhī.|| ||</p>

					<p class="f4">Ayaɱ vuccadi bhikkhave,||<br />
					ariya-sāvako akaraṇīyo mārassa akaraṇīyo pāpimatoti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>