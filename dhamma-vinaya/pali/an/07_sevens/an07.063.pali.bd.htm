<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Aṇguttara Nikāya, Sevens, Sutta 63. The Buddha compares seven strengths of a fortress to seven strengths of the student of the Aristocrats." />
<title>AN 7 63: Nagar'Ūpama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p63">Sutta 63</a></h4>

					<h1>Nagar'Ūpama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg106"><span class="f2 g"><b>[106]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.063.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.063.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Sāvatti nidānaṃ|| ||</p>

					<p class="f4">1. Yato kho bhikkhave, rañño paccantimaṃ nagaraṃ sattahi nagaraparikkhārehi suparikkhataṃ hoti,||<br />
					catunnañ ca āhārānaṃ nikāma-lābhi hoti akiccha-lābhī akasira-lābhī.|| ||</p>

					<p class="f4">Idaṃ vuccati bhikkhave rañño paccantimaṃ nagaraṃ akaraṇīyaṃ bāhirehi paccattikehi paccāmittehi.|| ||</p>

					<p class="f4">Katamehi sattahi nagaraparikkhārehi suparikkhataṃ hoti?|| ||</p>

					<p class="f4">2. Idha, bhikkhave, rañño paccantime nagare esikā hoti gambhīranemā sunikhātā acalā asampavadhī.|| ||</p>

					<p class="f4">Iminā paṭhamena nagaraparikkhārena suparikkhataṃ hoti rañño paccantimaṃ nagaraṃ abbhantarānaṃ guttiyā bāhirānaṃ paṭighātāya.|| ||</p>

					<p class="f4">3. Puna ca paraṃ bhikkhave, rañño paccantime nagare parikhā khatā hoti gambhirā c'eva vitthatā ca.|| ||</p>

					<p class="f4">Iminā dutiyena nagara parikkhārena suparikkhataṃ hoti rañño paccantimaṃ nagaraṃ abbhantarānaṃ guttiyā bāhirānaṃ paṭighātāya.|| ||</p>

					<p class="f4"><a id="pg107"><span class="f2 g"><b>[107]</b></span></a> 4. Puna ca paraṃ bhikkhave, rañño paccantime nagare anupariyāya patho hoti ucco c'eva vitthato ca.|| ||</p>

					<p class="f4">Iminā tatiyena nagara parīkkhārena sūparikkhataṃ hoti rañño paccantimaṃ nagaraṃ abbhantarānaṃ guttiyā bāhirānaṃ paṭighātāya.|| ||</p>

					<p class="f4">5. Puna ca paraṃ bhikkhave, rañño paccantime nagare bahuṃ āvudhaṃ sannicitaṃ hoti salākaṃ c'eva jevaniyañ ca.|| ||</p>

					<p class="f4">Iminā catutthena nagaraparikkhārena suparikkhataṃ hoti rañño paccantimaṃ nagaraṃ abbhantarānaṃ guttiyā bāhirānaṃ paṭighātāya.|| ||</p>

					<p class="f4">6. Puna ca paraṃ bhikkhave, rañño paccantime nagare bahu balakāyo paṭivasati - seyyath'idaṃ:||<br />
					hatthārohā assārohā rathikā dhanuggahā velakā calakā piṇḍadāyīkā uggā rājaputtā pakkhandino mahā-nāgā surā papphālikā.|| ||</p>

					<p class="f4">Cammayodhino dāsakaputtā.|| ||</p>

					<p class="f4">Iminā pañcamena nagaraparikkhārena suparikkhataṃ hoti rañño paccantimaṃ nagaraṃ abbhantarānaṃ guttiyā bāhirānaṃ paṭighātāya.|| ||</p>

					<p class="f4">7. Puna ca paraṃ bhikkhave, rañño paccantime nagare dovāriko hoti paṇḍito vyatto medhāvi aññātānaṃ nivāretā ñātānaṃ pavesetā.|| ||</p>

					<p class="f4">Iminā chaṭṭhena nagaraparikkhārena suparikkhataṃ hoti rañño paccantimaṃ nagaraṃ abbhantarānaṃ guttiyā bāhirānaṃ paṭighātāya.|| ||</p>

					<p class="f4">8. Puna ca paraṃ bhikkhave, rañño paccantime nagare pākāro hoti uccā c'eva vitthato ca vāsanalepanasampanno ca.|| ||</p>

					<p class="f4">Iminā sattamena nagaraparikkhārena suparikkhataṃ hoti rañño paccantimaṃ nagaraṃ abntarānaṃ guttiyā bāhirānaṃ paṭighātāya.|| ||</p>

					<p class="f4"> <a id="pg108"><span class="f2 g"><b>[108]</b></span></a> Imehi sattahi nagara-parikkhārehi suparikkhataṃ hoti.|| ||</p>

					<p class="f4">Katamesaṃ catunnaṃ āhārānaṃ nikāma-lābhi hoti akiccha-lābhī akasira-lābhī:|| ||</p>

					<p class="f4">9. Idha, bhikkhave, rañño paccantime nagare bahuṃ tiṇkaṭṭhodakaṃ santicitaṃ hoti abbhantarānaṃ ratiyā aparitassāya phāsu-vihārāya,||<br />
					bāhirānaṃ paṭighātāya.|| ||</p>

					<p class="f4">10. Puna ca paraṃ bhikkhave, rañño paccantime nagare bahuṃ sāliyavakaṃ sannicitaṃ hoti abbhantarānaṃ ratiyā aparitassāya phāsu-vihārāya bāhirānaṃ paṭighātāya.|| ||</p>

					<p class="f4">11. Puna ca paraṃ bhikkhave, rañño paccantime nagare bahuṃ tilamāsamuggāparannaṃ sannicītaṃ hoti abbhantarānaṃ ratiyā aparitassāya phāsu-vihārāya,||<br />
					bāhirānaṃ paṭighātā ya.|| ||</p>

					<p class="f4">12. Puna ca paraṃ bhikkhave, rañño paccantime nagare bahuṃ bhesajjaṃ santicitaṃ hoti seyyath'īdaṃ:||<br />
					sappi navanītaṃ telaṃ madhu phāṇitaṃ loṇaṃ abbhantarānaṃ ratiyā aparitassāya phāsu-vihārāya, bāhirānaṃ paṭighātāya.|| ||</p>

					<p class="f4">Imesaṃ kho bhikkhave, catunnaṃ āhārānaṃ nikāma-lābhī hoti akiccha-lābhi akasira-lābhī.|| ||</p>

					<p class="f4">Yato kho bhikkhave, rañño paccantimaṃ nagaraṃ imehi sattahi nagaraparikkhārahi suparikkhataṃ hoti,||<br />
					imesaṃ catunnaṃ āhārānaṃ nikāma-lābhī hoti akiccha-lābhī akasira-lābhī,||<br />
					idaṃ vuccati bhikkhave, rañño paccantimaṃ nagaraṃ akaraṇīyaṃ bāhirehi paccattikehi paccāmittehi.|| ||</p>

					<p class="f4">Evam eva kho bhikkhave, yatā ariya-sāvako sattahi Sad'Dhammehi samannāgato hoti,||<br />
					catunnañ ca <a id="pg109"><span class="f2 g"><b>[109]</b></span></a> jhānānaṃ abhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī.|| ||</p>

					<p class="f4">Ayaṃ vuccati bhikkhave, ariya-sāvako akaraṇīyo mārassa akaraṇiyo pāpimato.|| ||</p>

					<p class="f4">Katamehi sattahi Sad'Dhammehi samannāgato?|| ||</p>

					<p class="f4">13. Seyyathā pi, bhikkhave, rañño paccantime nagare esikā hoti gambhīranemā sunikhātā acalā asampavedhī abbhantarānaṃ guttiyā bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako saddho hoti,||<br />
					sadda-hati Tathāgatassa bodhiṃ - iti pi so Bhagavā arahaṃ Sammā Sambuddho vijjā-caraṇa-sampanno Sugato lokavindū anuttaro purisa-damma-sārathi Satthā deva-manussānaṃ Buddho Bhagavāti.|| ||</p>

					<p class="f4">Saddhesiko bhikkhave,||<br />
					ariya-sāvako akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Iminā paṭhamena Sad'Dhammena samannāgato hoti.|| ||</p>

					<p class="f4">14. Seyyathā pi, bhikkhave, rañño paccantime nagare parikhā hoti gambhīrā c'eva vitthatā ca abbhantarānaṃ guttiyā bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako hirimā hoti,||<br />
					hirīyati kāya-du-c-caritena vacī-du-c-caritena mano-du-c-caritena hirīyati pāpakānaṃ akusalānaṃ dhammānaṃ samāpattiyā.|| ||</p>

					<p class="f4">Hiriparikho bhikkhave, ariya-sāvako akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Iminā dutiyena Sad'Dhammena samannāgato hoti.|| ||</p>

					<p class="f4">15. Seyyathā pi, bhikkhave, rañño paccantime nagare anupariyāya patho hoti ucco c'eva vitthatā ca abbhantarānaṃ guttiyā bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako ottapī hoti,||<br />
					ottappati kāya-du-c-caritena vacī-du-c-caritena mano-du-c-caritena,||<br />
					ottappati pāpakānaṃ akusalānaṃ dhammānaṃ samāpattiyā ottappaparīyāya-patho bhikkhave,||<br />
					ariya-sāvako akusalaṃ pajahati,||<br />
					kusalaṃ <a id="pg110"><span class="f2 g"><b>[110]</b></span></a> bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Iminā dutiyena Sad'Dhammena samannāgato hoti.|| ||</p>

					<p class="f4">16. Seyyathā pi, bhikkhave, rañño paccantime nagare bahuṃ āvudhaṃ sannicitaṃ hoti,||<br />
					salākaṃ c'eva jevaniyañ ca abbhantarānaṃ guttiyā bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako bahu-s-suto hoti suta-dharo suta-sannicayo,||<br />
					ye te dhammā ādi-kalyāṇā majjhe kalyāṇā pariyosāna-kalyāṇā sātthā sa-vyañjanā kevala-paripuṇnā parisuddhaṃ Brahma-cariyaṃ abhivadanti,||<br />
					kathārūpāssa dhammā bahu-s-sutā honti dhatā vavasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Sutāvudho bhikkhave, ariya-sāvako akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Iminā catutthena Sad'Dhammena samannāgate hoti.|| ||</p>

					<p class="f4">17. Seyyathā pi, bhikkhave, rañño paccantime nagare bahu balakāyo paṭivasati,||<br />
					seyyath'īdaṃ: hatthārohā assārohā rathikā dhanuggahā celakā calakā piṇḍadāyikā uggā rājaputtā pakkhandino mahā-nāgā sūrā cammayodhino dāsakaputtā abbhantarānaṃ guttiyā bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako āraddha-viriyo viharati akusalānaṃ dhammānaṃ pahānāya kusalānaṃ dhammānaṃ upasampadāya thāmavādaḷha-parakkamo anikkhitta-dhūro kusalesu dhammesu.|| ||</p>

					<p class="f4">Viriya-balakāyo bhikkhave,||<br />
					ariya-sāvako akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Iminā pañcamena Sad'Dhammena samannāgato hoti.|| ||</p>

					<p class="f4">18. Seyyathā pi, bhikkhave, raññopaccantime nagare dovāriko hoti paṇiḍito viyatto medhāvī aññātānaṃ nivaretā ñātānaṃ pavasetā abbhantarānaṃ guttiyā bāhirānaṃ <a id="pg111"><span class="f2 g"><b>[111]</b></span></a> paṭighātāya,||<br />
					evam eva kho, bhikkhave,||<br />
					ariya-sāvako satimā hoti paramena sati-nepakkena samannāgato cirakampi cira-bhāsitampi saritā anussaritā.|| ||</p>

					<p class="f4">Sati dovāriko bhikkhave, ariya-sāvako akusalaṃ pajahati,||<br />
					kusalaṃbhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Iminā chaṭṭhena Sad'Dhammena samannāgato hoti.|| ||</p>

					<p class="f4">19. Seyyathā pi, bhikkhave, rañño paccantime nagare pākāro hoti ucco c'eva vitthato ca vāsanalepanasampanno ca abbhantarānaṃ guttiyā bāhirānaṃ paṭighātāya,||<br />
					evam eva kho, bhikkhave,||<br />
					ariyāvako paññavā hoti uday'attha-gāminīyā pañññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Paññāvāsanalepanasampanno bhikkhave,||<br />
					ariya-sāvako akusalaṃ pajahati,||<br />
					kusalaṃ bhāveti,||<br />
					sāvajjaṃ pajahati,||<br />
					anavajjaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Iminā sattamena Sad'Dhammena samannāgato hoti.|| ||</p>

					<p class="f4">Imehi sattahi dhammehi samannāgato hoti.|| ||</p>

					<p class="f4">Katamesaṃ catunnaṃ jhānānaṃ ābhivetasikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī:|| ||</p>

					<p class="f4">20. Seyyathā pi, bhikkhave, rañño paccantime nagare bahuṃ tiṇakaṭṭhodakaṃ sannicitaṃ hoti abbhantarānaṃ ratiyā aparitassāya phāsu-vihārāya bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako,||<br />
					vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati,||<br />
					attano ra6tiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">21. Seyyathā pi, bhikkhave, rañño paccantime nagare <a id="pg112"><span class="f2 g"><b>[112]</b></span></a> bahuṃ sāliyavakaṃ sannicitaṃ hoti abbhantarānaṃ ratiyā aparitassāya phāsu-vihārāya,||<br />
					bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako citakkavicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati attano ratiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">22. Yyethāpi bhikkhave rañño paccantime nagare bahuṃ tilamuggamāsāparannaṃ sannicitaṃ hoti abbhantarānaṃ ratiyā aparitassāya phāsu-vihārāya bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako pītiyā ca virāgā upekkhaco ca viharati,||<br />
					sato ca sampajāno sukhañca kāyena paṭisaṃvedeti,||<br />
					yaṃ taṃ ariyā ācīkkhanti 'Upekkhako satimā sukha-vihārī' ti tatiyaṃ-jhānaṃ upasampajja viharati attano ratiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">23. Seyyathā pi, bhikkhave, rañño paccantime nagare bahuṃ bhesajjaṃ sannicitaṃ hoti seyyath'īdaṃ: sappi navanītaṃ telaṃ madhu phāṇitaṃ loṇaṃ abbhantarānaṃ ratiyā aparitassāya phāsu-vihārāya bāhirānaṃ paṭighātāya,||<br />
					evam eva kho, bhikkhave,||<br />
					ariya-sāvako sukhassa ca pahānā dukkhassa ca pahānā pubb'eva somanassa-domanassānaṃ attha-gamā adukkaṃ asukhaṃ upekkhā-sati-pārisuddhiṃ catutthaṃ-jhānaṃ upasampajja viharati attano ratiyā aparitassāya phāsu-vihārāya,||<br />
					okkamanāya Nibbānassa.|| ||</p>

					<p class="f4">Imesaṃ catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī.|| ||</p>

					<p class="f4"><a id="pg113"><span class="f2 g"><b>[113]</b></span></a> Yato ca kho bhikkhave, ariya-sāvako imehi sattahi Sad'Dhammehi samannāgato hoti,||<br />
					imesaṃ catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī.|| ||</p>

					<p class="f4">Ayaṃ vuccadi bhikkhave,||<br />
					ariya-sāvako akaraṇīyo mārassa akaraṇīyo pāpimatoti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>