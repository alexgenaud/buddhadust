<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sevens, Sutta 7. The Buddha contrasts the vulnerability of material treasures with the treasures of faith, virtue, conscientiousness, fear of blame, listening, generosity, and wisdom." />
<title>AN 7 7: Uggo Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Sattaka Nipāta<br />
					1. Dhana Vaggo</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p7">Sutta 7</a></h4>

					<h1>Uggo Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg6"><span class="f2 g"><b>[6]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.007.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.007.than.ati.htm#p1">than</a>][<a href="../../../../dhamma-vinaya/mnl/an/07_sevens/an07.007.upal.mnl.htm#p1">upal</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Uggo rāja-mahā-matto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Uggo rāja-mahā-matto Bhagavantaṃ etad avoca:|| ||</p>

					<p class="f4">"Acchariyaṃ bhante,||<br />
					ababhūtaṃ bhante,||<br />
					yāva aḍḍho c'āyaṃ bhante,||<br />
					Migāro Rohaṇeyyo yāva maha-d-dhano yāva mahā-bhogo" ti.|| ||</p>

					<p class="f4"><a id="pg7"><span class="f2 g"><b>[7]</b></span></a> "Kīva aḍḍhā pan'Ugga,||<br />
					Migāro Rohaṇeyyo kīva maha-d-dhano kīva mahā-bhogo" ti?|| ||</p>

					<p class="f4">"Sataṃ bhante,||<br />
					sahassānaṃ hiraññassa,||<br />
					ko pana vādo rūpiyassā" ti?|| ||</p>

					<p class="f4">"Atthi kho etaṃ Ugga dhanaṃ,||<br />
					n'etaṃ n'atthiti vadāmi.|| ||</p>

					<p class="f4">Tañ ca kho etaṃ Ugga,||<br />
					dhanaṃ sādhāraṇaṃ agginā udakena rājūhi corehi appiyehi dāyādehi.|| ||</p>

					<p class="f4">Satta kho imāni Ugga,||<br />
					dhanāni asādhāranāni agginā udakena rājūhī corehi appiyehi dāyādehi.|| ||</p>

					<p class="f4">Katamāni satta?|| ||</p>

					<p class="f4">Saddhā-dhanaṃ,||<br />
					sīla-dhanaṃ,||<br />
					hiri-dhanaṃ,||<br />
					ottappa-dhanaṃ,||<br />
					suta-dhanaṃ,||<br />
					cāga-dhanaṃ,||<br />
					paññā-dhanaṃ.|| ||</p>

					<p class="f4">Imāni kho Ugga,||<br />
					satta dhanāni asādhāraṇāni agginā udakena rājūhī corehi appiyehi dāyādehi" ti.|| ||</p>

					<p>&nbsp;</p>

							<p class="f4 ctr">Saddhā-dhanaṃ sīla-dhanaṃ hiri ottappiyaṃ dhana||<br />
							Suta-dhanaṃ ca cāgo ca paññā ce sattama dhanaṃ.|| ||</p>

							<p class="f4 ctr">Yassa ete dhanā atthi itthiyā purisassa vā||<br />
							Save maha-d-dhano loke ajeyyo devamānuse.|| ||</p>

							<p class="f4 ctr">Tasmā saddhañca sīlañca pasādaṃ Dhamma-dassanaṃ||<br />
							Anuyuñjetha medhāvi saraṃ Buddhāna sāsanan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>