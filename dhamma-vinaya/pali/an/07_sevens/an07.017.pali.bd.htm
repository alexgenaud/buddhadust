<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 17. In the context of listing seven persons worthy of gifts the Buddha describes seven stages of awakening based on perception of pain, non-self, happiness in Nibbāna. Three suttas under the one number in the PTS version." />
<title>AN 7 17 (or 17-18-19): Dukkh'ānupassi Suttaṃ — Anatt'ānupassī Suttaṃ — Nibbāne Sukh'ānupassī Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					2. Anusaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p17">Sutta 17</a></h4>

					<h1>Dukkh'ānupassi Suttaṃ — Anatt'ānupassī Suttaṃ — Nibbāne Sukh'ānupassī Suttaṃ<span class="f3"><sup>[<a id="edfn1" href="#edn1">ed1</a>]</sup></span></h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg14"><span class="f2 g"><b>[14]</b></span></a></p>

					<h4 class="ctr">Sutta 17 (a)</h4>

					<h1>Dukkh-ā-nupassi Suttaṃ</h1>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.016.hare.pts.htm#p1">pts</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇīyā anuttaraṃ puñña-k-khettaṃ lokassa.|| ||</p>

					<p class="f4">Katame satta?|| ||</p>

					<p class="f4">Idha, bhikkhave, ekacco puggalo sabba-saṇkhāresu dukkh-ā-nupassī viharati dukkha-sañña dukkha-paṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno.|| ||</p>

					<p class="f4">So āsavānaṃ khayā ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ayaṃ bhikkhave, paṭhamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave, idh'ekacco puggalo dukkh-ā-nupassī viharati dukkha-sañña dukkha-paṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaṃ acarimaṃ āsava-pariyādānañ ca hoti jivita-pariyādānañ ca.|| ||</p>

					<p class="f4">Ayaṃ bhikkhave, dutiyo puggalo āhuneyyo pāhuneyyo dakkhi neyyo añjali-karaṇeyyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave, idh'ekacco puggalo dukkh-ā-nupassī viharati dukkha-sañña dukkha-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā antarā-parinibbāyī hoti.|| ||</p>

					<p class="f4">Ayaṃ tatiyo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave, idh'ekacco puggalo dukkh-ā-nupassī viharati dukkha-sañña dukkha-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā upahacca-parinibbāyi hoti.|| ||</p>

					<p class="f4">Ayaṃ catuttho puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave, idh'ekacco puggalo dukkh-ā-nupassī viharati dukkha-sañña dukkha-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā a-saṇkhāra-parinibbāyi hoti.|| ||</p>

					<p class="f4">Ayaṃ pañcamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave, idh'ekacco puggalo dukkh-ā-nupassī viharati dukkha-sañña dukkha-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā sa-saṇkhāra-parinibbāyi hoti.|| ||</p>

					<p class="f4">Ayaṃ chaṭṭhamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhikkhave, idh'ekacco puggalo dukkh-ā-nupassī viharati dukkha-sañña dukkha-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā uddhaṃ-soto hoti Akaniṭṭha-gāmi.|| ||</p>

					<p class="f4">Ayaṃ bhikkhave, sattamo puggalo āhuneyyo, pāhuneyyo dakkhinayyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraṃ puñña-k-khettaṃ lokassā ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr">Sutta 17 (b)</h4>

					<h1>Anattānupassī Suttaṃ</h1>

					<p class="f4">E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Satt'ime bhikkhave, puggalā āhuneyyā pāhuneyya dakkhiṇeyyā añjalika-caraṇiyā anuttaraṃ puñña-k-khettaṃ lokassa.|| ||</p>

					<p class="f4">Katame satta?|| ||</p>

					<p class="f4">Idha, bhikkhave, ekacco puggalo sabba-dhammesu anatt-ā-nupassī viharati anatta-saññi anatta-paṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno.|| ||</p>

					<p class="f4">So āsavānaṃ khayā ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ayaṃ bhikkhave, paṭhamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave, idh'ekacco puggalo sabba-dhammesu anatt-ā-nupassī viharati anatta-saññi anatta-paṭisaṃvedī satataṃ samitaṃ abbokiṇṇaṃ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaṃ acarimaṃ āsava-pariyādānañ ca hoti jivita-pariyādānañ ca.|| ||</p>

					<p class="f4">Ayaṃ bhikkhave, dutiyo puggalo āhuneyyo pāhuneyyo dakkhi neyyo añjali-karaṇeyyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave, idh'ekacco puggalo sabba-dhammesu anatt-ā-nupassī viharati anatta-saññi anatta-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā antarā-parinibbāyī hoti.|| ||</p>

					<p class="f4">Ayaṃ tatiyo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave, idh'ekacco puggalo sabba-dhammesu anatt-ā-nupassī viharati anatta-saññi anatta-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā upahacca-parinibbāyi hoti.|| ||</p>

					<p class="f4">Ayaṃ catuttho puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave, idh'ekacco puggalo sabba-dhammesu anatt-ā-nupassī viharati anatta-saññi anatta-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā a-saṇkhāra-parinibbāyi hoti.|| ||</p>

					<p class="f4">Ayaṃ pañcamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave, idh'ekacco puggalo  sabba-dhammesu anatt-ā-nupassī viharati anatta-saññi anatta-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā sa-saṇkhāra-parinibbāyi hoti.|| ||</p>

					<p class="f4">Ayaṃ chaṭṭhamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhikkhave, idh'ekacco puggalo sabba-dhammesu anatt-ā-nupassī viharati anatta-saññi anatta-paṭisaṃvedī satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā uddhaṃ-soto hoti Akaniṭṭha-gāmi.|| ||</p>

					<p class="f4">Ayaṃ bhikkhave, sattamo puggalo āhuneyyo, pāhuneyyo dakkhinayyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraṃ puñña-k-khettaṃ lokassā ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr">Sutta 17 (c)</h4>

					<h1>Nibbāne Sukhānupassī Suttaṃ</h1>

					<p class="f4">E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Satt'ime bhikkhave, puggalā āhuneyyā pāhuneyyā dakkhiṇeyyā añjali-karaṇiyā anuttaraṃ puñña-k-khettaṃ lokassa.|| ||</p>

					<p class="f4">Katame satta?|| ||</p>

					<p class="f4">Idha, bhikkhave, ekacco puggalo Nibbāne sukhānupassī viharati sukha-saññi sukha-paṭisaṃvedi satataṃ samitaṃ abbokiṇṇaṃ cetasā adhimuccamāno paññāya pariyogāhamāno.|| ||</p>

					<p class="f4">So āsavānaṃ khayā ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ayaṃ bhikkhave, paṭhamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave, idh'ekacco puggalo Nibbāne sukhānupassī viharati sukha-saññi sukha-paṭisaṃvedi satataṃ samitaṃ abbokiṇṇaṃ cetasā adhimuccamāno paññāya pariyogāhamāno.|| ||</p>

					<p class="f4">Tassa apubbaṃ acarimaṃ āsava-pariyādānañ ca hoti jivita-pariyādānañ ca.|| ||</p>

					<p class="f4">Ayaṃ bhikkhave, dutiyo puggalo āhuneyyo pāhuneyyo dakkhi neyyo añjali-karaṇeyyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave, idh'ekacco puggalo Nibbāne sukhānupassī viharati sukha-saññi sukha-paṭisaṃvedi satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā antarā-parinibbāyī hoti.|| ||</p>

					<p class="f4">Ayaṃ tatiyo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave, idh'ekacco puggalo Nibbāne sukhānupassī viharati sukha-saññi sukha-paṭisaṃvedi satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā upahacca-parinibbāyi hoti.|| ||</p>

					<p class="f4">Ayaṃ catuttho puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave, idh'ekacco puggalo Nibbāne sukhānupassī viharati sukha-saññi sukha-paṭisaṃvedi satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā a-saṇkhāra-parinibbāyi hoti.|| ||</p>

					<p class="f4">Ayaṃ pañcamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave, idh'ekacco puggalo Nibbāne sukhānupassī viharati sukha-saññi sukha-paṭisaṃvedi satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā sa-saṇkhāra-parinibbāyi hoti.|| ||</p>

					<p class="f4">Ayaṃ chaṭṭhamo puggalo āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhikkhave, idh'ekacco puggalo Nibbāne sukhānupassī viharati sukha-saññi sukha-paṭisaṃvedi satataṃ samitaṃ abbokiṇṇaṃ cetasā adhimuccamāno paññāyā-pariyogāhamāno.|| ||</p>

					<p class="f4">So pañcannaṃ oram-bhāgiyānaṃ saṃyojanānaṃ parikkhayā uddhaṃ-soto hoti Akaniṭṭha-gāmi.|| ||</p>

					<p class="f4">Ayaṃ bhikkhave, sattamo puggalo āhuneyyo, pāhuneyyo dakkhinayyo añjali-karaṇīyo anuttaraṃ puñña-k-khettaṃ lokassa.|| ||</p>

					<p class="f4">Ime kho bhikkhave, satta puggalā āhuneyyā pāhuneyyā dakkhiṇeyyā añjali-karaṇīyā anuttaraṃ puñña-k-khettaṃ lokassā ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> BJT and according to Hare, the commentary treats these as three separate suttas which looks likely. They have been arranged here as three separate fully expanded suttas grouped under one title and sutta number to be consistant with the PTS numbering where that version treats the three as one abbreviated sutta.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>