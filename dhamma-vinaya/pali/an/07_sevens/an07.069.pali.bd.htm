<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 69. A strong warning not to get careless with one's criticism of one's fellow seekers in the Dhamma." />
<title>AN 7 69: Sunetta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Mahā Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p69">Sutta 69</a></h4>

					<h1>Sunetta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg135"><span class="f2 g"><b>[135]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.069.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Bhūta-pubbaɱ bhikkhave, Sunetto nāma Satthā ahosi titthakaro kāmesu vīta-rāgo.|| ||</p>

					<p class="f4">Sunettassa kho pana bhikkhave, sattuno anekāni sāvakasatāni ahesuɱ.|| ||</p>

					<p class="f4">Sunetto nāma Satthā sāvakānaɱ Brahma-loka-saha-vyatāya dhammaɱ desesi.|| ||</p>

					<p class="f4">Ye kho pana bhikkhave Sunettassa Satthuno Brahma-loka-saha-vyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye ko pana bhikkhave Sunettassa Satthuno Brahma-loka-saha-vyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Bhūta-pubbaɱ bhikkhave, Mūgapakkho<span class="f3"><sup>[<a id="edfn1" href="#edn1">ed1</a>]</sup></span> nāma Satthā ahosi titthakaro kāmesu vīta-rāgo.|| ||</p>

					<p class="f4">Mūgapakkhassa kho pana bhikkhave, sattuno anekāni sāvakasatāni ahesuɱ.|| ||</p>

					<p class="f4">Mūgapakkho nāma Satthā sāvakānaɱ Brahma-loka-saha-vyatāya dhammaɱ desesi.|| ||</p>

					<p class="f4">Ye kho pana bhikkhave Mūgapakkhassa Satthuno Brahma-loka-saha-vyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye ko pana bhikkhave Mūgapakkhassa Satthuno Brahma-loka-saha-vyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Bhūta-pubbaɱ bhikkhave, Aranemi nāma Satthā ahosi titthakaro kāmesu vīta-rāgo.|| ||</p>

					<p class="f4">Aranemassa kho pana bhikkhave, sattuno anekāni sāvakasatāni ahesuɱ.|| ||</p>

					<p class="f4">Aranemi nāma Satthā sāvakānaɱ Brahma-loka-saha-vyatāya dhammaɱ desesi.|| ||</p>

					<p class="f4">Ye kho pana bhikkhave Aranemassa Satthuno Brahma-loka-saha-vyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye ko pana bhikkhave Aranemassa Satthuno Brahma-loka-saha-vyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Bhūta-pubbaɱ bhikkhave, Kuddālo nāma Satthā ahosi titthakaro kāmesu vīta-rāgo.|| ||</p>

					<p class="f4">Kuddālassa kho pana bhikkhave, sattuno anekāni sāvakasatāni ahesuɱ.|| ||</p>

					<p class="f4">Kuddālo nāma Satthā sāvakānaɱ Brahma-loka-saha-vyatāya dhammaɱ desesi.|| ||</p>

					<p class="f4">Ye kho pana bhikkhave Kuddālassa Satthuno Brahma-loka-saha-vyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye ko pana bhikkhave Kuddālassa Satthuno Brahma-loka-saha-vyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Bhūta-pubbaɱ bhikkhave, Hatthipālo nāma Satthā ahosi titthakaro kāmesu vīta-rāgo.|| ||</p>

					<p class="f4">Hatthipālassa kho pana bhikkhave, sattuno anekāni sāvakasatāni ahesuɱ.|| ||</p>

					<p class="f4">Hatthipālo nāma Satthā sāvakānaɱ Brahma-loka-saha-vyatāya dhammaɱ desesi.|| ||</p>

					<p class="f4">Ye kho pana bhikkhave Hatthipālassa Satthuno Brahma-loka-saha-vyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye ko pana bhikkhave Hatthipālassa Satthuno Brahma-loka-saha-vyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Bhūta-pubbaɱ bhikkhave, Jotipālo nāma Satthā ahosi titthakaro kāmesu vīta-rāgo.|| ||</p>

					<p class="f4">Jotipālassa kho pana bhikkhave, sattuno anekāni sāvakasatāni ahesuɱ.|| ||</p>

					<p class="f4">Jotipālo nāma Satthā sāvakānaɱ Brahma-loka-saha-vyatāya dhammaɱ desesi.|| ||</p>

					<p class="f4">Ye kho pana bhikkhave Jotipālassa Satthuno Brahma-loka-saha-vyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye ko pana bhikkhave Jotipālassa Satthuno Brahma-loka-saha-vyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Bhūta-pubbaɱ bhikkhave, Arako nāma Satthā ahosi titthakaro kāmesu vīta-rāgo.|| ||</p>

					<p class="f4">Arakassa kho pana bhikkhave, sattuno anekāni sāvakasatāni ahesuɱ.|| ||</p>

					<p class="f4">Arako nāma Satthā sāvakānaɱ Brahma-loka-saha-vyatāya dhammaɱ desesi.|| ||</p>

					<p class="f4">Ye kho pana bhikkhave Arakassa Satthuno Brah- <a id="pg136"><span class="f2 g"><b>[136]</b></span></a> ma-loka-saha-vyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye ko pana bhikkhave Arakassa Satthuno Brahma-loka-saha-vyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Taɱ kiɱ maññatha bhikkhave,||<br />
					yo ime satta Satthāre titthakare kāmesu vīta-rāge aneka-sataparivāre sasāvaka-saŋghe duṭṭhacitto akakoseyya paribhāseyya,||<br />
					bahuɱ so apuññaɱ pasaceyyā ti?|| ||</p>

					<p class="f4">Evaɱ bhante.|| ||</p>

					<p class="ctr c">&#9632;</p>

					<p class="f4">Taɱ kiɱ maññatha bhikkhave,||<br />
					yo ime satta Satthāre titthakare kāmesu vīta-rāge aneka-sataparivāre sasāvaka-saŋghe duṭṭhacitto akakoseyya paribhāseyya,||<br />
					bahuɱ so apuññaɱ pasaceyya,||<br />
					yo ekaɱ diṭṭhi-sampannaɱ puggalaɱ duṭṭhacitto akkosati paribhāsati,||<br />
					ayaɱ tato bahutaraɱ apuññaɱ pasavati.|| ||</p>

					<p class="f4">Taɱ kissa hetu?|| ||</p>

					<p class="f4">Nāhaɱ bhikkhave, ito bahiddhā eva-rūpiɱ khantiɱ vadāmi,||<br />
					yathā amhaɱ sabrahma-cārisu.|| ||</p>

					<p class="f4">Tasmā ti ha bhikkhave, evaɱ sikkhitabbaɱ:|| ||</p>

					<p class="f4">Na no sabrahma-cārisu cittāni paduṭṭhāni bhavissantī ti.|| ||</p>

					<p class="f4">Evaɱ hi ho bhikkhave, sikkhitabban ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> I am not certain that I have got the endings for the names of the following teachers correctly. PTS gives only the first case, and BJT has followed the first intoduction of a new name with the text, name and case of <span class="mozp">Mūgapakkho</span> through to Arako.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
