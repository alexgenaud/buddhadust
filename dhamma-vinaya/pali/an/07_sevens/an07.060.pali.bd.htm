<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Sutta 60 of the Aŋguttara Nikāya. Seven conditions caused by anger that double back on the angry man." />
<title>AN 7 60: Kodhana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Avyākata Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p60">Sutta 60</a></h4>

					<h1>Kodhana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg94"><span class="f2 g"><b>[94]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.060.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.060.than.ati.htm#p1">than</a>][<a href="../../../../dhamma-vinaya/ati/an/07_sevens/an07.060.nymo.ati.htm#p1">ati-nymo</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Satt'ime bhikkhave, dhammā sapattakantā sapattakaraṇā kodhanaɱ āga-c-chanti itthiɱ vā purisaɱ vā.|| ||</p>

					<p class="f4">Katame satta?|| ||</p>

					<p class="f4">(1) Idha, bhikkhave, sapatto sapattassa evaɱ icchati:<br />
					aho vatāyaɱ dubbaṇṇo assāti.|| ||</p>

					<p class="f4">Taɱ kissa hetu?|| ||</p>

					<p class="f4">Na bhikkhave, sapatto sapattassa vaṇṇavatāya nandati.|| ||</p>

					<p class="f4">Kodhanoyaɱ bhikkhave purisa-puggalo kodhābhibhūto ko'dhapareto.|| ||</p>

					<p class="f4">Kiñcā pi so hoti sunahāto suvilitto kappitakesa-massu odātavattha-vasano,||<br />
					atha kho so dubbaṇṇova hoti kodhābhibhūto.|| ||</p>

					<p class="f4">Ayaɱ bhikkhave, paṭhamo dhammo sapattakanto sapattakaraṇo kodhanaɱ āga-c-chati itthiɱ vā purisaɱ vā.|| ||</p>

					<p class="f4">(2) Puna ca paraɱ bhikkhave, sapatto sapattassa evaɱ icchati:||<br />
					aho vatāyaɱ dukkhaɱ sayeyyāti.|| ||</p>

					<p class="f4">Taɱ kissa hetu?|| ||</p>

					<p class="f4">Na bhikkhave, sapatto sapattassa sukhaseyyāya nandati.|| ||</p>

					<p class="f4">Kodhanoyaɱ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Kiñcā pi so pallaŋke seti goṇa-katthate paṭikatthate paṭalika-t-thate kādalimigapavarapacc'attharaṇe sa-uttara-c-chade ubhato lohita-kūpadhāne,||<br />
					atha kho so dukkhaɱ yeva seti kodhābhibhūto.|| ||</p>

					<p class="f4">Ayaɱ bhikkhave dutiyo dhammo sapattakanto sapattakaraṇo kodhanaɱ āga-c-chati itthiɱ vā purisaɱ vā.|| ||</p>

					<p class="f4">(3) Puna ca paraɱ bhikkhave, sapatto sapattassa evaɱ icchati:||<br />
					aho vatāyaɱ na pacurattho assāti.|| ||</p>

					<p class="f4">Taɱ kissa hetu?|| ||</p>

					<p class="f4">Na bhikkhave, sapatto sapattassa pavuratthatāya <a id="pg95"><span class="f2 g"><b>[95]</b></span></a> nandatī.|| ||</p>

					<p class="f4">Kodhanoyaɱ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Anattham pi gahetvā attho me gahitoti maññati.|| ||</p>

					<p class="f4">Attham pi gahetvā anattho me gahitoti maññati.|| ||</p>

					<p class="f4">Tass'ime dhammā añña-maññaɱ vipaccanīkā gahitā dīgha-rattaɱ ahitāya dukkhāya saŋvattanti kodhābhibhūtassa.|| ||</p>

					<p class="f4">Ayaɱ ko bhikkhave, tatiyo dhammo sapattakanto sapattakaraṇo kodhanaɱ āga-c-chati itthiɱ vā purisaɱ vā.|| ||</p>

					<p class="f4">(4) Puna ca paraɱ bhikkhave, sapatto sapattassa evaɱ icchati: aho vatāyaɱ na bhogavā assāti.|| ||</p>

					<p class="f4">Taɱ kissa hetu?|| ||</p>

					<p class="f4">Na bhikkhave, sapatto sapattassa bhogavatāya nandati.|| ||</p>

					<p class="f4">Kodhanassa bhikkhave, purisa-puggalassa kodhābhibhūtassa ko'dhaparetassa yepissa te honti bhogā uṭṭhānaviriyādhigatā bāhā-bala-paricitā sedāvakkhittā dhammikā dhamma-laddhā,||<br />
					tepirājāno rājakosaɱ pavasenti kodhābhibūtassa.|| ||</p>

					<p class="f4">Ayaɱ bhikkhave, catuttho dhammo sapattakanto sapattakaraṇo kodhanaɱ āga-c-chati itthiɱ vā purisaɱ vā.|| ||</p>

					<p class="f4">(5) Puna ca paraɱ bhikkhave, sapatto sapattassa evaɱ icchati:||<br />
					aho vatāyaɱ na yasavā assāti.|| ||</p>

					<p class="f4">Taɱ kissa hetu?|| ||</p>

					<p class="f4">Na bhikkhave, sapatto sapattassa yasavatāya nandati.|| ||</p>

					<p class="f4">Kodhanoyaɱ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Yopissa so hoti yaso appamādādhigato tamhāpi dhaɱsati kodhābhibhūto.|| ||</p>

					<p class="f4">Ayaɱ bhikkhave, pañcamo dhammo sapattakanto sapattakaraṇo kodhanaɱ āga-c-chati itthiɱ vā purisaɱ vā.|| ||</p>

					<p class="f4">(6) Puna ca paraɱ bhikkhave, sapatto sapattassa evaɱ icchati:||<br />
					aho vatāyaɱ na yasavā assāti.|| ||</p>

					<p class="f4">Taɱ kissa hetu?|| ||</p>

					<p class="f4">Na bhikkhave, sapatto sapattassa mittavatāya nandati.|| ||</p>

					<p class="f4">Kodhanoyaɱ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Yopissa te honti mitt-ā-maccā ñātisā-lohitā,||<br />
					tepi ārakā taɱ parivajjentī kodhābhibhūtaɱ.|| ||</p>

					<p class="f4">Ayaɱ bhikkhave, Bhikkhave chaṭṭo dhammo sapattakanto sapattakaraṇo kodhanaɱ āga-c-chati itthiɱ vā purisaɱ purisaɱ vā.|| ||</p>

					<p class="f4"><a id="pg96"><span class="f2 g"><b>[96]</b></span></a> (7) Puna ca paraɱ bhikkhave, sapatto sapattassa evaɱ icchati:||<br />
					aho vatāyaɱ kāyassa bhedā parammaraṇa apāyaɱ duggatiɱ vinipātaɱ Nirayaɱ upapajjeyyāti.|| ||</p>

					<p class="f4">Taɱ kissa hetu?|| ||</p>

					<p class="f4">Na bhikkhave, sapatto sapattassa sugatigamanena nandati.|| ||</p>

					<p class="f4">Kodhanoyaɱ bhikkhave, purisa-puggalo kodhābhibhuto ko'dhapareto kāyena du-c-caritaɱ carati,||<br />
					vācāya du-c-caritaɱ carati,||<br />
					manasā du-c-caritaɱ carati so kāyena du-c-caritaɱ caritvā so vācena nduccharitaɱ caritvā so manasena ndu-c-caritaɱ caritvā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Kodhābhi bhūto.|| ||</p>

					<p class="f4">Ayaɱ bhikkhave, sattamo dhammo sapattakanto sapattakaraṇo kodhanaɱ āga-c-chati itthiɱ vā purisaɱ vā.|| ||</p>

					<p class="f4">Ime kho bhikkhave, satta dhammā sapattakantā sapattakaraṇā kodhanaɱ āga-c-chanti ittiɱ vā purisaɱ vāti.|| ||</p>

					<p>&nbsp;</p>

					<p class="f4 ctr">Kodhano dubbaṇno hoti atho dukkhampi seti so<br />
					Atho atthaɱ gahetvāna anatthaɱ adhipajjati.|| ||</p>

					<p class="f4 ctr">Tato kāyena vācāya vadhaɱ katvāna kodhano,<br />
					Kodhābhibhūto puriso dhanajāniɱ nigacchati,|| ||</p>

					<p class="f4 ctr">Kodhasammadasammatto āyasakayyaɱ nigacchati<br />
					ātimittā suhajjā ca parivajjenti kodhanaɱ.|| ||</p>

					<p class="f4 ctr">Anatthajanano kodho kodho cittappakopano,<br />
					Bhayamantarato jātaɱ taɱ jano nāvabujjhati.|| ||</p>

					<p class="f4 ctr">Kuddho atthaɱ na jānāti kūddho dhammaɱ na passati,<br />
					Andhantamaɱ tadā hoti yaɱ kodho sahate naraɱ.|| ||</p>

					<p class="f4 ctr"><a id="pg97"><span class="f2 g"><b>[97]</b></span></a> Yaɱ kuddho uparodheti sukaraɱ viya dukkaraɱ,<br />
					Pacchā so vigate kodhe aggidacḍhova tappati.|| ||</p>

					<p class="f4 ctr">Dummaŋkuyaɱ sadasseti dhūmaggi viya pāvako<br />
					Yato patāyatī kodho yena kujjhanti mānavā.|| ||</p>

					<p class="f4 ctr">Nāssa hiri na ottappaɱ na vāco hoti gāravo,<br />
					Kodhena abhibhūtassa na dīpaɱ hoti kiñ canaɱ.|| ||</p>

					<p class="f4 ctr">Tapanīyāni kammāni yāni dhammehi ārakā,<br />
					Tāni ārocayissāmi taɱ suṇātha yathā tathaɱ:|| ||</p>

					<p class="f4 ctr">Kuddhohi pitaraɱ hanti samātaraɱ,<br />
					Kuddho hi brahmaṇaɱ hanti hanti kuddho puthu-j-janaɱ.|| ||</p>

					<p class="f4 ctr">Yāya mātu bhato poso imaɱ lokaɱ avekkhati,<br />
					Tampi pāṇadadiɱ santiɱ hanti kuddho puthujjano.|| ||</p>

					<p class="f4 ctr">Attūpamāya4 te sattā attā hi paramaɱ piyo,<br />
					Hanti kuddho puthuttānaɱ nānārūpesu mucchito,|| ||</p>

					<p class="f4 ctr">Asinā hantī attānaɱ visaɱ khādanti mucchitā,<br />
					Rajjuyā bajjha mīyanti pabbatāmapi kandare.|| ||</p>

					<p class="f4 ctr"><a id="pg98"><span class="f2 g"><b>[98]</b></span></a> Bhutabhaccāni kammāni attamāraṇīyānī ca,<br />
					Karontā nāvabujjhanti ko'dhajāto parābhavo|| ||</p>

					<p class="f4 ctr">Itā, yaɱ ko'dharūpena maccupāso guhāsayo<br />
					Taɱ damena samucchinde paññā viriyena diṭṭhiyā.|| ||</p>

					<p class="f4 ctr">Ekame taɱ akusalaɱ samucchindetha paṇḍito,<br />
					Tath'eva dhamme sikkhetha mā no dummaŋkuyaɱ ahu.|| ||</p>

					<p class="f4 ctr">Vītakodhā anāyāsā vītamohā anussukā,<br />
					Dantā ko'dhaɱ pahatvāna parinibbanti anāsavāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>