<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Sutta 60 of the Aṇguttara Nikāya. Seven conditions caused by anger that double back on the angry man." />
<title>AN 7 60: Kodhana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Avyākata Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p60">Sutta 60</a></h4>

					<h1>Kodhana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg94"><span class="f2 g"><b>[94]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.060.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.060.than.ati.htm#p1">than</a>][<a href="../../../../dhamma-vinaya/ati/an/07_sevens/an07.060.nymo.ati.htm#p1">ati-nymo</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Satt'ime bhikkhave, dhammā sapattakantā sapattakaraṇā kodhanaṃ āga-c-chanti itthiṃ vā purisaṃ vā.|| ||</p>

					<p class="f4">Katame satta?|| ||</p>

					<p class="f4">(1) Idha, bhikkhave, sapatto sapattassa evaṃ icchati:<br />
					aho vatāyaṃ dubbaṇṇo assāti.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, sapatto sapattassa vaṇṇavatāya nandati.|| ||</p>

					<p class="f4">Kodhanoyaṃ bhikkhave purisa-puggalo kodhābhibhūto ko'dhapareto.|| ||</p>

					<p class="f4">Kiñcā pi so hoti sunahāto suvilitto kappitakesa-massu odātavattha-vasano,||<br />
					atha kho so dubbaṇṇova hoti kodhābhibhūto.|| ||</p>

					<p class="f4">Ayaṃ bhikkhave, paṭhamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā.|| ||</p>

					<p class="f4">(2) Puna ca paraṃ bhikkhave, sapatto sapattassa evaṃ icchati:||<br />
					aho vatāyaṃ dukkhaṃ sayeyyāti.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, sapatto sapattassa sukhaseyyāya nandati.|| ||</p>

					<p class="f4">Kodhanoyaṃ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Kiñcā pi so pallaṇke seti goṇa-katthate paṭikatthate paṭalika-t-thate kādalimigapavarapacc'attharaṇe sa-uttara-c-chade ubhato lohita-kūpadhāne,||<br />
					atha kho so dukkhaṃ yeva seti kodhābhibhūto.|| ||</p>

					<p class="f4">Ayaṃ bhikkhave dutiyo dhammo sapattakanto sapattakaraṇo kodhanaṃ āgacchati itthiṃ vā purisaṃ vā.|| ||</p>

					<p class="f4">(3) Puna ca paraṃ bhikkhave, sapatto sapattassa evaṃ icchati:||<br />
					aho vatāyaṃ na pacurattho assāti.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, sapatto sapattassa pavuratthatāya <a id="pg95"><span class="f2 g"><b>[95]</b></span></a> nandatī.|| ||</p>

					<p class="f4">Kodhanoyaṃ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Anattham pi gahetvā attho me gahitoti maññati.|| ||</p>

					<p class="f4">Attham pi gahetvā anattho me gahitoti maññati.|| ||</p>

					<p class="f4">Tass'ime dhammā añña-maññaṃ vipaccanīkā gahitā dīgha-rattaṃ ahitāya dukkhāya saṃvaṭṭanti kodhābhibhūtassa.|| ||</p>

					<p class="f4">Ayaṃ ko bhikkhave, tatiyo dhammo sapattakanto sapattakaraṇo kodhanaṃ āgacchati itthiṃ vā purisaṃ vā.|| ||</p>

					<p class="f4">(4) Puna ca paraṃ bhikkhave, sapatto sapattassa evaṃ icchati: aho vatāyaṃ na bhogavā assāti.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, sapatto sapattassa bhogavatāya nandati.|| ||</p>

					<p class="f4">Kodhanassa bhikkhave, purisa-puggalassa kodhābhibhūtassa ko'dhaparetassa yepissa te honti bhogā uṭṭhānaviriyādhigatā bāhā-bala-paricitā sedāvakkhittā dhammikā dhamma-laddhā,||<br />
					tepirājāno rājakosaṃ pavasenti kodhābhibūtassa.|| ||</p>

					<p class="f4">Ayaṃ bhikkhave, catuttho dhammo sapattakanto sapattakaraṇo kodhanaṃ āgacchati itthiṃ vā purisaṃ vā.|| ||</p>

					<p class="f4">(5) Puna ca paraṃ bhikkhave, sapatto sapattassa evaṃ icchati:||<br />
					aho vatāyaṃ na yasavā assāti.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, sapatto sapattassa yasavatāya nandati.|| ||</p>

					<p class="f4">Kodhanoyaṃ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Yopissa so hoti yaso appamādādhigato tamhāpi dhaṃsati kodhābhibhūto.|| ||</p>

					<p class="f4">Ayaṃ bhikkhave, pañcamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā.|| ||</p>

					<p class="f4">(6) Puna ca paraṃ bhikkhave, sapatto sapattassa evaṃ icchati:||<br />
					aho vatāyaṃ na yasavā assāti.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, sapatto sapattassa mittavatāya nandati.|| ||</p>

					<p class="f4">Kodhanoyaṃ bhikkhave, purisa-puggalo kodhābhibhūto ko'dhapareto.|| ||</p>

					<p class="f4">Yopissa te honti mitt-ā-maccā ñātisā-lohitā,||<br />
					tepi ārakā taṃ parivajjentī kodhābhibhūtaṃ.|| ||</p>

					<p class="f4">Ayaṃ bhikkhave, Bhikkhave chaṭṭo dhammo sapattakanto sapattakaraṇo kodhanaṃ āgacchati itthiṃ vā purisaṃ purisaṃ vā.|| ||</p>

					<p class="f4"><a id="pg96"><span class="f2 g"><b>[96]</b></span></a> (7) Puna ca paraṃ bhikkhave, sapatto sapattassa evaṃ icchati:||<br />
					aho vatāyaṃ kāyassa bhedā parammaraṇa apāyaṃ duggatiṃ vinipātaṃ Nirayaṃ upapajjeyyāti.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, sapatto sapattassa sugatigamanena nandati.|| ||</p>

					<p class="f4">Kodhanoyaṃ bhikkhave, purisa-puggalo kodhābhibhuto ko'dhapareto kāyena du-c-caritaṃ carati,||<br />
					vācāya du-c-caritaṃ carati,||<br />
					manasā du-c-caritaṃ carati so kāyena du-c-caritaṃ caritvā so vācena nduccharitaṃ caritvā so manasena ndu-c-caritaṃ caritvā kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Kodhābhi bhūto.|| ||</p>

					<p class="f4">Ayaṃ bhikkhave, sattamo dhammo sapattakanto sapattakaraṇo kodhanaṃ āgacchati itthiṃ vā purisaṃ vā.|| ||</p>

					<p class="f4">Ime kho bhikkhave, satta dhammā sapattakantā sapattakaraṇā kodhanaṃ āga-c-chanti ittiṃ vā purisaṃ vāti.|| ||</p>

					<p>&nbsp;</p>

					<p class="f4 ctr">Kodhano dubbaṇno hoti atho dukkhampi seti so<br />
					Atho atthaṃ gahetvāna anatthaṃ adhipajjati.|| ||</p>

					<p class="f4 ctr">Tato kāyena vācāya vadhaṃ katvāna kodhano,<br />
					Kodhābhibhūto puriso dhanajāniṃ nigacchati,|| ||</p>

					<p class="f4 ctr">Kodhasammadasammatto āyasakayyaṃ nigacchati<br />
					ātimittā suhajjā ca parivajjenti kodhanaṃ.|| ||</p>

					<p class="f4 ctr">Anatthajanano kodho kodho cittappakopano,<br />
					Bhayamantarato jātaṃ taṃ jano nāvabujjhati.|| ||</p>

					<p class="f4 ctr">Kuddho atthaṃ na jānāti kūddho dhammaṃ na passati,<br />
					Andhantamaṃ tadā hoti yaṃ kodho sahate naraṃ.|| ||</p>

					<p class="f4 ctr"><a id="pg97"><span class="f2 g"><b>[97]</b></span></a> Yaṃ kuddho uparodheti sukaraṃ viya dukkaraṃ,<br />
					Pacchā so vigate kodhe aggidacḍhova tappati.|| ||</p>

					<p class="f4 ctr">Dummaṇkuyaṃ sadasseti dhūmaggi viya pāvako<br />
					Yato patāyatī kodho yena kujjhanti mānavā.|| ||</p>

					<p class="f4 ctr">Nāssa hiri na ottappaṃ na vāco hoti gāravo,<br />
					Kodhena abhibhūtassa na dīpaṃ hoti kiñ canaṃ.|| ||</p>

					<p class="f4 ctr">Tapanīyāni kammāni yāni dhammehi ārakā,<br />
					Tāni ārocayissāmi taṃ suṇātha yathā tathaṃ:|| ||</p>

					<p class="f4 ctr">Kuddhohi pitaraṃ hanti samātaraṃ,<br />
					Kuddho hi brahmaṇaṃ hanti hanti kuddho puthu-j-janaṃ.|| ||</p>

					<p class="f4 ctr">Yāya mātu bhato poso imaṃ lokaṃ avekkhati,<br />
					Tampi pāṇadadiṃ santiṃ hanti kuddho puthujjano.|| ||</p>

					<p class="f4 ctr">Attūpamāya4 te sattā attā hi paramaṃ piyo,<br />
					Hanti kuddho puthuttānaṃ nānārūpesu mucchito,|| ||</p>

					<p class="f4 ctr">Asinā hantī attāṇaṃ visaṃ khādanti mucchitā,<br />
					Rajjuyā bajjha mīyanti pabbatāmapi kandare.|| ||</p>

					<p class="f4 ctr"><a id="pg98"><span class="f2 g"><b>[98]</b></span></a> Bhutabhaccāni kammāni attamāraṇīyānī ca,<br />
					Karontā nāvabujjhanti ko'dhajāto parābhavo|| ||</p>

					<p class="f4 ctr">Itā, yaṃ ko'dharūpena maccupāso guhāsayo<br />
					Taṃ damena samucchinde paññā viriyena diṭṭhiyā.|| ||</p>

					<p class="f4 ctr">Ekame taṃ akusalaṃ samucchindetha paṇḍito,<br />
					Tath'eva dhamme sikkhetha mā no dummaṇkuyaṃ ahu.|| ||</p>

					<p class="f4 ctr">Vītakodhā anāyāsā vīta-mohā anussukā,<br />
					Dantā kodhaṃ pahatvāna parinibbanti anāsavāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>