<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 19. A famous sutta describing seven factors which lead to the long-lasting of a state." />
<title>AN 7 19: Sārandada Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					3. Vajjī Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p19">Sutta 19</a></h4>

					<h1>Sārandada Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.019.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Vesāliyaɱ viharati Sārandade cetiye.|| ||</p>

					<p class="f4">Atha kho sambhahulā Licchavī yena Bhagavā ten'upasankamiɱsu.|| ||</p>

					<p class="f4">Upa saŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinne kho te Licchavī Bhagavā etad avoca:|| ||</p>

					<p class="f4">"Satta vo Licchavī,||<br />
					aparihāniye dhamme desessāmi.|| ||</p>

					<p class="f4">Taɱ suṇātha,||<br />
					sādhūkaɱ manasi karotha,||<br />
					bhāsissāmiti."|| ||</p>

					<p class="f4">"Evaɱ bhante" ti kho te Licchavī Bhagavato paccassosu1.|| ||</p>

					<p class="f4">Bhagavā etad avoca:|| ||</p>

					<p class="f4">"Katame ca Licchavī satta aparihānīyā dhammā?|| ||</p>

					<p class="f4">Yāva kīvañ ca Licchavī,||<br />
					Vajjī abhiṇhaɱ sannipātā bhavissanti sannipāta-bahulā,||<br />
					vuddhi yeva Licchavī,||<br />
					Vajjīnaɱ pāṭikaŋkhā no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca Licchavī,||<br />
					Vajjī samaggā sanni-patissantī,||<br />
					samaggā vuṭṭhahissanti,||<br />
					samaggā Vajjī-karaṇīyāni karissanti,||<br />
					vudhi yeva Licchavī Vajjinaɱ pāṭikkhā no parihāni.|| ||</p>

					<p class="ctr c">&#9632;</p>

					<p class="f4">Yāvakivañ ca Licchavī,||<br />
					Vajjī apaññattaɱ na paññāpessanti,||<br />
					paññattaɱ na samucchindissanti,||<br />
					yathā paññatte porāṇe Vajji-dhamme samādāya vattissanti,||<br />
					vuddhi yeva Licchavī Vajjīnaɱ pāṭikaŋkhā no parihāni.|| ||</p>

					<p class="ctr c">&#9632;</p>

					<p class="f4">Yāvakivañ ca Licchavī,||<br />
					Vajjī ye te Vajjīnaɱ Vajjimahallakā,||<br />
					te sakkarissanti,||<br />
					garu-karissanti,||<br />
					mānessanti,||<br />
					pūjessanti,||<br />
					tesañ ca sotabbaɱ maññissanti,||<br />
					vuddhi yeva Licchavī,||<br />
					Vajjinaɱ pāṭikaŋkhā no parihāni.|| ||</p>

					<p class="ctr c">&#9632;</p>

					<p class="f4">Yāvakivañ ca Licchavī,||<br />
					Vajji yā tā kulitthiyo kulakumāriyo,||<br />
					tā na okassa1 pasayha vāsessanti,||<br />
					vuddhi yeva Licchavī,||<br />
					Vajjinaɱ pāṭikaŋkhā no parihāni.|| ||</p>

					<p class="ctr c">&#9632;</p>

					<p class="f4">Yāvakivañ ca Licchavī,||<br />
					Vajjī yāni tāni Vajjīnaɱ Vajjicetiyāni abbhantarāni c'eva bāhirāni ca,||<br />
					tāni sakkarissanti,||<br />
					garu-karissanti,||<br />
					mānessanti.|| ||</p>

					<p class="f4">Pūjessanti, tesañ ca dinna-pubbaɱ kata-pubbaɱ dhammikaɱ baliɱ no parihāpessanti,||<br />
					vuddhi yeva Licchavī,||<br />
					Vajjīnaɱ pāṭikaŋkhā no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca Licchavī,||<br />
					Vajjīnaɱ arahantesu dhammikā rakkhāvaraṇaguttī susaɱvihitā bhavissati:|| ||</p>

					<p class="f4">"Kinti anāgatā ca arahanto vijitaɱ āgaccheyyuɱ,||<br />
					āgatā ca arahanto vijite phāsuɱ vihareyyunti" vuddhi yeva Licchavī,||<br />
					Vajjīnaɱ pāṭiŋkhā no parihānī.|| ||</p>

					<p class="ctr c">&#9632;</p>

					<p class="f4">Yāvakivañ ca Licchavī,||<br />
					ime satta aparihāniyā dhammā Vajjisu ṭhassanti,||<br />
					imesu ca sattasu aparihānīyesu dhammesu Vajji sandissanti,||<br />
					vuddhi yeva Licchavī,||<br />
					Vajjīnaɱ pāṭikaŋkhā no parihānī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
