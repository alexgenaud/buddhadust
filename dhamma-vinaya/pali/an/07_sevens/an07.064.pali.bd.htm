<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of translation Aŋguttara Nikāya, Sevens, Sutta 64. The Buddha gives a list of properties that qualify a person as worthy." />
<title>AN 7 64: Dhammaññū Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Mahā Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p64">Sutta 64</a></h4>

					<h1>Dhammaññū Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg113"><span class="f2 g"><b>[113]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.064.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.064.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Sāvatthi nidānaɱ|| ||</p>

					<p class="f4">Sattahi bhikkave, dhammehi samannāgato bhikkhu āhuneyyo hoti pāhuneyyo hoti dakkhineyyo hoti añjali-karaṇīyo hoti anuttaraɱ puñña-k-khettaɱ lokassa.|| ||</p>

					<p class="f4">Katamehi sattahi?|| ||</p>

					<p class="f4">Idha, bhikkhave, bhikkhu Dhamm'aññū ca hoti||<br />
					atthaññu ca||<br />
					attaññu ca||<br />
					matt'aññu ca||<br />
					kāl'aññū ca||<br />
					paris'aññū ca||<br />
					puggala-parovar'aññū ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca bhikkhave bhikkhū Dhamm'aññū hoti?|| ||</p>

					<p class="f4">Idha, bhikkhave, bhikkhū dhammaɱ jānāti suttaɱ geyyaɱ veyyā-karaṇaɱ gāthaɱ udānaɱ iti-vuttakaɱ jātakaɱ abbhūta-dhammaɱ vedallaɱ.|| ||</p>

					<p class="f4">No ve bhikkhave, bhikkhū dhammaɱ jāneyya suttaɱ geyyaɱ veyyā-karaṇaɱ gāthaɱ udānaɱ iti-vuttakaɱ jātakaɱ abbhūdhammaɱ vedallaɱ nayidha dhammaññuti vucceyya.|| ||</p>

					<p class="f4">Yasmā ca kho bhikkhave, bhikkhū dhammaɱ jānāti suttaɱ geyyaɱ veyyā-karaṇaɱ gāthaɱ udānaɱ iti-vuttakaɱ jātakaɱ abbhūta-dhammaɱ vedallaɱ,||<br />
					no ce bhikkhave,||<br />
					bhikkhu dhathammaɱ jāneyyati suttaɱ geyya veyākaraṇaɱ gātaɱ udānaɱ iti-vuttakaɱ jātakaɱ abbhūta-dhammaɱ vedallaɱ nayidha dhammaññuti vucceyya.|| ||</p>

					<p class="f4">Yasmā ca kho bhikkhave, bhikkhū dhammaɱ jānāti suttaɱ geyyaɱ abbhūta-dhammaɱ vedallaɱ,||<br />
					tasmā bhikkhū dhammaññuti vuccati.|| ||</p>

					<p class="f4">Iti Dhamm'aññū.|| ||</p>

					<p class="ctr c">&#9632;</p>

					<p class="f4">3. Atthaññu ca kathaɱ hoti?|| ||</p>

					<p class="f4">Idha bhikakhave, bhikkhū tassa tass'eva bhāsitassa attaɱ jānāti "ayaɱ imassa bhāsitassa attho,||<br />
					ayaɱ imassa bhāsitassa attho" ti.|| ||</p>

					<p class="f4">No ce bhikkhave, bhikkhū tassa tass'eva bhāsitassa atthaɱ jāneyya||<br />
					"ayaɱ imassa bhāsitassa attho,||<br />
					ayaɱimassa bhāsitassa atthoti"||<br />
					nayidha atth'aññūti vucceyya.|| ||</p>

					<p class="f4">Yasmā ca kho bhikkhave, bhikkhū tassa tass'eva bhāsitassa atthaɱ jānāti||<br />
					"ayaɱ imassa bhāsitassa attho,||<br />
					<a id="pg114"><span class="f2 g"><b>[114]</b></span></a> ayaɱ imassa bhāsitassa attho" ti.|| ||</p>

					<p class="f4">Tasmā atth'aññūti vuccati.|| ||</p>

					<p class="f4">Iti Dhamm'aññū atth'aññū.|| ||</p>

					<p class="ctr c">&#9632;</p>

					<p class="f4">4. Attaññu ca kathaɱ hoti?|| ||</p>

					<p class="f4">Idha, bhikkhave, bhikkhū attānaɱ jānāti ettakho'mhi saddhā ya sīlena sutena cāgena paññāya paṭibhānenāti.|| ||</p>

					<p class="f4">No ce bhikkhave, bhikkhū attānaɱ jā neyya ettakho'mhi saddhāya sīlena sutena cāgena paññāya paṭibhānenāti,||<br />
					nayidha attaññūta vucceyya.|| ||</p>

					<p class="f4">Yasmā ca kho bhikkhave, bhikkhū attānaɱ jānāti ettakomhī saddhāya sīlena sutena cāgena paññāya paṭibhānenāti.|| ||</p>

					<p class="f4">Tasmā attaññūti vuccati.|| ||</p>

					<p class="f4">Iti Dhamm'aññū atth'aññū a ttaññū.|| ||</p>

					<p class="ctr c">&#9632;</p>

					<p class="f4">5. Mattaññū ca kataɱ hoti?|| ||</p>

					<p class="f4">Idha, bhikkhave, bhikkhū mattaɱ jānāti cīvara-piṇḍa-pātasenāsa nagilāna-paccaya-bhesajjapakkhārānaɱ paṭi-g-gahaṇāya.|| ||</p>

					<p class="f4">No ce bhikakhave, bhikkhū mattaɱ jāneyya cīvarapiṇḍātasen'āsana-gilāna-paccaya-bhesajja-parikkhārānaɱ paṭi-g-gahaṇāya.|| ||</p>

					<p class="f4">Nayidha matt'aññūti vucce yya.|| ||</p>

					<p class="f4">Yasmā ca kho bhikkhave, bhikkhū mattaɱ jānāti cīvara-piṇḍa-pāta-sen'āsana-gilāna-paccayabhe sajjaparikkhārānaɱ paṭi-g-gahaṇāya,||<br />
					tasmā matt'aññūti vuccati.|| ||</p>

					<p class="f4">Iti Dhamm'aññū atth'aññū, attaññū matt'aññū.|| ||</p>

					<p class="ctr c">&#9632;</p>

					<p class="f4">6. Kālaññū ca kathaɱ hoti?|| ||</p>

					<p class="f4">Idha, bhikkhave, bhikkhū kālaɱ jānāti:||<br />
					ayaɱ kālo udde sassa,||<br />
					ayaɱ kālo paripucchāyā,||<br />
					ayaɱ kālo yogassa,||<br />
					ayaɱ kālo paṭisalalānāyā ti.|| ||</p>

					<p class="f4">No ce bhikkhave, bhikkhū kālaɱ jāneyya,||<br />
					ayaɱ kālo uddesassa,||<br />
					ayaɱ kālo paripucchāya,||<br />
					ayaɱ kālo yogassa,||<br />
					ayaɱ kālo paṭisallānāyāti1 nayidha kāl'aññūti vucceyya.|| ||</p>

					<p class="f4">Yasmā ca kho bhikkhave, bhikkhu kālaɱ jānāti: ayaɱ kālo uddesassa,||<br />
					ayaɱ kālo paripucchāya,||<br />
					ayaɱ kālo yogassa,||<br />
					ayaɱ kālo paṭisallānāyā,||<br />
					ti tasmā kālaññuti vuccati.|| ||</p>

					<p class="f4">Iti dhammaññu atthaññu attaññū mattaññu kāl'aññū.|| ||</p>

					<p class="ctr c">&#9632;</p>

					<p class="f4">7. Parisaññū ca kathaɱ hoti.|| ||</p>

					<p class="f4">Idha, bhikkhave, bhikkhū parisaɱ jānāti:||<br />
					ayaɱ khattiya parisā,||<br />
					ayaɱ brāhmaṇa parisā,||<br />
					ayaɱ gahapati-parisā,||<br />
					ayaɱ samaṇa-parisā,||<br />
					tattha evaɱ upasankamitabbaɱ,||<br />
					evaɱ <a id="pg115"><span class="f2 g"><b>[115]</b></span></a> ṭhātabbaɱ,||<br />
					evaɱ kattabbaɱ,||<br />
					evaɱ nisīditabbaɱ,||<br />
					evaɱ bhāsitabbaɱ,||<br />
					evaɱ tuṇhībhavitabbanti.|| ||</p>

					<p class="f4">No ve bhikkhave, bhikkhū parisaɱ jāneyya: ayaɱ khattiya-parisā,||<br />
					ayaɱ brahmaṇaparisā,||<br />
					ayaɱ gahapati parisā,||<br />
					ayaɱ samaṇa-parisā,||<br />
					tattha evaɱ upasankamitabbaɱ,||<br />
					evaɱ ṭhātabbaɱ,||<br />
					evaɱ kattabbaɱ,||<br />
					evaɱ nisīditabbaɱ,||<br />
					evaɱ bhāsitabbaɱ,||<br />
					evaɱ tuṇhībhavitabbanti.|| ||</p>

					<p class="f4">Nayidha paris'aññūti vucceyya.|| ||</p>

					<p class="f4">Yasmā ca kho bhikkhave, bhikkhu parisa jānāti: ayaɱ khattiya parisā,||<br />
					ayaɱ brāhmaṇa-parisā ayaɱ gahapati-parisā,||<br />
					ayaɱ samaṇa-parisā,||<br />
					tattha evaɱ upasankamitabbaɱ,||<br />
					evaɱ ṭhātabbaɱevaɱ kattabbaɱ,||<br />
					evaɱ nisīditabbaɱ,||<br />
					evaɱ bhāsitabbaɱ,||<br />
					evaɱ tuṇhībhavitabbanti.|| ||</p>

					<p class="f4">Tasmā parisañuñūti cuccati.|| ||</p>

					<p class="f4">Iti Dhamm'aññū atth'aññū attaññū matt'aññū kāl'aññū paris'aññū.|| ||</p>

					<p class="f4">8. Puggala-parovar'aññū ca kataɱ hoti?|| ||</p>

					<p class="f4">Idha, bhikkhave, bhikkhuno dvayena puggalā viditā honti.|| ||</p>

					<p class="f4">Dve puggalā eko ariyānaɱ dassana-kāmo,||<br />
					eko ariyānaɱ na dassana-kāmo.|| ||</p>

					<p class="f4">Yvāyaɱ puggalo ariyānaɱ na dassana-kāmo evaɱ so ten'aŋgena gārayho.|| ||</p>

					<p class="f4">Yvāyaɱ puggalo ariyānaɱ dassana-kāmo evaɱ so ten'aŋgena pāsaɱso.|| ||</p>

					<p class="f4">Dve puggalā ariyānaɱ dassana-kāmā:||<br />
					eko Sad'Dhammaɱ sotukāmo,||<br />
					eko Sad'Dhammaɱ na sotukāmo.|| ||</p>

					<p class="f4">Yvāyaɱ puggalo Sad'Dhammaɱ na sotukāmo,||<br />
					evaɱ so ten'aŋgena gārayho.|| ||</p>

					<p class="f4">Yvāyā puggalo Sad'Dhammaɱ sotukāmo,||<br />
					evaɱ so ten'aŋgena pāsaɱso.|| ||</p>

					<p class="f4">Dve puggalā Sad'Dhammaɱ sotukāmā:||<br />
					eko ohita-sotā dhammaɱ suṇāti,||<br />
					eko anohita-soto dhammaɱ suṇāti.|| ||</p>

					<p class="f4">Yvāyaɱ puggalo anohita-soto dhammaɱ suṇāti,||<br />
					evaɱ so ten'aŋgena gārayho,||<br />
					yvāyaɱ puggalo <a id="pg226"><span class="f2 g"><b>[116]</b></span></a> ohita-soto dhammaɱ suṇāti,||<br />
					evaɱ so ten'aŋgena pāsaɱso.|| ||</p>

					<p class="f4">Dve puggalā ohita-sotā dhammaɱ suṇanti:||<br />
					eko sutvā dhammaɱ dhāreti,||<br />
					eko sutvā dhammaɱ na dhāreti.|| ||</p>

					<p class="f4">Yvāyaɱ puggalo sutvā dhammaɱ na dhāreti,||<br />
					evaɱ so ten'aŋgena gārayho,||<br />
					yvāyaɱ puggalo sutvā dhammaɱ dhāreti,||<br />
					evaɱ so ten'aŋgena pāsaɱso.|| ||</p>

					<p class="f4">Dve puggalā sutvā dhammā dhārenti:||<br />
					eko dhatānaɱ dhammānaɱ atthaɱ upaparikkhati,||<br />
					eko dhatānaɱ dhammānaɱ atthaɱ na upaparikkhati.|| ||</p>

					<p class="f4">Yvāyaɱ puggalo dhatānaɱ dhammānaɱɱ atthaɱ na upaparikkhati,||<br />
					evaɱ so ten'aŋgena gārayho.|| ||</p>

					<p class="f4">Yvāyaɱ puggalo dhatānaɱ dha mānaɱ atthaɱ upaparikkhati,||<br />
					evaɱ so ten'aŋgena pāsaɱso.|| ||</p>

					<p class="f4">Dve puggalā dhatānaɱ dhammān atthaɱ upaparikkhanti:||<br />
					eko attham aññāya dhammam aññāya dhamm-ā-nudhamma-paṭipanno,||<br />
					eko na attham aññāya dhammam aññāya dhamm-ā-nudhamma-paṭipanno.|| ||</p>

					<p class="f4">Yvāyaɱ puggalo na attham aññāya dhammam aññāya dhamm-ā-nudhamma-paṭipanno,||<br />
					evaɱ so ten'aŋgena1 gārayho.|| ||</p>

					<p class="f4">Yvāyaɱ puggalo attham aññāya dhammaññāya dhamm-ā-nudhamma-paṭipanno,||<br />
					evaɱ so ten'aŋgena1 pāsaɱso.|| ||</p>

					<p class="f4">Dve puggalā attham aññāya dhammam aññāya dhamm-ā-nudhamma-paṭipannā.|| ||</p>

					<p class="f4">Eko attahitāya paṭipanne no parahitāya.|| ||</p>

					<p class="f4">Eko attahitāya ca paṭipanno parahitāya ca.|| ||</p>

					<p class="f4">Yvāyaɱ puggalo attahitāya paṭipanno no parahitāya,||<br />
					evaɱ so ten'aŋgena gārayho yvāyaɱ puggalo.|| ||</p>

					<p class="f4">Yvāyaɱ puggalo attahitāya ca paṭipanno parahitāya ca,||<br />
					evaɱ so ten'aŋgena1 pāsaɱso.|| ||</p>

					<p class="f4">Evaɱ kho bhikkhave, bhikkhuno dvayena puggalā viditā honti.|| ||</p>

					<p class="f4">Evaɱ kho bhikkhave bhikkhū puggalaparovaraññū hoti.|| ||</p>

					<p class="f4"><a id="pg117"><span class="f2 g"><b>[117]</b></span></a> Imehi kho bhikkhave sattahi Sad'Dhammehi samannāgato bhikkhū āhuneyyo hoti pāhunoyyo hoti dakkhineyyo hoti añjali-karaṇīyo hoti anuttaraɱ puñña-k-khettaɱ lokassā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
