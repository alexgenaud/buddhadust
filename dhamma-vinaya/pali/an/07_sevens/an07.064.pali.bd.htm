<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of translation Aṅguttara Nikāya, Sevens, Sutta 64. The Buddha gives a list of properties that qualify a person as worthy." />
<title>AN 7 64: Dhammaññū Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Sattaka Nipāta<br />
					Mahā Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p64">Sutta 64</a></h4>

					<h1>Dhammaññū Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg113"><span class="f2 g"><b>[113]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.064.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.064.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Sāvatthi nidānaṃ|| ||</p>

					<p class="f4">Sattahi bhikkave, dhammehi samannāgato bhikkhu āhuneyyo hoti pāhuneyyo hoti dakkhineyyo hoti añjali-karaṇīyo hoti anuttaraṃ puñña-k-khettaṃ lokassa.|| ||</p>

					<p class="f4">Katamehi sattahi?|| ||</p>

					<p class="f4">Idha, bhikkhave, bhikkhu Dhamm'aññū ca hoti||<br />
					atthaññu ca||<br />
					attaññu ca||<br />
					matt'aññu ca||<br />
					kāl'aññū ca||<br />
					paris'aññū ca||<br />
					puggala-parovar'aññū ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca bhikkhave bhikkhū Dhamm'aññū hoti?|| ||</p>

					<p class="f4">Idha, bhikkhave, bhikkhū dhammaṃ jānāti suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhūta-dhammaṃ vedallaṃ.|| ||</p>

					<p class="f4">No ve bhikkhave, bhikkhū dhammaṃ jāneyya suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhūdhammaṃ vedallaṃ nayidha dhammaññuti vucceyya.|| ||</p>

					<p class="f4">Yasmā ca kho bhikkhave, bhikkhū dhammaṃ jānāti suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhūta-dhammaṃ vedallaṃ,||<br />
					no ce bhikkhave,||<br />
					bhikkhu dhathammaṃ jāneyyati suttaṃ geyya veyākaraṇaṃ gātaṃ udānaṃ iti-vuttakaṃ jātakaṃ abbhūta-dhammaṃ vedallaṃ nayidha dhammaññuti vucceyya.|| ||</p>

					<p class="f4">Yasmā ca kho bhikkhave, bhikkhū dhammaṃ jānāti suttaṃ geyyaṃ abbhūta-dhammaṃ vedallaṃ,||<br />
					tasmā bhikkhū dhammaññuti vuccati.|| ||</p>

					<p class="f4">Iti Dhamm'aññū.|| ||</p>

					<p class="ctr c">&#9632;</p>

					<p class="f4">3. Atthaññu ca kathaṃ hoti?|| ||</p>

					<p class="f4">Idha bhikakhave, bhikkhū tassa tass'eva bhāsitassa attaṃ jānāti "ayaṃ imassa bhāsitassa attho,||<br />
					ayaṃ imassa bhāsitassa attho" ti.|| ||</p>

					<p class="f4">No ce bhikkhave, bhikkhū tassa tass'eva bhāsitassa atthaṃ jāneyya||<br />
					"ayaṃ imassa bhāsitassa attho,||<br />
					ayaṃimassa bhāsitassa atthoti"||<br />
					nayidha atth'aññūti vucceyya.|| ||</p>

					<p class="f4">Yasmā ca kho bhikkhave, bhikkhū tassa tass'eva bhāsitassa atthaṃ jānāti||<br />
					"ayaṃ imassa bhāsitassa attho,||<br />
					<a id="pg114"><span class="f2 g"><b>[114]</b></span></a> ayaṃ imassa bhāsitassa attho" ti.|| ||</p>

					<p class="f4">Tasmā atth'aññūti vuccati.|| ||</p>

					<p class="f4">Iti Dhamm'aññū atth'aññū.|| ||</p>

					<p class="ctr c">&#9632;</p>

					<p class="f4">4. Attaññu ca kathaṃ hoti?|| ||</p>

					<p class="f4">Idha, bhikkhave, bhikkhū attāṇaṃ jānāti ettakho'mhi saddhā ya sīlena sutena cāgena paññāya paṭibhānenāti.|| ||</p>

					<p class="f4">No ce bhikkhave, bhikkhū attāṇaṃ jā neyya ettakho'mhi saddhāya sīlena sutena cāgena paññāya paṭibhānenāti,||<br />
					nayidha attaññūta vucceyya.|| ||</p>

					<p class="f4">Yasmā ca kho bhikkhave, bhikkhū attāṇaṃ jānāti ettakomhī saddhāya sīlena sutena cāgena paññāya paṭibhānenāti.|| ||</p>

					<p class="f4">Tasmā attaññūti vuccati.|| ||</p>

					<p class="f4">Iti Dhamm'aññū atth'aññū a ttaññū.|| ||</p>

					<p class="ctr c">&#9632;</p>

					<p class="f4">5. Mattaññū ca kataṃ hoti?|| ||</p>

					<p class="f4">Idha, bhikkhave, bhikkhū mattaṃ jānāti cīvara-piṇḍa-pātasenāsa nagilāna-paccaya-bhesajjapakkhārānaṃ paṭi-g-gahaṇāya.|| ||</p>

					<p class="f4">No ce bhikakhave, bhikkhū mattaṃ jāneyya cīvarapiṇḍātasen'āsana-gilāna-paccaya-bhesajja-parikkhārānaṃ paṭi-g-gahaṇāya.|| ||</p>

					<p class="f4">Nayidha matt'aññūti vucce yya.|| ||</p>

					<p class="f4">Yasmā ca kho bhikkhave, bhikkhū mattaṃ jānāti cīvara-piṇḍa-pāta-sen'āsana-gilāna-paccayabhe sajjaparikkhārānaṃ paṭi-g-gahaṇāya,||<br />
					tasmā matt'aññūti vuccati.|| ||</p>

					<p class="f4">Iti Dhamm'aññū atth'aññū, attaññū matt'aññū.|| ||</p>

					<p class="ctr c">&#9632;</p>

					<p class="f4">6. Kālaññū ca kathaṃ hoti?|| ||</p>

					<p class="f4">Idha, bhikkhave, bhikkhū kālaṃ jānāti:||<br />
					ayaṃ kālo udde sassa,||<br />
					ayaṃ kālo paripucchāyā,||<br />
					ayaṃ kālo yogassa,||<br />
					ayaṃ kālo paṭisalalānāyā ti.|| ||</p>

					<p class="f4">No ce bhikkhave, bhikkhū kālaṃ jāneyya,||<br />
					ayaṃ kālo uddesassa,||<br />
					ayaṃ kālo paripucchāya,||<br />
					ayaṃ kālo yogassa,||<br />
					ayaṃ kālo paṭisallānāyāti1 nayidha kāl'aññūti vucceyya.|| ||</p>

					<p class="f4">Yasmā ca kho bhikkhave, bhikkhu kālaṃ jānāti: ayaṃ kālo uddesassa,||<br />
					ayaṃ kālo paripucchāya,||<br />
					ayaṃ kālo yogassa,||<br />
					ayaṃ kālo paṭisallānāyā,||<br />
					ti tasmā kālaññuti vuccati.|| ||</p>

					<p class="f4">Iti dhammaññu atthaññu attaññū mattaññu kāl'aññū.|| ||</p>

					<p class="ctr c">&#9632;</p>

					<p class="f4">7. Parisaññū ca kathaṃ hoti.|| ||</p>

					<p class="f4">Idha, bhikkhave, bhikkhū parisaṃ jānāti:||<br />
					ayaṃ khattiya parisā,||<br />
					ayaṃ brāhmaṇa parisā,||<br />
					ayaṃ gahapati-parisā,||<br />
					ayaṃ samaṇa-parisā,||<br />
					tattha evaṃ upasaṅkamitabbaṃ,||<br />
					evaṃ <a id="pg115"><span class="f2 g"><b>[115]</b></span></a> ṭhātabbaṃ,||<br />
					evaṃ kattabbaṃ,||<br />
					evaṃ nisīditabbaṃ,||<br />
					evaṃ bhāsitabbaṃ,||<br />
					evaṃ tuṇhībhavitabbanti.|| ||</p>

					<p class="f4">No ve bhikkhave, bhikkhū parisaṃ jāneyya: ayaṃ khattiya-parisā,||<br />
					ayaṃ brahmaṇaparisā,||<br />
					ayaṃ gahapati parisā,||<br />
					ayaṃ samaṇa-parisā,||<br />
					tattha evaṃ upasaṅkamitabbaṃ,||<br />
					evaṃ ṭhātabbaṃ,||<br />
					evaṃ kattabbaṃ,||<br />
					evaṃ nisīditabbaṃ,||<br />
					evaṃ bhāsitabbaṃ,||<br />
					evaṃ tuṇhībhavitabbanti.|| ||</p>

					<p class="f4">Nayidha paris'aññūti vucceyya.|| ||</p>

					<p class="f4">Yasmā ca kho bhikkhave, bhikkhu parisa jānāti: ayaṃ khattiya parisā,||<br />
					ayaṃ brāhmaṇa-parisā ayaṃ gahapati-parisā,||<br />
					ayaṃ samaṇa-parisā,||<br />
					tattha evaṃ upasaṅkamitabbaṃ,||<br />
					evaṃ ṭhātabbaṃevaṃ kattabbaṃ,||<br />
					evaṃ nisīditabbaṃ,||<br />
					evaṃ bhāsitabbaṃ,||<br />
					evaṃ tuṇhībhavitabbanti.|| ||</p>

					<p class="f4">Tasmā parisañuñūti cuccati.|| ||</p>

					<p class="f4">Iti Dhamm'aññū atth'aññū attaññū matt'aññū kāl'aññū paris'aññū.|| ||</p>

					<p class="f4">8. Puggala-parovar'aññū ca kataṃ hoti?|| ||</p>

					<p class="f4">Idha, bhikkhave, bhikkhuno dvayena puggalā viditā honti.|| ||</p>

					<p class="f4">Dve puggalā eko ariyānaṃ dassana-kāmo,||<br />
					eko ariyānaṃ na dassana-kāmo.|| ||</p>

					<p class="f4">Yvāyaṃ puggalo ariyānaṃ na dassana-kāmo evaṃ so ten'aṅgena gārayho.|| ||</p>

					<p class="f4">Yvāyaṃ puggalo ariyānaṃ dassana-kāmo evaṃ so ten'aṅgena pāsaṃso.|| ||</p>

					<p class="f4">Dve puggalā ariyānaṃ dassana-kāmā:||<br />
					eko Sad'Dhammaṃ sotukāmo,||<br />
					eko Sad'Dhammaṃ na sotukāmo.|| ||</p>

					<p class="f4">Yvāyaṃ puggalo Sad'Dhammaṃ na sotukāmo,||<br />
					evaṃ so ten'aṅgena gārayho.|| ||</p>

					<p class="f4">Yvāyā puggalo Sad'Dhammaṃ sotukāmo,||<br />
					evaṃ so ten'aṅgena pāsaṃso.|| ||</p>

					<p class="f4">Dve puggalā Sad'Dhammaṃ sotukāmā:||<br />
					eko ohita-sotā dhammaṃ suṇāti,||<br />
					eko anohita-soto dhammaṃ suṇāti.|| ||</p>

					<p class="f4">Yvāyaṃ puggalo anohita-soto dhammaṃ suṇāti,||<br />
					evaṃ so ten'aṅgena gārayho,||<br />
					yvāyaṃ puggalo <a id="pg226"><span class="f2 g"><b>[116]</b></span></a> ohita-soto dhammaṃ suṇāti,||<br />
					evaṃ so ten'aṅgena pāsaṃso.|| ||</p>

					<p class="f4">Dve puggalā ohita-sotā dhammaṃ suṇanti:||<br />
					eko sutvā dhammaṃ dhāreti,||<br />
					eko sutvā dhammaṃ na dhāreti.|| ||</p>

					<p class="f4">Yvāyaṃ puggalo sutvā dhammaṃ na dhāreti,||<br />
					evaṃ so ten'aṅgena gārayho,||<br />
					yvāyaṃ puggalo sutvā dhammaṃ dhāreti,||<br />
					evaṃ so ten'aṅgena pāsaṃso.|| ||</p>

					<p class="f4">Dve puggalā sutvā dhammā dhārenti:||<br />
					eko dhatānaṃ dhammānaṃ atthaṃ upapari-k-khati,||<br />
					eko dhatānaṃ dhammānaṃ atthaṃ na upapari-k-khati.|| ||</p>

					<p class="f4">Yvāyaṃ puggalo dhatānaṃ dhammānaṃṃ atthaṃ na upapari-k-khati,||<br />
					evaṃ so ten'aṅgena gārayho.|| ||</p>

					<p class="f4">Yvāyaṃ puggalo dhatānaṃ dha mānaṃ atthaṃ upapari-k-khati,||<br />
					evaṃ so ten'aṅgena pāsaṃso.|| ||</p>

					<p class="f4">Dve puggalā dhatānaṃ dhammān atthaṃ upapari-k-khanti:||<br />
					eko attham aññāya dhammam aññāya Dhamm-ā-nu-Dhamma-paṭipanno,||<br />
					eko na attham aññāya dhammam aññāya Dhamm-ā-nu-Dhamma-paṭipanno.|| ||</p>

					<p class="f4">Yvāyaṃ puggalo na attham aññāya dhammam aññāya Dhamm-ā-nu-Dhamma-paṭipanno,||<br />
					evaṃ so ten'aṅgena1 gārayho.|| ||</p>

					<p class="f4">Yvāyaṃ puggalo attham aññāya dhammaññāya Dhamm-ā-nu-Dhamma-paṭipanno,||<br />
					evaṃ so ten'aṅgena1 pāsaṃso.|| ||</p>

					<p class="f4">Dve puggalā attham aññāya dhammam aññāya Dhamm-ā-nu-Dhamma-paṭipannā.|| ||</p>

					<p class="f4">Eko attahitāya paṭipanne no parahitāya.|| ||</p>

					<p class="f4">Eko attahitāya ca paṭipanno parahitāya ca.|| ||</p>

					<p class="f4">Yvāyaṃ puggalo attahitāya paṭipanno no parahitāya,||<br />
					evaṃ so ten'aṅgena gārayho yvāyaṃ puggalo.|| ||</p>

					<p class="f4">Yvāyaṃ puggalo attahitāya ca paṭipanno parahitāya ca,||<br />
					evaṃ so ten'aṅgena1 pāsaṃso.|| ||</p>

					<p class="f4">Evaṃ kho bhikkhave, bhikkhuno dvayena puggalā viditā honti.|| ||</p>

					<p class="f4">Evaṃ kho bhikkhave bhikkhū puggalaparovaraññū hoti.|| ||</p>

					<p class="f4"><a id="pg117"><span class="f2 g"><b>[117]</b></span></a> Imehi kho bhikkhave sattahi Sad'Dhammehi samannāgato bhikkhū āhuneyyo hoti pāhunoyyo hoti dakkhineyyo hoti añjali-karaṇīyo hoti anuttaraṃ puñña-k-khettaṃ lokassā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
