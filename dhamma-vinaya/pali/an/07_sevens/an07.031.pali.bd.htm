<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 31. Seven things that lead to decline for a bhikkhu and seven things that do not lead to decline: Presence or absense of Respect for the Buddha, Dhamma, Saŋgha, training, serenity, caution, and a heart of good will." />
<title>AN 7 31: Appamāda-Gārava Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p31">Sutta 31</a></h4>

					<h1>Appamāda-Gārava Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg27"><span class="f2 g"><b>[27]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/07_sevens/an07.031.than.ati.htm#p1">than</a>][<a href="../../../../dhamma-vinaya/pts/an/07_sevens/an07.031.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā||<br />
					yena <a id="pg28"><span class="f2 g"><b>[28]</b></span></a> Bhagavā ten'upasankamī.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho sā devatā Bhagavantaɱ etad avoca:|| ||</p>

					<p class="f4">"Satt'ime bhante, dhammā bhikkhuno aparihānāya saŋvattanti.|| ||</p>

					<p class="f4">Katame satta?|| ||</p>

					<p class="f4">Satthu-gāravatā,||<br />
					Dhamma-gāravatā,||<br />
					Saŋgha-gārāravatā,||<br />
					sikkhā-gārava,||<br />
					samādhi-gāravatā,||<br />
					appamāda-gāravatā,||<br />
					paṭisatthāra-gāravatā.|| ||</p>

					<p class="f4">Ime kho bhante, satta dhammā bhikkhuno aparihānāya saŋvattantī, tī|| ||</p>

					<p class="f4">Idam avoca sā devatā,||<br />
					Samanuñño Satthā avosi.|| ||</p>

					<p class="f4">Atha kho sā devatā||<br />
					'samanuñño me Satthā' ti.|| ||</p>

					<p class="f4">Bhagavantaɱ abhivādetvā padakkhiṇaɱ katvā tatth'ev'antara-dhāyī.|| ||</p>

					<p class="ctr c">&#9632;</p>

					<p class="f4">2. Atha kho Bhagavā tassā rattiyā accayena bhikkhū āmantesi:|| ||</p>

					<p class="f4">Imaɱ bhikkhave, rattiɱ aññatarā devatā abhikkantāya ratatiyā abhikkanta-vaṇṇā kelakappaɱ Jetavanaɱ obhāsetvā||<br />
					yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho bhikkhave sā devatā maɱ etad avoca:|| ||</p>

					<p class="f4">'Satt'ime bhante, dhammā bhikkhuno aparihānāya saŋvattanti.|| ||</p>

					<p class="f4">Katame satta?|| ||</p>

					<p class="f4">Satthu-gāravatā,||<br />
					Dhamma-gāravatā,||<br />
					Saŋgha-gārāravatā,||<br />
					sikkhā-gārava,||<br />
					samādhi-gāravatā,||<br />
					appamāda-gāravatā,||<br />
					paṭisatthāra-gāravatā.|| ||</p>

					<p class="f4">Ime kho bhante, satta dhammā bhikkhuno aparihānāya saŋvattantī, tī.|| ||</p>

					<p class="f4">Idam avoca bhikkhave sā devatā.|| ||</p>

					<p class="f4">Idaɱ vatvā maɱ abhivādetvā padakkhiṇaɱ katvā tatth'ev'antara-dhāyi" tī.</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Satthu-garu dhamma-garu saŋghe ca tibba-gāravo,||<br />
							Samādhi-garu ātāpi sikkhāya tibba-gāravo.||<br />
							Appamādagaru bhikkhū paṭisatthāra-gāravo,||<br />
							Abhabbo parihānāya Nibbānass'eva santike, ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>