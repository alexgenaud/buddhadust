<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 44. The Buddha describes what he considers a proper sacrifice and then gives deep meaning to seven sorts of fire. An interesting sutta also from the point of view of how to phrase a question to an awakened one." />
<title>AN 7 44: Dutiya Aggi Suttaṃ aka Mahayañña Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					5. Mahāyaññā Vaggo</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p44">Sutta 44</a></h4>

					<h1>Dutiya Aggi Suttaṃ<br />
					<span class="f4">aka</span><br />
					Mahāyañña Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg41"><span class="f2 g"><b>[41]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.044.hare.pts.htm#p1">pts</a>][<a href="../../../../dhamma-vinaya/mnl/an/07_sevens/an07.044.upal.mnl.htm#p1">upal</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Uggatasarīrassa brāhmaṇassa mahāyañño upakkhaṭo hoti:|| ||</p>

					<p class="f4">Pañca usabha-satāni ṭhuṇ'ūpanītāni honti yaññ'atthāya.|| ||</p>

					<p class="f4">Pañca vacchatara-satāni ṭhuṇ'ūpanītāni honti yaññ'atthāya.|| ||</p>

					<p class="f4">Pañca vacchatarī-satānī ṭhuṇ'ūpanītāni honti yaññ'atthāya.|| ||</p>

					<p class="f4">Pañca aja-satāni ṭhuṇ'ūpanītāni honti yaññ'atthāya.|| ||</p>

					<p class="f4">Pañca urabha-satāni ṭhuṇ'ūpanītāni honti yaññ'atthāya.|| ||</p>

					<p class="ctr c">&#9632;</p>

					<p class="f4">Atha kho Uggatasariro brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisidi.|| ||</p>

					<p class="f4">Eka-m-antaṃ nisinno kho Uggatasarīro brāhmaṇo Bhagavantaṃ etad avoca:|| ||</p>

					<p class="f4">"Sutaṃ me taṃ bho Gotama:|| ||</p>

					<p class="f4">'Aggissa ādānaṃ yūpassa ussāpanaṃ||<br />
					maha-p-phalaṃ hoti mahā-nisaṃsan'" ti.|| ||</p>

					<p class="f4">"Mayā pi kho etaṃ brāhmaṇa, sutaṃ:|| ||</p>

					<p class="f4">'Aggissa ādānaṃ yūpassa ussāpanaṃ||<br />
					maha-p-phalaṃ hoti mahā-nisaṃsan'" ti.|| ||</p>

					<p class="ctr c">&#9632;</p>

					<p class="f4">Dutiyam pi kho Uggatasarīro brāhmaṇo Bhagavantaṃ etad avoca:|| ||</p>

					<p class="f4">"Sutaṃ me taṃ bho Gotama:|| ||</p>

					<p class="f4">'Aggissa ādānaṃ yūpassa ussāpanaṃ||<br />
					maha-p-phalaṃ hoti mahā-nisaṃsan'" ti.|| ||</p>

					<p class="f4">"Mayā pi kho etaṃ brāhmaṇa, sutaṃ:|| ||</p>

					<p class="f4">'Aggissa ādānaṃ yūpassa ussāpanaṃ||<br />
					maha-p-phalaṃ hoti mahā-nisaṃsan'" ti.|| ||</p>

					<p class="ctr c">&#9632;</p>

					<p class="f4">Tatiyam pi kho Uggatasarīro brāhmaṇo Bhagavantaṃ etad avoca:|| ||</p>

					<p class="f4">"Sutaṃ me taṃ bho Gotama:|| ||</p>

					<p class="f4">'Aggissa ādānaṃ yūpassa ussāpanaṃ||<br />
					maha-p-phalaṃ hoti mahā-nisaṃsan'" ti.|| ||</p>

					<p class="f4">"Mayā pi kho etaṃ brāhmaṇa, sutaṃ:|| ||</p>

					<p class="f4">'Aggissa ādānaṃ yūpassa ussāpanaṃ||<br />
					maha-p-phalaṃ hoti mahā-nisaṃsan'" ti.|| ||</p>

					<p class="ctr c">&#9632;</p>

					<p class="f4">"Tayidaṃ bho <a id="pg42"><span class="f2 g"><b>[42]</b></span></a> Gotama,||<br />
					sameti bhoto||<br />
					c'eva Gotamassa ambhākañ ca||<br />
					yad idaṃ sabbena sabban" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Evaṃ vutte āyasmā Ānando Uggatasarīraṃ brāhmaṇaṃ etad avoca:|| ||</p>

					<p class="f4">"Na kho brāhmaṇa,||<br />
					Tathāgatā evaṃ pucchitabbā:|| ||</p>

					<p class="f4">'Sutam me taṃ bho Gotama:|| ||</p>

					<p class="f4">"Aggissa ādānaṃ yūpassa ussāpanaṃ||<br />
					maha-p-phalaṃ hoti mahā-nisaṃsan" ti.|| ||</p>

					<p class="f4">Evañ ca kho brāhmaṇa,||<br />
					Tathāgatā pucchitabbā:|| ||</p>

					<p class="f4">'Ahaṃ hi bhante,||<br />
					aggiṃ ādātu-kāmo,||<br />
					yūpaṃ ussāpetukāmo;<br />
					ovadatu maṃ bhante Bhagavā,||<br />
					anusāsatu maṃ bante Bhagavā,||<br />
					yaṃ mama assa dīgha-rattaṃ hitāya sukhāyā'" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho Uggatasarīro brāhmaṇo Bhagavantaṃ etad avoca:|| ||</p>

					<p class="f4">"Ahaṃ hi bho Gotama,||<br />
					aggiṃ ādātu-kāmo,||<br />
					yūpaṃ ussāpetukāmo;||<br />
					ovadatu maṃ bhavaṃ Gotamo,||<br />
					anusāsatu maṃ bhavaṃ Gotamo,||<br />
					yaṃ mama assa dīgha-rattaṃ hitāya sukhāyā" ti.|| ||</p>

					<p class="ctr c">&#9632;</p>

					<p class="f4">"Aggiṃ brāhmaṇa,||<br />
					ādento yūpaṃ ussāpento pubb'eva yaññā tīṇī Satthāni ussāpeti akusalāni dukkh'udrayānī dukkha-vipākānī.|| ||</p>

					<p class="f4">Katamāni tīṇī?|| ||</p>

					<p class="f4">4. Kāya-satthaṃ,||<br />
					vacī-satthaṃ,||<br />
					mano-satthaṃ.|| ||</p>

					<p class="f4">Aggiṃ brāhmaṇa,||<br />
					ādento yūpaṃ ussāpento pubb'eva yaññā evaṃ cittaṃ uppādeti:|| ||</p>

					<p class="f4">'Ettakā usabhā haññantu yaññ'atthāya,||<br />
					ettakā vacchatarā haññantu yaññ'atthāya,||<br />
					ettakā vacchatariyo haññantu yaññ'atthāya,||<br />
					ettakā ajā haññantu yaññ'atthāya,||<br />
					ettakā urabbhā haññantu yaññ'atthāyā' ti.|| ||</p>

					<p class="f4">So 'puññaṃ karomī' ti||<br />
					apuññaṃ karoti;||<br />
					'kusalaṃ karomī' ti||<br />
					akusalaṃ karoti;||<br />
					'sugatiyā Maggaṃ pariyesāmī' ti||<br />
					duggatiyā Maggaṃ pariyesati.|| ||</p>

					<p class="ctr c">&#9632;</p>

					<p class="f4">Aggīṃ brāhmaṇa,||<br />
					ādento yūpaṃ <a id="pg43"><span class="f2 g"><b>[43]</b></span></a> ussāpento pubb'eva yaññā idaṃ paṭhamaṃ mano-satthaṃ ussāpeti akusalaṃ dukkh'udrayaṃ dukkha-vipākaṃ.|| ||</p>

					<p class="f4">5. Puna ca paraṃ brāhmaṇa,||<br />
					aggiṃ ādento yūpaṃ ussāpento pubb'eva yaññā evaṃ vācaṃ bhāsati:|| ||</p>

					<p class="f4">'Ettakā usabhā haññantu yaññ'atthāya,||<br />
					ettakā vacchatarā haññantu yaññ'atthāya,||<br />
					ettakā vacchatariyo haññantu yaññ'atthāya,||<br />
					ettakā ajā haññantu yaññ'atthāya,||<br />
					ettakā urabbhā haññantu yaññ'atthāyā' ti.|| ||</p>

					<p class="f4">So 'puññaṃ karomī' ti||<br />
					apuññaṃ karoti;||<br />
					'kusalaṃ karomī' ti||<br />
					akusalaṃ karoti;||<br />
					'sugatiyā Maggaṃ pariyesāmī' ti||<br />
					duggatiyā Maggaṃ pariyesati.|| ||</p>

					<p class="f4">Aggiṃ brāhmaṇa,||<br />
					ādento yūpaṃ ussāpento pubb'eva yaññā idaṃ dutiyaṃ vacī-satthaṃ ussāpeti akusalaṃ dukkh'udrayaṃ dukkha-vipākaṃ.|| ||</p>

					<p class="ctr c">&#9632;</p>

					<p class="f4">6. Puna ca paraṃ brāhmaṇa,||<br />
					aggiṃ ādento yūpaṃ ussānto pubb'eva yaññā sayaṃ paṭhamaṃ samārambhati||<br />
					'usabhe haññantu yaññ'atthāya';||<br />
					sayaṃ paṭhamaṃ samārambhati<br />
					'vacchatare hantuṃ yaññ'atthāya';||<br />
					sayaṃ paṭhamaṃ samārambhati||<br />
					'vacchatarī hantuṃ yaññ'atthāya';||<br />
					sayaṃ paṭhamaṃ samārambhati||<br />
					'vacchatarī bhantuṃ yaññ'atthāya';||<br />
					sayaṃ paṭhamaṃ samārambhati||<br />
					'aje hantuṃ yaññ'atthāya';||<br />
					sayaṃ paṭhama samārambhati||<br />
					'urabbhe hantuṃ yaññ'atthāyā' ti.|| ||</p>

					<p class="f4">So 'puññaṃ karomī' ti||<br />
					apuññaṃ karoti;||<br />
					'kusalaṃ karomī' ti||<br />
					akusalaṃ karoti;||<br />
					'sugatiyā Maggaṃ pariyesāmī' ti||<br />
					duggatiyā Maggaṃ pariyesati.|| ||</p>

					<p class="f4">Aggiṃ brāhmaṇa,||<br />
					ādento yūpaṃ ussāpento pubb'eva yaññā idaṃ tatiyaṃ kāya-satthaṃ ussāpeti akusalaṃ dukkh'udrayaṃ dukkha-vipākaṃ.|| ||</p>

					<p class="f4">Aggiṃ brāhmaṇa,||<br />
					ādento yūpaṃ ussāpento pubb'eva yaññā imāni tīṇi Satthāni ussāpeti akusalāni dukkh'udrayāni dukkha-vipākāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Tayo'me brāhmaṇa,||<br />
					aggi pahātabbā parivajjetabbā na sevitabbā.|| ||</p>

					<p class="f4">Katame tayo?|| ||</p>

					<p class="f4"><a id="pg44"><span class="f2 g"><b>[44]</b></span></a> 8. Rāg'aggi,||<br />
					dos'aggi,||<br />
					moh'aggi.|| ||</p>

					<p class="f4">Kasmā c'āyaṃ brāhmaṇa,||<br />
					rāg'aggī pahātabbo parivajjetabbo,||<br />
					na sevitabbo?| ||</p>

					<p class="f4">9. Ratto kho brāhmaṇa,||<br />
					rāgena abhibhūto pariyādinna-citto||<br />
					kāyena du-c-caritaṃ carati,||<br />
					vācāya du-c-caritaṃ carati,||<br />
					manasā du-c-caritaṃ carati.|| ||</p>

					<p class="f4">So kāyena du-c-caritaṃ caritvā||<br />
					vācāya du-c-caritaṃ caritvā||<br />
					manasā du-c-caritaṃ caritvā||<br />
					kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Tasmāyaṃ rāg'aggi pahātabbo parivajjetabbo,||<br />
					na sevitabbo.|| ||</p>

					<p class="ctr c">&#9632;</p>

					<p class="f4">Kasmā c'āyaṃ brāhmaṇa,||<br />
					dos'aggi pahātabbo parivajjetabbo,||<br />
					na sevitabbo?|| ||</p>

					<p class="f4">10. Dussato kho brāhmaṇa,||<br />
					dosena abhībhūto pariyādinna-citto||<br />
					kāyena du-c-caritaṃ carati,||<br />
					vācāya du-c-caritaṃ carati,||<br />
					manasā du-c-caritaṃ carati.|| ||</p>

					<p class="f4">So kāyena du-c-caritaṃ caritvā||<br />
					vācāya du-c-caritaṃ caritvā||<br />
					manasā du-c-caritaṃ caritvā||<br />
					kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Tasmāyaṃ dos'aggi pahātabbo parivajjetabbo,||<br />
					na sevitabbo.|| ||</p>

					<p class="ctr c">&#9632;</p>

					<p class="f4">Kasmā c'āyaṃ brāhmaṇa,||<br />
					moh'aggi pahātabbo parivajjetabbo,||<br />
					na sevitabbo?|| ||</p>

					<p class="f4">11. Mūḷho kho brāhmaṇa,||<br />
					mohena abhībhūto pariyādinna-citto||<br />
					kāyena du-c-caritaṃ carati,||<br />
					vācāya du-c-caritaṃ carati,||<br />
					manasā du-c-caritaṃ carati.|| ||</p>

					<p class="f4">So kāyena du-c-caritaṃ caritvā||<br />
					vācāya du-c-caritaṃ caritvā||<br />
					manasā du-c-caritaṃ caritvā||<br />
					kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Tasmāyaṃ moh'aggi pahātabbo parivajjetabbo,<br />
					na sevitabbo.|| ||</p>

					<p class="f4">Ime kho brāhmaṇa, tayo aggī pahātabbā parivajjetabbā,||<br />
					na sevitabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Tayo kho'me brāhmaṇa, aggi sakkatvā garukatvā mānetvā pūjtvā sammā sukhaṃ parihātabbā.|| ||</p>

					<p class="f4">Katame tayo?|| ||</p>

					<p class="f4"><a id="pg45"><span class="f2 g"><b>[45]</b></span></a> 13. Āhuneyy'aggi,||<br />
					gahapat'aggi,||<br />
					dakkhiṇeyy'aggī.|| ||</p>

					<p class="f4">Katamo ca brāhmaṇa āhuneyy'aggī?|| ||</p>

					<p class="f4">14. Idha brāhmaṇa, yassa te honti||<br />
					'mātā' ti vā||<br />
					'pitā' ti vā.|| ||</p>

					<p class="f4">Ayaṃ vuccati brāhmaṇa, āhuneyy'aggi.|| ||</p>

					<p class="f4">Taṃ kissa hetu?|| ||</p>

					<p class="f4">Ato'yaṃ brāhmaṇa,||<br />
					āhuto sambhuto.|| ||</p>

					<p class="f4">Tasmāyaṃ āhuneyy'aggi sakkatvā garukatvā mānetvā pūchetvā sammā sukhaṃ parihātabbo.|| ||</p>

					<p class="ctr c">&#9632;</p>

					<p class="f4">Katamo ca brāhmaṇa, gahapat'aggi?|| ||</p>

					<p class="f4">15. Idha brāhmaṇa, yassa te honti||<br />
					'puttā' ti vā||<br />
					'dārā' ti vā||<br />
					'dāsā' ti vā||<br />
					'pessā' ti vā||<br />
					'kamramakarā' ti vā.|| ||</p>

					<p class="f4">Ayaṃ vuccati brāhmaṇa, gahapat'aggi.|| ||</p>

					<p class="f4">Tasmāyaṃ gahapat'aggi sakkatvā garukatvā manetvā pūchetvā sammā sukhaṃ parihātabbo.|| ||</p>

					<p class="ctr c">&#9632;</p>

					<p class="f4">Katamo ca brāhmaṇa, dakkhiṇeyy'aggi?|| ||</p>

					<p class="f4">16. Idha brāhmaṇa,||<br />
					ye te samaṇa-brāhmaṇā mada-p-pamādā paṭiviratā khanti-soracce niviṭṭhā ekam attāṇaṃ damenti,||<br />
					ekam attāṇaṃ samenti,||<br />
					ekam attāṇaṃ parinibbāpenti.|| ||</p>

					<p class="f4">Ayaṃ vuccati brāhmaṇa, dakkhiṇeyy'aggi.|| ||</p>

					<p class="f4">Tasmāyaṃ dakkhiṇeyy'aggi sakkatvā garukatvā mānetvā pūchetvā sammā sukhaṃ parivātabbo.|| ||</p>

					<p class="f4">Ime kho brāhmaṇa, tayo aggi sakkatvā garukatvā mānetvā pūchetvā sammā sukhaṃ parihātabbā.|| ||</p>

					<p class="f4">Ayaṃ kho pana brāhmaṇa,||<br />
					kaṭṭh'aggi kālena kālaṃ ujjaletabbo,||<br />
					kālena kālaṃ ajjhapekkhitabbo,||<br />
					kālena kālaṃ nibbāpetabbo,||<br />
					kālena kālaṃ nikkhipitabbo" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">17. Evaṃ vutte Uggatasarīro brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama,||<br />
					upāsakaṃ maṃ bhavaṃ Gotamo dhāretu,||<br />
					ajja-t-agge <a id="pg46"><span class="f2 g"><b>[46]</b></span></a> pāṇupetaṃ saraṇaṃ gataṃ.|| ||</p>

					<p class="f4">Es'āhaṃ bho Gotama,||<br />
					pañca usabha-satāni muñcāmi jīvitaṃ demi,||<br />
					pañca vacchatara-satāni muñvāmi jīvitaṃ demi,||<br />
					pañca vacchatarī-satāni muñvāmi jīvitaṃ demi,||<br />
					pañca aja-satāni muñvāmi jīvitaṃ demi,||<br />
					pañca urabbha-satāni muñvāmi jīvitaṃ demi,||<br />
					haritāni c'eva tīṇāni khādantu,||<br />
					sītāni ca pānīyāni pivantu,||<br />
					sīto ca n'esaṃ vāto upavāyatū" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>