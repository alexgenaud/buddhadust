<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 27. Seven things that lead to a layman's decline: he does not visit the bhikkhus, he does not hear True Dhamma, he does not train himself in ethical behavior, he does not trust bhikkhus, whether or not they are novices, mid-level, or elders; he studies Dhamma with a critical, fault-finding approach; and he first seeks for worthy gift recipients outside the order." />
<title>AN 7 27: Upāsaka Aparihānīya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					III: Vajjī Vaggo</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p27">Sutta 27</a></h4>

					<h1>Upāsaka Aparihānīya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg25"><span class="f2 g"><b>[25]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.027.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Sāvatthi nidānaṃ|| ||</p>

					<p class="f4">Satt'ime bhikkhave, dhammā upāsakassa parihānāya saṃvaṭṭanti.|| ||</p>

					<p class="f4">Katame satta?|| ||</p>

					<p class="f4">2. Bhikkhu dassanaṃ hāpeti.|| ||</p>

					<p class="ctr c">&#9632;</p>

					<p class="f4">Sad'Dhamma-savaṇaṃ pamajjati.|| ||</p>

					<p class="ctr c">&#9632;</p>

					<p class="f4">Adisīle na sikkhati.|| ||</p>

					<p class="ctr c">&#9632;</p>

					<p class="f4">A-p-pasāda-bahulo hoti bhikkhūsu||<br />
					theresu c'eva||<br />
					navesu ca||<br />
					majjhamesu ca.|| ||</p>

					<p class="ctr c">&#9632;</p>

					<p class="f4">Upārambha-citto Dhammaṃ suṇāti randha-gavesī.|| ||</p>

					<p class="ctr c">&#9632;</p>

					<p class="f4">Ito ca bahiddhā dakkhiṇeyyaṃ gavesati.|| ||</p>

					<p class="ctr c">&#9632;</p>

					<p class="f4">Idha ca pubba-kāraṃ karoti.|| ||</p>

					<p class="f4">Ime kho bhikkhave, satta dhammā upāsakassa parihānāya saṃvaṭṭanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Satt'imi bhikkhave, dhammā upāsakassa aparihānāya saṃvaṭṭanti.|| ||</p>

					<p class="f4">Katame satta?|| ||</p>

					<p class="f4">Bhikkhu-dassanaṃ na hāpeti.|| ||</p>

					<p class="ctr c">&#9632;</p>

					<p class="f4">Sad'Dhamma-savaṇaṃ na p-pamajjati.|| ||</p>

					<p class="ctr c">&#9632;</p>

					<p class="f4">Adhisīle sikkhati.|| ||</p>

					<p class="ctr c">&#9632;</p>

					<p class="f4">Pasāda-bahulo hoti bhikkhūsu theresu c'eva||<br />
					navesu ca||<br />
					majjhamesu ca.|| ||</p>

					<p class="ctr c">&#9632;</p>

					<p class="f4">Anupārambha-citto dhammaṃ suṇāti||<br />
					na randha-gavesī.|| ||</p>

					<p class="ctr c">&#9632;</p>

					<p class="f4">Na ito bahiddhā dakkhiṇeyyaṃ gavesati.|| ||</p>

					<p class="ctr c">&#9632;</p>

					<p class="f4">Idha ca pubba-kāraṃ karoti.|| ||</p>

					<p class="f4">Ime kho bhikkhave, satta dhammā upāsakassa aparivānāya saṃvaṭṭantī ti.|| ||</p>

					      <p class="f4 in2">Dassanaṃ bhāvit'attāṇaṃ yo hāpeti upāsako,||<br />
							Savaṇaṃ ca ariya-Dhammānaṃ adisile na sikkhati.|| ||</p>

					      <p class="f4 in2">Appasādo ca bhikkhūsu bhiyyo bhiyyo pavaḍḍhati,||<br />
							Upārambha-citto ca Sad'Dhammaṃ sotumicchati.|| ||</p>

					      <p class="f4 in2">Ito ca bhahiddhā aññaṃ dakkhiṇeyyaṃ gavesati,||<br />
							Tatth'eva ca pubba-kāraṃ yo karoti upāsako,|| ||</p>

					      <p class="f4 in2">Ete kho parihānīye satta dhamme sudesite,||<br />
							Upāsako seva-māno Sad'Dhammā parihāyati.|| ||</p>

					      <p class="f4 in2">Dassanaṃ bhāvit'attāṇaṃ yo na hāpeti upāsako,||<br />
							Savaṇaṃ ca ariya-Dhammānaṃ adhisīle ca sikkhati.|| ||</p>

					      <p class="f4 in2">Pasādo c'assa bhikkhūsu bhiyyo bhiyyo pavaḍḍhati,||<br />
							Anupārambha-citto ca Sad'Dhammaṃ sotumicchati.|| ||</p>

					      <p class="f4 in2">Na ito bahiddhā aññaṃ dakkhiṇeyyaṃ gavesati,||<br />
							Idh'eva ca pubba-kāraṃ yo karoti upāsako.|| ||</p>

					      <p class="f4 in2">Ete ko aparihānīye satta dhamme sudesite,||<br />
							Upāsako seva-māno Sad'Dhammā na parihāyatī ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>