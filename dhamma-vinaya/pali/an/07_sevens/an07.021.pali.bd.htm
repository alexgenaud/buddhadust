<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 21. The Buddha teaches the bhikkhus seven things which conduce to non-decline. An adaptation to the Saṇgha of the seven factors that lead to the preservation of a state." />
<title>AN 7 21: Bhikkhu Aparihānīya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					3. Vajjī Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p21">Sutta 21</a></h4>

					<h1>Bhikkhu Aparihānīya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg21"><span class="f2 g"><b>[21]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.021.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.021.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Rājagahe viharati||<br />
					Gijjhakuṭe pabbate.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Satta vo bhikkhave aparihāniye dhamme desissāmi.|| ||</p>

					<p class="f4">Taṃ suṇātha||<br />
					sādhukaṃ manasi-karotha||<br />
					bhāsissāmi" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ Bhagavā etad avoca:|| ||</p>

					<p class="f4">2. "Katame ca bhikkhave satta aparihānīyā dhammā?|| ||</p>

					<p class="f4">Yāva kīvañ ca bhikkhave,||<br />
					bhikkhū abhiṇhaṃ sannipātā bhavissanti,||<br />
					sannipāta-bahulā,||<br />
					vuddi yeva bhikkhave, bhikkhūnaṃ pāṭikaṇkhā,||<br />
					no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca bhikkhave,||<br />
					bhikkhū samaggā sannipatissantī,||<br />
					samaggā vuṭṭhahissanti,||<br />
					samaggā Saṇgha-karaṇīyāni karissanti,||<br />
					vuddi yeva bhikkhave, bhikkhūnaṃ pāṭikaṇkhā,||<br />
					no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca bhikkhave,||<br />
					bhikkhū appaññattaṃ na paññāpessanti,||<br />
					paññattaṃ na samucchindissanti,||<br />
					yathā paññattesu sikkhā-padesu samādāya vattissanti,||<br />
					vuddi yeva bhikkhave, bhikkhūnaṃ pāṭikaṇkhā,||<br />
					no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca bhikkhave bhikkhū ye te bhikkhū therā rattaññu cira-pabba-jitā Saṇgha-pitaro Saṇgha-parināyakā,||<br />
					te sakkarissanti garu-karissanti mānessanti pūjessanati,||<br />
					tesañ ca sotabbaṃ maññissanti,||<br />
					vuddi yeva bhikkhave, bhikkhūnaṃ pāṭikaṇkhā,||<br />
					no parihāni.|| ||</p>

					<p class="ctr c">&#9632;</p>

					<p class="f4">Yāvakīvañ ca bhikkhave,||<br />
					bhikkhū uppannāya taṇhāya pono-b-bhavikāya na vasaṃ gacchissanti,||<br />
					vuddi yeva bhikkhave, bhikkhūnaṃ pāṭikaṇkhā,||<br />
					no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca bhikkhave,||<br />
					bhikkhu araññakesu sen'āsanesu sāpekkhā <a id="pg22"><span class="f2 g"><b>[22]</b></span></a> bhavissanti,||<br />
					vuddi yeva bhikkhave, bhikkhūnaṃ pāṭikaṇkhā,||<br />
					no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca bhikkhave,||<br />
					bhikkhū paccattaṃ yeva satiṃ upaṭṭha-pessanti:|| ||</p>

					<p class="f4">'Kinti anāgatā ca pesalā sabrahma-cārī āgaccheyyuṃ,||<br />
					āgatā ca pesalā sabrahma-cārī phāsuṃ vihareyyun' ti,|| ||</p>

					<p class="f4">vuddi yeva bhikkhave, bhikkhūnaṃ pāṭikaṇkhā,||<br />
					no parihāni.|| ||</p>

					<p class="ctr c">&#9632;</p>

					<p class="f4">Yāva kīvañ ca bhikkhave ime satta aparihāniyā dhammā bhikkhūsu ṭhassanti,||<br />
					imesu ca sattasu aparihāniyesu dhammesu bhikkhū sandissanti,||<br />
					vuddi yeva bhikkhave, bhikkhūnaṃ pāṭikaṇkhā,||<br />
					no parihāni" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>