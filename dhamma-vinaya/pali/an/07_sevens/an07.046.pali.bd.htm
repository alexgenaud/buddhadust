<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 46. Seven perceptions which lead onward to the deathless: the perception of imperfection, death, the repulsiveness of food, the idea that there is nothing to be overjoyed at in thw whole world, the perception of inconsistency, the perception of pain in inconsistency, and thepain of not self in the painful." />
<title>AN 7 46: Vitthata-Satta-Saññā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Mahāyañña-Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p46">Sutta 46</a></h4>

					<h1>Vitthata-Satta-Saññā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.046.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.046.than.ati.htm#p1">than</a>][<a href="../../../../dhamma-vinaya/bd/an/07_sevens/an07.046.olds.bd.htm#p1">olds</a>][<a href="../../../../dhamma-vinaya/mnl/an/07_sevens/an07.046.upal.mnl.htm#p1">upal</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Satt'imā bhikkhave, saññā||<br />
					bhāvitā||<br />
					bahulī-katā||<br />
					maha-p-phalā honti||<br />
					mahā-nisaṃsā||<br />
					amato-gadhā||<br />
					amata-pariyosānā.|| ||</p>

					<p class="f4">Katamā satta?|| ||</p>

					<p class="f4">2. Asubha-saññā,||<br />
					maraṇa-saññā,||<br />
					āhāre paṭikkūla-saññā,||<br />
					sabba-loke anabhirata-saññā,||<br />
					anicca-saññā,||<br />
					anicce dukkha-saññā,||<br />
					dukkhe anatta-saññā.|| ||</p>

					<p class="f4">Imā kho bhikkhave, satta saññā,||<br />
					bāvitā||<br />
					bahulī-katā||<br />
					maha-p-phalā honti||<br />
					mahā-nisaṃsā||<br />
					amato-gadhā||<br />
					amata-pariyosānā, ti.|| ||</p>

					<p class="f4">3. Asubha-saññā bhikkhave,||<br />
					bhāvitā||<br />
					bahulī-katā||<br />
					maha-p-phalā hoti||<br />
					mahā-nisaṃsā||<br />
					amato-gadhā||<br />
					amata-pariyosānā ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">4. Asubha-saññā paricitena bhikkhave,||<br />
					bhikkhūno cetasā bahulaṃ viharato||<br />
					methuna-dhamma-samāpattiyā cittaṃ||<br />
					<a id="pg47"><span class="f2 g"><b>[47]</b></span></a> paṭilīyati||<br />
					paṭikuṭati||<br />
					paṭivaṭṭati||<br />
					na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Seyyathā pi, bhikkhave,||<br />
					kukkuṭapattaṃ vā nahārudaddulaṃ vā aggimbhī pakkhīttaṃ||<br />
					paṭilīyati||<br />
					paṭikuṭati||<br />
					paṭivaṭṭati||<br />
					na sampasārīyati,||<br />
					evam eva kho, bhikkhave,||<br />
					bhikkhuno asubha-saññā paricitena cetasā bahulaṃ viharato||<br />
					methuna-dhamma-samāpattiyā cittaṃ||<br />
					paṭilīyati||<br />
					paṭikuṭati||<br />
					paṭivaṭṭati||<br />
					na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Sace bhikkhave,||<br />
					bhikkhuno asubha-saññā paricitena cetasā bahulaṃ viharato||<br />
					methuna-dhamma-samāpattiyā cittaṃ||<br />
					anusandati appaṭikūlyatā vā saṇṭhāti,||<br />
					veditabbam etaṃ bhikkhave, bhikkhunā||<br />
					"abhāvitā me asubha-saññā,||<br />
					n'atthi me pubbenāparaṃ viseso,||<br />
					appattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pana bhikkhave||<br />
					bhīkkhūno asubha-saññā paricitena cetasā bahulaṃ viharato||<br />
					methuna-dhamma-samāpattiyā cittaṃ||<br />
					paṭilīyati||<br />
					paṭikuṭati||<br />
					paṭivaṭṭati||<br />
					na sampasārīyati,||<br />
					upekkhā vā paṭikkūlyatā vā saṇṭhāti,||<br />
					veditabbam etaṃ bhikkhave, bhikkhunā||<br />
					"bhāvitā me asubha-saññā,||<br />
					atthi me pubbenāparaṃ viseso,||<br />
					pattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Asubha-saññā bhikkhave,||<br />
					bhāvitā||<br />
					bhahulīkatā||<br />
					maha-p-phalā hoti||<br />
					mahā-nisaṃsā||<br />
					amato-gadhā||<br />
					amata-pariyosānā ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Maraṇa-saññā bhikkhave bhāvitā bahulī-katā maha- <a id="pg48"><span class="f2 g"><b>[48]</b></span></a> pphalā hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">6. Maraṇa-saññā paricitena bhikkhave,||<br />
					bhikkhuno cetasā bahulaṃ viharato jivitanikantiyā cittaṃ paṭilīyati paṭikuṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Seyyathā pi, bhikkhave,||<br />
					kukkuṭapattaṃ vā nahārudaddulaṃ vā aggimhi pakkhittaṃ paṭilīyati paṭikuṭati paṭivaṭṭati na sampasārīyati,||<br />
					evam eva kho bhikkhave,||<br />
					bhikkhuno maraṇa-saññā paricitena cetasā bahulaṃ viharato jivitanikantiyā cittaṃ paṭilīyati paṭikuṭati paṭivaṭṭati na sampasārīyati,||<br />
					upekkhā vā1 paṭikkūlyatā vā saṇṭhāti.|| ||</p>

					<p class="f4">Sace bhikkhave,||<br />
					bhikkhuno maranasaññā paricitena cetasā bahulaṃ viharato jivitanikantiyā cittaṃ anusandati,||<br />
					appaṭikūlyatā vā saṇṭhāti,||<br />
					veditabbam etaṃ bhikkhave, bhikkhunā||<br />
					"abhāvitā me maraṇa-saññā,||<br />
					natti me pubbenāparaṃ viseso,||<br />
					appattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pana bhikkhave,||<br />
					bhikkhuno maraṇa-saññā paricitena cetasā bahulaṃ viharato jivitanikantiyā cittaṃ paṭilīyati paṭikuṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti,||<br />
					veditabbam etaṃ bhikkhave, bhikkhunā||<br />
					"bhāvitā me maraṇa-saññā,||<br />
					atthi me pubbenāparaṃ viseso,||<br />
					pattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Maraṇa-saññā bhikkhave,||<br />
					bhāvitā bahulī-katā maha- <a id="pg49"><span class="f2 g"><b>[49]</b></span></a> pphalā hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">7. Āhāre paṭikkūla-saññā bhikkhave,||<br />
					bhāvitā bahulī-katā maha-p-phalā hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">8. Āhāre paṭikkūla-saññā paricitena bhikkhave,||<br />
					bikkhuno cetasā bahulaṃ viharato rasa-taṇhāya cittaṃ paṭilīyati paṭikuṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Seyyathā pi, bhikkhave,||<br />
					kukkuṭapattaṃ vā nahārudaddulaṃ vā aggimhi pakkhittaṃ paṭilīyati paṭikuṭati paṭivaṭṭati na sampasārīyati,||<br />
					evam eva kho, bhikkhave,||<br />
					bhikkhuno āhāre paṭikkūla-saññā paricitena cetasā bahulaṃ viharato rasa-taṇhāya cittaṃ paṭilīyati paṭikuṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Sace bhikkhave,||<br />
					bhikkhuno āhāre paṭikkūla-saññā paricitena cetasā bahulaṃ viharato rasa-taṇhāya cittaṃ anusandati,||<br />
					a-p-paṭikkūlyatā vā saṇṭhāti,||<br />
					veditabbam etaṃ bhikkhave, bhikkhuno||<br />
					"abhāvitā me āhāre paṭikkūla-saññā,||<br />
					n'atthi me pubbenāparaṃ viseso,||<br />
					appattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pana bhikkhave,||<br />
					bhikkhuno āhāre paṭikkūla-saññā paricitena cetasā bahulaṃ viharato rasa-taṇhāya cittaṃ paṭilīyati paṭikuṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti,||<br />
					veditabbam etaṃ bhikkhave, bhikkhunā||<br />
					"bhāvitā me āhāre paṭikkūla-saññā,||<br />
					atthi me pubbenāparaṃ viseso,||<br />
					pattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Āhāre <a id="pg50"><span class="f2 g"><b>[50]</b></span></a> paṭikkūla-saññā bhikkhave,||<br />
					bhāvitā bahulī-katā maha-p-phalā hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">9. Sabba-loke anabhirata-saññā bhikkhave,||<br />
					bhāvitā bahulī-katā maha-p-phalā hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">10. Sabba-loke anabhirata-saññā paricitena bhikkhave,||<br />
					bhikkhuno cetasā bahulaṃ viharato lokacittesu cittaṃ paṭilīyati patikūṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Seyyathā pi, bhikkhave,||<br />
					kukkuṭapattaṃ vā nahārudaddulaṃ vā aggimhi pakkhittaṃ paṭilīyati patikūṭati paṭivaṭṭati na sampasārīyati,||<br />
					evam eva kho, bhikkhave,||<br />
					bhikkhuno sabba-loke anabhirata-saññā paricitena cetasā bahulaṃ viharato lokacittesu cittaṃ paṭilīyati patikūṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Sace bhikkhave,||<br />
					bhikkhuno sabba-loke anabhīratasaññā paricitena cetasā bahulaṃ viharato lokacittesu cittaṃ anusandati,||<br />
					a-p-paṭikkūlyatā vā saṇṭhāti,||<br />
					veditabbam etaṃ bhikkhave, bikkhunā||<br />
					"abhāvitā me sabba-loke anabhirata-saññā,||<br />
					n'atthi me pubbenāparaṃ viseso,||<br />
					appattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pana bhikkhave,||<br />
					<a id="pg51"><span class="f2 g"><b>[51]</b></span></a> bhikkhuno sabba-loke anabhīratasaññā paricitena cetasā bahulaṃ viharato lokacittesu cittaṃ paṭilīyati patikūṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti,||<br />
					veditabbam etaṃ bhikkhave, bikkhunā||<br />
					"bhāvitā me sabba-loke anabhirata-saññā,||<br />
					atthi me pubbenāparaṃ viseso,||<br />
					pattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sabba-loke anabhirataññā bhikkhave||<br />
					bhāvitā bahulī-katā mahappalā hoti mahā-nisaṃsā amate gadhā amata-pariyosānā ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">11. Anicca-saññā bhikkhave,||<br />
					bhāvitā bahulī-katā maha-p-phalā hoti mahanisaṃsā amato-gadhā amata-pariyosānā ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">12. Anicca-saññā paricitena bhikkhave,||<br />
					bhikkhuno cetasā bahulaṃ viharato lābha-sakkāra-siloke cittaṃ paṭilīyati paṭikuṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Seyyathā pi, bhikkhave,||<br />
					kukkuṭapattaṃ vā nahārudaddulaṃ vā aggimhi pakkhittaṃ paṭilīyati paṭikuṭati paṭivaṭṭati na sampasārīyati,||<br />
					evam eva kho, bhikkhave, bhikkhuno||<br />
					anicca-saññā paricitena cetasā bahulaṃ viharato lābha-sakkāra-siloke cittaṃ paṭilīyati paṭikuṭati paṭivaṭṭati na sampasāriyati,||<br />
					upekkhā vā paṭikkūlyatā vā saṇṭhāti.|| ||</p>

					<p class="f4">Sace bhikkhave, bhikkhuno||<br />
					anicca-saññā paricine cetasā bahulaṃ viharato lābha-sakkāra-siloke cittaṃ anusandati,||<br />
					a-p-paṭikkūlyatā vā saṇṭhāti,||<br />
					veditabbam etaṃ bhikkhave bhikkhunā||<br />
					"abhāvitā me anicca-saññā,||<br />
					n'atthi me pubbenāparaṃ viseso,||<br />
					appattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pana bhikkhave,||<br />
					bhikkhuno anicca-saññā paricine cetasā bahulaṃ viharato lābha-sakkāra-siloke cittaṃ paṭilīyati <a id="pg52"><span class="f2 g"><b>[52]</b></span></a> paṭikuṭati paṭivaṭṭati na sampasārīyati,||<br />
					upekkhā vā paṭikkūlyatā vā saṇṭhāti,||<br />
					veditabbam etaṃ bhikkhave, bhikkhunā||<br />
					"bhāvitā me anicca-saññā,||<br />
					atthi me pubbenāparaṃ viseso,||<br />
					pattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Anicca-saññā bhikkhave||<br />
					bhāvitā bahulī-katā maha-p-phalā hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">13. Anicce dukkha-saññā bhikkhave,||<br />
					bhāvitā||<br />
					bahulī-katā||<br />
					maha-p-phalā hoti||<br />
					mahā-nisaṃsā||<br />
					amato-gadhā||<br />
					amata-pariyosānā ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">14. Anicce dukkha-saññā paricitena bhikkhave,||<br />
					bhikkhuno cetasā bahulaṃ viharato||<br />
					ālasye||<br />
					kosajje||<br />
					vissaṭaṭhiye||<br />
					pamāde||<br />
					ananuyoge||<br />
					apacc'avekkhanāya||<br />
					tibbā bhaya-saññā pacc'upaṭṭhitā hoti,||<br />
					seyyathā pi ukkhittā-sike vadhake.|| ||</p>

					<p class="f4">Sace bhikkhave,||<br />
					bhikkhuno anicce dukkha-saññā paricitena cetasā bahulaṃ viharato ālasye kosajje vissaṭṭhiye pamāde ananuyoge apacc'avekkhanāya tibbā bhaya-saññā na pacc'upaṭṭhitā hoti,||<br />
					seyyathā pi ukkhittā-sike vadhake,||<br />
					veditabbam etaṃ bhikkhave, bhikkhunā||<br />
					"abhāvitā me anicce dukkha-saññā,||<br />
					n'atthi me pubbenāparaṃ viseso,||<br />
					appattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pana bhikkhave,||<br />
					bhikkhuno anicce dukkha-saññā paricitena cetasā bahulaṃ viharato ālasye kosajje vissaṭṭhiye pamāde ananuyoge apacc'avekkhanāya tibbā bhaya-saññā pacc'upaṭṭhitā hoti,||<br />
					seyyathā pi ukkhittā-sike vadhake,||<br />
					veditabbam etaṃ bhikkhave, bhikkhūnā||<br />
					"bhāvitā me anicce dukkha-saññā,||<br />
					atthi me pubbenāparaṃ viseso,||<br />
					pattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Anicce dukkha-saññā bhikkhave, bhāvitā bahulī-katā maha-p-phalā <a id="pg53"><span class="f2 g"><b>[53]</b></span></a> hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">15. Dukkhe anatta-saññā bhikkhave,||<br />
					bhāvitā bahulī-katā maha-p-phalā hoti mahā-nisaṃsā amato-gadhā amata-pariyosānā ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">16. Dukkhe anatta-saññā paricitena bhikkhave,||<br />
					bhikkhuno cetasā bahulaṃ viharato||<br />
					imasmiñ ca saviññāṇake kāye bahiddhā ca sabba-nimittesu ahaṃ-kāra-mamaṃkāra-mānāpagataṃ mānasaṃ hoti||<br />
					vidhā-samatikkantaṃ santaṃ su-vimuttaṃ.|| ||</p>

					<p class="f4">Sace bhikkhave,||<br />
					bhikkhuno dukkhe anatta-saññā paricitena cetasā bahulaṃ viharato||<br />
					imasmiñ ca saviññāṇake kāye bahiddhā ca sabba-nimittesu ahaṃ-kāra-mamaṃkāra-mānāpagataṃ mānasaṃ na hoti||<br />
					vidhā-samatikkantaṃ santaṃ su-vimuttaṃ,||<br />
					veditabbam etaṃ bhikkhave, bhikkhunā||<br />
					"abhāvitā me dukkhe anatta-saññā,||<br />
					n'atthi me pubbenāparaṃ viseso,||<br />
					appattaṃ me bhāvanāphalan" ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pana bhikkhave, bhikkhuno dukkhe anatta-saññā paricitena cetasā bahulaṃ viharato||<br />
					imasmiñ ca saviññāṇake kāye bahiddhā ca sabba-nimittesu ahaṃ-kāra-mamaṃkāra-mānāpagataṃ mānasaṃ hoti,||<br />
					vidhā-samatikkantaṃ santaṃ su-vimuttaṃ,||<br />
					veditabbam etaṃ bhikkhave, bhikkhunā||<br />
					"bhāvitā me dukkhe anatta-saññā,||<br />
					atthi me pubbenāparaṃ viseso,||<br />
					pattaṃ me bhāvanāphalan" ti.|| ||</p>

					<p class="f4">Iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p class="f4">Imā kho bhikkhave satta saññā bhāvitā bahulī-katā maha-p-phalā honti mahā-nisaṃsā amato-gadhā amata-pariyosānā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>