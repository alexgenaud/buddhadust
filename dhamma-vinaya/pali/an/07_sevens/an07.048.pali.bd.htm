<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sevens, Sutta 48. Describes how attraction to and pondering the pleasures of contact with the opposite sex leads to the bondage of women to men and men to women." />
<title>AN 7 48: Saṃyoga-Visaṃyoga Dhamma-Pariyāya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Sattaka Nipāta<br />
					Mahāyañña-Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p48">Sutta 48</a></h4>

					<h1>Saṃyoga-Visaṃyoga<br />
					Dhamma-Pariyāya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg57"><span class="f2 g"><b>[57]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.048.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.048.than.ati.htm#p1">than</a>][<a href="../../../../dhamma-vinaya/mnl/an/07_sevens/an07.048.upal.mnl.htm#p1">upal</a>][<a href="../../../../dhamma-vinaya/bd/an/07_sevens/an07.048.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Saṃyoga-visaṃyogaṃ vo bhikkhave,||<br />
					dhamma-pariyāyaṃ desissāmi.|| ||</p>

					<p class="f4">Taṃ sunātha sādhukaṃ manasi-karotha bhāsissāmiti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Katamo ca so bhikkhave saṃyoga-visaṃyogo dhamma-pariyāyo?|| ||</p>

					<p class="f4">2. Itthi bhikkhave ajjhattaṃ itth'indriyaṃ mana-sikaroti,||<br />
					itthi-kuttaṃ,||<br />
					itthā-kappaṃ,||<br />
					itthi-vidhaṃ,||<br />
					itthi-c-chandaṃ,||<br />
					itthi-s-saraṃ,||<br />
					itthā-laṅkāraṃ.|| ||</p>

					<p class="f4">Sā tattha rajjati,||<br />
					tatr-ā-bhiramati.|| ||</p>

					<p class="f4">Sā tattha rattā tatr-ā-bhiratā bahiddhā puris'indriyaṃ mana-sikaroti purisa-kuttaṃ purisā-kappaṃ purisa-vidhaṃ purisa-c-chandaṃ purisa-s-saraṃ purisā-laṅkāraṃ.|| ||</p>

					<p class="f4">Sā tattha rajjati tatr-ā-bhiramati.|| ||</p>

					<p class="f4">Sā tattha rattā tatr-ā-bhiratā bahiddhā sa yogaṃ ākaṅkhati.|| ||</p>

					<p class="f4">Yañ c'assā saṃyoga-paccayā uppajjati sukhaṃ somanassa,||<br />
					tañ ca ākaṅkhati.|| ||</p>

					<p class="f4">Itthatte bhikkhave, abhiratā sattā purisesu saṃyogaṃ gatā.|| ||</p>

					<p class="f4">Evaṃ kho bhikkhave, itthi itthattaṃ nāti-vattati.|| ||</p>

					<p class="ctr c">&#9632;</p>

					<p class="f4">3. Puriso bhikkhave, ajjhattaṃ puris'indriyaṃ mana-sikaroti purisa-kuttaṃ purisā-kappaṃ purisa-vidhaṃ purisa-c-chandaṃ purisa-s-saraṃ purisā-laṅkāraṃ.|| ||</p>

					<p class="f4">So tattha rajjati tatr-ā-bhiramati.|| ||</p>

					<p class="f4">So tattha ratto tatr-ā-bhirato bahiddhā itth'indriyaṃ mana-sikaroti itthi-kuttaṃ itthā-kappaṃ itthi-vidhaṃ itthi-c-chandaṃ itthi-s-saraṃ itthā-laṅkāraṃ.|| ||</p>

					<p class="f4">So tattha rajjati tatr-ā-bhiramati.|| ||</p>

					<p class="f4">So tattha ratto tatr-ā-bhirato bahiddhā saṃyogaṃ ākaṅkhati.|| ||</p>

					<p class="f4">Yañ c'assa saṃyoga-paccayā uppajjati sukhaṃ somanassaṃ, tañ ca ākaṅkhati.|| ||</p>

					<p class="f4">Purisatte bhikkhave, abhiratā sattā itthisu saṃyogaṃ gatā.|| ||</p>

					<p class="f4">Evaṃ kho bhikkhave, purise purisattaṃ nāti-vattati.|| ||</p>

					<p class="f4">Evaṃ kho bhikkhave, saṃyogo hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave, visaṃyogo hoti?|| ||</p>

					<p class="f4">4. Itthi bhikkhave, ajhattaṃ itth'indriyaṃ na mana-sikaroti itthi-kuttaṃ itthā-kappaṃ itthi-vidhaṃ itthi-c-chandaṃ itthi-s-saraṃ itthā-laṅkāraṃ.|| ||</p>

					<p class="f4">Sā tattha na rajjati.|| ||</p>

					<p class="f4">Tattha nābhiramati.|| ||</p>

					<p class="f4">Sā tattha arattā tatra anabhiratā bahiddhā puris'indriyaṃ na mana-sikaroti purisa-kuttaṃ purisā-kappaṃ purisa-vidhaṃ purisa-c-chandaṃ purisa-s-saraṃ purisā-laṅkāraṃ.|| ||</p>

					<p class="f4">Sā tattha na rajjati, tattha nābhiramati.|| ||</p>

					<p class="f4">Sā tattha arattā tatra anabhiratā bahiddhā saṃyogaṃ nākaṅkhati.|| ||</p>

					<p class="f4">Yaṃ vassā saṃyoga-paccayāuppajjati sukhaṃ somanassaṃ, tañ ca nākaṅkhati.|| ||</p>

					<p class="f4">Itthatte kho bhikkhave, anabhiratā sattā purisesu visaṃyogaṃ gatā.|| ||</p>

					<p class="f4">Evaṃ kho bhikkhave, itthi itthattaṃ ativattati.|| ||</p>

					<p class="ctr c">&#9632;</p>

					<p class="f4">5. Puriso bhikkhave, ajjhattaṃ puris'indriyaṃ na mana-sikaroti purisa-kuttaṃ purisā-kappaṃ purisa-vidhaṃ purisa-c-chandaṃ purisa-s-saraṃ purisā-laṅkāraṃ.|| ||</p>

					<p class="f4">So tattha na rajjati tatr-ā-bhiramati.|| ||</p>

					<p class="f4">So tattha ratto tatrā anabhirato bahiddhā itth'indriyaṃ namana-sikaroti itthi-kuttaṃ itthā-kappaṃ itthi-vidhaṃ itthi-c-chandaṃ itthi-s-saraṃ itthā-laṅkāraṃ.|| ||</p>

					<p class="f4">So tattha na rajjati, tatr-ā-bhiramati.|| ||</p>

					<p class="f4">So tattha aratto tatr-ā-bhirato bahiddhā saṃyogaṃ ākaṅkhati.|| ||</p>

					<p class="f4">Yañ c'assa saṃyoga-paccayā uppajjati sukhaṃ somanassaṃ, tañ ca nākaṅkhati.|| ||</p>

					<p class="f4">Purisatte bhikkhave, anabhiratā sattā itthisu visaṃyogaṃ gatā.|| ||</p>

					<p class="f4">Evaṃ <a id="pg59"><span class="f2 g"><b>[59]</b></span></a> kho bhikkhave, purise purisattaṃ ativattati.|| ||</p>

					<p class="f4">Evaṃ kho bhikkhave, visaṃyogo hoti.|| ||</p>

					<p class="f4">Ayaṃ kho bhikkhave, saṃyoga visaṃyogo dhamma-pariyāyo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>