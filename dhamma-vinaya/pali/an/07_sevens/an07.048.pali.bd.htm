<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 48. Describes how attraction to and pondering the pleasures of contact with the opposite sex leads to the bondage of women to men and men to women." />
<title>AN 7 48: Saɱyoga-Visaɱyoga Dhamma-Pariyāya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Mahāyañña-Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p48">Sutta 48</a></h4>

					<h1>Saɱyoga-Visaɱyoga<br />
					Dhamma-Pariyāya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg57"><span class="f2 g"><b>[57]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.048.hare.pts.htm#p1">pts</a>][<a href="../../../../dhamma-vinaya/ati/an/07_sevens/an07.048.than.ati.htm#p1">than</a>][<a href="../../../../dhamma-vinaya/mnl/an/07_sevens/an07.048.upal.mnl.htm#p1">upal</a>][<a href="../../../../dhamma-vinaya/bd/an/07_sevens/an07.048.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Saɱyoga-visaɱyogaɱ vo bhikkhave,||<br />
					dhamma-pariyāyaɱ desissāmi.|| ||</p>

					<p class="f4">Taɱ sunātha sādhukaɱ manasi-karotha bhāsissāmiti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Katamo ca so bhikkhave saɱyoga-visaɱyogo dhamma-pariyāyo?|| ||</p>

					<p class="f4">2. Itthi bhikkhave ajjhattaɱ itth'indriyaɱ mana-sikaroti,||<br />
					itthi-kuttaɱ,||<br />
					itthā-kappaɱ,||<br />
					itthi-vidhaɱ,||<br />
					itthi-c-chandaɱ,||<br />
					itthi-s-saraɱ,||<br />
					itthā-laŋkāraɱ.|| ||</p>
					
					<p class="f4">Sā tattha rajjati,||<br />
					tatr-ā-bhiramati.|| ||</p>

					<p class="f4">Sā tattha rattā tatr-ā-bhiratā bahiddhā puris'indriyaɱ mana-sikaroti purisa-kuttaɱ purisā-kappaɱ purisa-vidhaɱ purisa-c-chandaɱ purisa-s-saraɱ purisā-laŋkāraɱ.|| ||</p>

					<p class="f4">Sā tattha rajjati tatr-ā-bhiramati.|| ||</p>

					<p class="f4">Sā tattha rattā tatr-ā-bhiratā bahiddhā sa yogaɱ ākankhati.|| ||</p>

					<p class="f4">Yañ c'assā saɱyoga-paccayā uppajjati sukhaɱ somanassa,||<br />
					tañ ca ākankhati.|| ||</p>

					<p class="f4">Itthatte bhikkhave, abhiratā sattā purisesu saɱyogaɱ gatā.|| ||</p>

					<p class="f4">Evaɱ kho bhikkhave, itthi itthattaɱ nāti-vattati.|| ||</p>

					<p class="ctr c">&#9632;</p>

					<p class="f4">3. Puriso bhikkhave, ajjhattaɱ puris'indriyaɱ mana-sikaroti purisa-kuttaɱ purisā-kappaɱ purisa-vidhaɱ purisa-c-chandaɱ purisa-s-saraɱ purisā-laŋkāraɱ.|| ||</p>

					<p class="f4">So tattha rajjati tatr-ā-bhiramati.|| ||</p>

					<p class="f4">So tattha ratto tatr-ā-bhirato bahiddhā itth'indriyaɱ mana-sikaroti itthi-kuttaɱ itthā-kappaɱ itthi-vidhaɱ itthi-c-chandaɱ itthi-s-saraɱ itthā-laŋkāraɱ.|| ||</p>

					<p class="f4">So tattha rajjati tatr-ā-bhiramati.|| ||</p>

					<p class="f4">So tattha ratto tatr-ā-bhirato bahiddhā saɱyogaɱ ākankhati.|| ||</p>

					<p class="f4">Yañ c'assa saɱyoga-paccayā uppajjati sukhaɱ somanassaɱ, tañ ca ākankhati.|| ||</p>

					<p class="f4">Purisatte bhikkhave, abhiratā sattā itthisu saɱyogaɱ gatā.|| ||</p>

					<p class="f4">Evaɱ kho bhikkhave, purise purisattaɱ nāti-vattati.|| ||</p>

					<p class="f4">Evaɱ kho bhikkhave, saɱyogo hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave, visaɱyogo hoti?|| ||</p>

					<p class="f4">4. Itthi bhikkhave, ajhattaɱ itth'indriyaɱ na mana-sikaroti itthi-kuttaɱ itthā-kappaɱ itthi-vidhaɱ itthi-c-chandaɱ itthi-s-saraɱ itthā-laŋkāraɱ.|| ||</p>

					<p class="f4">Sā tattha na rajjati.|| ||</p>

					<p class="f4">Tattha nābhiramati.|| ||</p>

					<p class="f4">Sā tattha arattā tatra anabhiratā bahiddhā puris'indriyaɱ na mana-sikaroti purisa-kuttaɱ purisā-kappaɱ purisa-vidhaɱ purisa-c-chandaɱ purisa-s-saraɱ purisā-laŋkāraɱ.|| ||</p>

					<p class="f4">Sā tattha na rajjati, tattha nābhiramati.|| ||</p>

					<p class="f4">Sā tattha arattā tatra anabhiratā bahiddhā saɱyogaɱ nākankhati.|| ||</p>

					<p class="f4">Yaɱ vassā saɱyoga-paccayāuppajjati sukhaɱ somanassaɱ, tañ ca nākankhati.|| ||</p>

					<p class="f4">Itthatte kho bhikkhave, anabhiratā sattā purisesu visaɱyogaɱ gatā.|| ||</p>

					<p class="f4">Evaɱ kho bhikkhave, itthi itthattaɱ ativattati.|| ||</p>

					<p class="ctr c">&#9632;</p>

					<p class="f4">5. Puriso bhikkhave, ajjhattaɱ puris'indriyaɱ na mana-sikaroti purisa-kuttaɱ purisā-kappaɱ purisa-vidhaɱ purisa-c-chandaɱ purisa-s-saraɱ purisā-laŋkāraɱ.|| ||</p>

					<p class="f4">So tattha na rajjati tatr-ā-bhiramati.|| ||</p>

					<p class="f4">So tattha ratto tatrā anabhirato bahiddhā itth'indriyaɱ namana-sikaroti itthi-kuttaɱ itthā-kappaɱ itthi-vidhaɱ itthi-c-chandaɱ itthi-s-saraɱ itthā-laŋkāraɱ.|| ||</p>

					<p class="f4">So tattha na rajjati, tatr-ā-bhiramati.|| ||</p>

					<p class="f4">So tattha aratto tatr-ā-bhirato bahiddhā saɱyogaɱ ākankhati.|| ||</p>

					<p class="f4">Yañ c'assa saɱyoga-paccayā uppajjati sukhaɱ somanassaɱ, tañ ca nākankhati.|| ||</p>

					<p class="f4">Purisatte bhikkhave, anabhiratā sattā itthisu visaɱyogaɱ gatā.|| ||</p>

					<p class="f4">Evaɱ <a id="pg59"><span class="f2 g"><b>[59]</b></span></a> kho bhikkhave, purise purisattaɱ ativattati.|| ||</p>

					<p class="f4">Evaɱ kho bhikkhave, visaɱyogo hoti.|| ||</p>

					<p class="f4">Ayaɱ kho bhikkhave, saɱyoga visaɱyogo dhamma-pariyāyo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>