<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 22. Seven practices which conduce to advancement, not decline." />
<title>AN 7 22: Dutiya Bhikkhū Aparihāniya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					III: Vajjī Vaggo</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p22">Sutta 22</a></h4>

					<h1>Dutiya Bhikkhū Aparihāniya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/07_sevens/an07.022.hare.pts.htm#p1">pts</a>]</span>  E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Satta vo bhikkhave,||<br />
					aparihānīye dhamme desissāmi.|| ||</p>

					<p class="f4">Taɱ sunātha||<br />
					sādhukaɱ||<br />
					manasi-karotha||<br />
					bhāsissāmi ti.</p>

					<p class="f4">'Evaɱ bhante' ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Katame ca bhikkhave,||<br />
					satta aparihānīyā dhammā?|| ||</p>

					<p class="f4">Yāvakīvañ ca bhikkhave,||<br />
					bhikkhū na kamm'ārāmā bhavissanti,||<br />
					na kamm'ārāmataɱ anuyuttā,||<br />
					vuddhi yeva bhikkhave,||<br />
					bhikkhūnaɱ pāṭikaŋkhā no parihāni.|| ||</p>

					<p class="f4">Yāvakīvañ ca bhikkhave,||<br />
					bhikkhū na bhass'ārāmā bhavissanti;|| ||</p>

					<p class="f4">yāvakīvañ ca bhikkhave,||<br />
					bhikkhū na nidd-ā-rāmā bhavissanti;|| ||</p>

					<p class="f4">yāvakīvañ ca bhikkhave,||<br />
					bhikkhū na sangaṇ'ik-ā-rāmā bhavissanti;|| ||</p>

					<p class="f4">yāvakīvañ ca bhikkhave,||<br />
					bhikkhū na pāpicchā bhavissanti;|| ||</p>

					<p class="f4">yāvakīvañ ca bhikkhave,||<br />
					bhikkhū pāpikānaɱ icchānaɱ vasaɱ gatā bhavissanti;|| ||</p>

					<p class="f4">yāvakīvañ ca bhikkhave,||<br />
					bhikkhū na pāpa-mittā bhavissanti||<br />
					na pāpa-sahāyā||<br />
					na pāpa-sampavaŋkā bhavissanti;|| ||</p>

					<p class="f4">yāvakīvañ ca bhikkhave,||<br />
					bhikkhu na oramatta-kena visesādhi-gamena antarā-vosānaɱ āpajji-s-santi,||<br />
					vuddhi yeva bhikkhave,||<br />
					bhikkhūnaɱ pāṭikaŋkhā no parihānī.|| ||</p>

					<p class="f4">Yāvakīvañ ca bhikkhave,||<br />
					ime satta aparihānīyā dhammā bhikkhūsu ṭhassantī,||<br />
					imesu ca sattasu aparihānīyesu dhammesu bhikkhu sandissanti,||<br />
					vuddhi yeva bikkhave,||<br />
					bhikkhūnaɱ pāṭikaŋkhā no parihānī ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>