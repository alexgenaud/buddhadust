<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sevens, Sutta 47. The Buddha goes into detail concerning seven stages of withdrawl from indulgence in sexual intercourse." />
<title>AN 7 47: Methuna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Sattaka Nipāta<br />
					Mahāyañña-Vagga</i></h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p47">Sutta 47</a></h4>

					<h1>Methuna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg54"><span class="f2 g"><b>[54]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bd/an/07_sevens/an07.047.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Jānussoṇī brāhmaṇo yena  ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisidi.|| ||</p>

					<p class="f4">Eka-m-antaṃ nisinno kho Jānussoṇi brāhmaṇo Bhagavantaṃ etad avoca:|| ||</p>

					<p class="f4">'Bhavam pi no Gotamo brahma-cārī paṭijānātī' ti?|| ||</p>

					<p class="f4">'Yaṃ hi taṃ brāhmaṇa,<br />
					sammā vadamāno vadeyya:|| ||</p>

					<p class="f4">"Akhaṇḍaṃ acchiddaṃ asabalaṃ akammāsaṃ||<br />
					paripuṇṇaṃ||<br />
					parisuddhaṃ||<br />
					Brahma-cariyaṃ caratī" ti;|| ||</p>

					<p class="f4">mam'eva taṃ brāhmaṇa,<br />
					sammā vadamāno vadeyya,<br />
					ahaṃ hi brāhmaṇa,<br />
					akhaṇḍaṃ acchiddaṃ asabalaṃ akammāsaṃ||<br />
					paripuṇṇaṃ||<br />
					parisuddhaṃ||<br />
					Brahma-cariyaṃ carāmī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Kim pana bho Gotama,||<br />
					Brahma-cariyassa khaṇḍam pi chiddam pi sabalam pi kammāsam pī' ti?|| ||</p>

					<p class="f4">2. Idha brāhmaṇa,||<br />
					ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddiṃ dvayandvayasamāpattiṃ samāpajjati,||<br />
					api ca kho mātu-gāmassa ucchādanaparimaddananahāpanasambāhanaṃ sādiyati.|| ||</p>

					<p class="f4">So taṃ assādeti,||<br />
					taṃ nikāmeti||<br />
					tena ca vittiṃ āpajjati.|| ||</p>

					<p class="f4">Idam pi kho brāhmaṇa,||<br />
					Brahma-cariyayassa khaṇḍam pi chiddam pi sabalam pi kammāsam pi.|| ||</p>

					<p class="f4">Ayaṃ vuccati brāhmaṇa,||<br />
					a-parisuddhaṃ Brahma-cariyaṃ carati saṃyutto methunena saṃyogena,||<br />
					na parimuccati jātiyā jarā-maraṇena sokehi paridevehi dukkhehi domanassehi upāyāsehi,||<br />
					na parimuccati dukkhasmāti vadāmi.|| ||</p>

					<p class="ctr c">&#9632;</p>

					<p class="f4">3. Puna ca paraṃ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiṃ dvayandvayasamāpattiṃ samāpajjati,||<br />
					na pi mātu-gāmassa ucchādanaparimaddananahāpanasambāhanaṃ sādiyati,||<br />
					api ca kho mātu-gāmena saddhiṃ sañjagghati saṇkīḷati saṇke'āyati.|| ||</p>

					<p class="ctr c">&#9632;</p>

					<p class="f4">4. Puna ca paraṃ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiṃ dvayandvayasamāpattiṃ samāpajjati,||<br />
					na pi mātu-gāmassa ucchādanaparimaddananahāpanasambāhanaṃ sādiyati||<br />
					na pi mātu-gāmena saddhiṃ sañjagghati saṇkīḷati saṇke'āyati||<br />
					api ca kho mātu-gāmassa cakkhunā cakkhuṃ upanijjhāyati pekkhati.|| ||</p>

					<p class="ctr c">&#9632;</p>

					<p class="f4">5. Puna ca paraṃ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiṃ dvayandvayasamāpattiṃ samāpajjati,||<br />
					na pi mātu-gāmassa ucchādanaparimaddananahāpanasambāhanaṃ sādiyati,||<br />
					na pi mātu-gāmena saddhiṃ sañjagghati saṇkīḷati saṇke'āyati,||<br />
					na pi mātu-gāmassa cakkhunā cakkhūṃ upanijjhāyatipekkhati||<br />
					api ca kho mātu-gāmassa saddaṃ suṇāti,||<br />
					tiro-kuḍḍaṃ vā tiro-pākāraṃ vā hasantiyā vā bhaṇantiyā vā gāyantīyā vā rodantiyā vā.|| ||</p>

					<p class="ctr c">&#9632;</p>

					<p class="f4">6. Puna ca paraṃ brāhṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddiṃ dvayandvayasamāpattiṃ samāpajjati,||<br />
					na pi mātu-gāmassa ucchādanaparimaddananahāpanasambāhanaṃ sādiyati,||<br />
					na pi mātu-gāmena saddhiṃ sañjagghati saṇkīḷati saṇke'āyati,||<br />
					na pi mātu-gāmassa cakkhunā cakkhūṃ upanijjhāyatipekkhati,||<br />
					na pi mātu-gāmassa saddaṃ suṇāti,||<br />
					tiro-kuḍḍaṃ vā tiro-pākāraṃ vā hasantiyā vā bhaṇantīyā vā gāyantiyā vā rodantiyā vā||<br />
					api ca kho yāni'ssa tāni pubbe mātu-gāmena saddhiṃ hasitalapitakīḷitānitāni anussarati.|| ||</p>

					<p class="ctr c">&#9632;</p>

					<p class="f4">7. Puna ca paraṃ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiṃ dvayandvayasamāpattiṃ samāpajjati,||<br />
					na pi mātu-gāmassa ucchādanaparimaddananahāpana sambāhanaṃ sādiyati,||<br />
					na pi mātu-gāmena saddhiṃ sañjagghati saṇkīḷati saṇke'āyati,||<br />
					na pi mātu-gāmassa cakkhunā cakkhuṃ upanijjhāyati pekkhati,||<br />
					na pi mātu-gāmassa saddhaṃ suṇāti,||<br />
					tiro-kuḍḍaṃ vā tiro-pākāraṃ vā hasantiyā vā bhaṇantiyā vā gāyantiyā vā rodantiyā vā,||<br />
					na pi yānissa tāni pubbe mātugā mena saddhiṃ hasitalapitaki'itāni tāni anussarati||<br />
					api ca kho passati gahapatiṃ vā gahapati-puttaṃ vā pañcahi kāma-guṇehi samappitaṃ samaṇgibhūtaṃ parivāriyamānaṃ.|| ||</p>

					<p class="ctr c">&#9632;</p>

					<p class="f4">8. Puna ca paraṃ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiṃ dvayandvayasamāpattiṃ samāpajjati,||<br />
					na pi mātu-gāmassa ucchādanaparimaddananahāpana sambāhanaṃ sādiyati,||<br />
					na pi mātu-gāmena saddhiṃ sañjagghati saṇkīḷati saṇke'āyati,||<br />
					na pi mātu-gāmassa cakkhunā cakkhuṃ upanijjhāyati pekkhati,||<br />
					na pi mātu-gāmassa saddhaṃ suṇāti,||<br />
					tiro-kuḍḍaṃ vā tiro-pākāraṃ vā hasantiyā vā bhaṇantiyā vā gāyantiyā vā rodantiyā vā,||<br />
					na pi yānissa tāni pubbe mātugā mena saddhiṃ hasitalapitaki'itāni tāni anussarati,||<br />
					na pi passati pahapati,||<br />
					vāgahapati-puttaṃ vā pañcahi kāma-guṇehi samappitaṃ samaṇgibhūtaṃ parivāriyamānaṃ||<br />
					api ca kho aññataraṃ deva-nikāyaṃ paṇidhāya Brahma-cariyaṃ carati 'imin-ā-haṃ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā' ti.|| ||</p>

					<p class="f4">So taṃ assādeti,||<br />
					taṃ nikāmeti,||<br />
					tena ca vittiṃ āpajjati.|| ||</p>

					<p class="f4">Idam pi kho brāhmaṇa,||<br />
					Brahma-cariyassa khaṇḍam pi chiddam pi sabalam pi kammāsam pi.|| ||</p>

					<p class="f4">Ayaṃ vuccati brāhmaṇā,||<br />
					a-parisuddhaṃ Brahma-cariyaṃ carati,||<br />
					saṃyutto methunena saṃyogena na parimuccati,||<br />
					jātiyā jarāyamaraṇena sokehi paridevehi dukkhehi domanassehi upāyāsehi.|| ||</p>

					<p class="f4">Na parimuccati dukkhasmā ti vadāmi.|| ||</p>

					<p class="f4">Yāva kīvañ c'āhaṃ brāhmaṇa||<br />
					imesaṃ sattannaṃ methunasaṃyogānaṃ aññataraññataraṃ methunasaṃyogaṃ attani a-p-pahīnaṃ samanupassiṃ,||<br />
					n'eva tāvāhaṃ brāhmaṇa,||<br />
					sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāyā sadeva-manussāya anuttaraṃ sammā-sambodhiṃ abhisambuddho paccaññāsiṃ.|| ||</p>

					<p class="f4">Yato ca kho ahaṃ brāhmaṇa,||<br />
					imesaṃ sattannaṃ methunasaṃyogānaṃ na aññataraññataraṃ methunasaṃyogaṃ attani a-p-pahīnaṃ samanupassiṃ,||<br />
					ath'āhaṃ brāhmaṇa,||<br />
					sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya anuttaraṃ sammā-sambodiṃ abhisambuddho paccaññāsiṃ.|| ||</p>

					<p class="f4">Ñāṇañ ca pana me dassanaṃ udapādi:|| ||</p>

					<p class="f4">'Akuppā me ceto-vimutti,||<br />
					ayam antimā jāti,||<br />
					n'atthi dāni punabbhevo' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evaṃ vutte Jānussoṇī brāhmaṇo Bhagavantaṃ etad avoca:|| ||</p>

					<p class="f4">'Abhikkantaṃ bho Gotama||<br />
					abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya andha-kāre vā tela-pajjotaṃ dhāreyya,||<br />
					"cakkhūmanto rūpāni dakkhinti" ti,||<br />
					evam eva hotā Gotamena aneka-pariyāyena dhammo pakāsito.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>