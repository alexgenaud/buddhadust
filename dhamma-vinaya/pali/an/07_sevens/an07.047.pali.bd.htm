<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sevens, Sutta 47. The Buddha goes into detail concerning seven stages of withdrawl from indulgence in sexual intercourse." />
<title>AN 7 47: Methuna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta<br />
					Mahāyañña-Vagga</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p47">Sutta 47</a></h4>

					<h1>Methuna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg54"><span class="f2 g"><b>[54]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bd/an/07_sevens/an07.047.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Jānussoṇī brāhmaṇo yena  ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisidi.|| ||</p>

					<p class="f4">Eka-m-antaɱ nisinno kho Jānussoṇi brāhmaṇo Bhagavantaɱ etad avoca:|| ||</p>

					<p class="f4">'Bhavam pi no Gotamo brahma-cārī paṭijānātī' ti?|| ||</p>

					<p class="f4">'Yaɱ hi taɱ brāhmaṇa,<br />
					sammā vadamāno vadeyya:|| ||</p>

					<p class="f4">"Akhaṇḍaɱ acchiddaɱ asabalaɱ akammāsaɱ||<br />
					paripuṇṇaɱ||<br />
					parisuddhaɱ||<br />
					Brahma-cariyaɱ caratī" ti;|| ||</p>

					<p class="f4">mam'eva taɱ brāhmaṇa,<br />
					sammā vadamāno vadeyya,<br />
					ahaɱ hi brāhmaṇa,<br />
					akhaṇḍaɱ acchiddaɱ asabalaɱ akammāsaɱ||<br />
					paripuṇṇaɱ||<br />
					parisuddhaɱ||<br />
					Brahma-cariyaɱ carāmī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Kim pana bho Gotama,||<br />
					Brahma-cariyassa khaṇḍam pi chiddam pi sabalam pi kammāsam pī' ti?|| ||</p>

					<p class="f4">2. Idha brāhmaṇa,||<br />
					ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddiɱ dvayandvayasamāpattiɱ samāpajjati,||<br />
					api ca kho mātu-gāmassa ucchādanaparimaddananahāpanasambāhanaɱ sādiyati.|| ||</p>

					<p class="f4">So taɱ assādeti,||<br />
					taɱ nikāmeti||<br />
					tena ca vittiɱ āpajjati.|| ||</p>

					<p class="f4">Idam pi kho brāhmaṇa,||<br />
					Brahma-cariyayassa khaṇḍam pi chiddam pi sabalam pi kammāsam pi.|| ||</p>

					<p class="f4">Ayaɱ vuccati brāhmaṇa,||<br />
					aparisuddhaɱ Brahma-cariyaɱ carati saɱyutto methunena saɱyogena,||<br />
					na parimuccati jātiyā jarā-maraṇena sokehi paridevehi dukkhehi domanassehi upāyāsehi,||<br />
					na parimuccati dukkhasmāti vadāmi.|| ||</p>

					<p class="ctr c">&#9632;</p>

					<p class="f4">3. Puna ca paraɱ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiɱ dvayandvayasamāpattiɱ samāpajjati,||<br />
					na pi mātu-gāmassa ucchādanaparimaddananahāpanasambāhanaɱ sādiyati,||<br />
					api ca kho mātu-gāmena saddhiɱ sañjagghati sankī'ati sanke'āyati.|| ||</p>

					<p class="ctr c">&#9632;</p>

					<p class="f4">4. Puna ca paraɱ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiɱ dvayandvayasamāpattiɱ samāpajjati,||<br />
					na pi mātu-gāmassa ucchādanaparimaddananahāpanasambāhanaɱ sādiyati||<br />
					na pi mātu-gāmena saddhiɱ sañjagghati sankī'ati sanke'āyati||<br />
					api ca kho mātu-gāmassa cakkhunā cakkhuɱ upanijjhāyati pekkhati.|| ||</p>

					<p class="ctr c">&#9632;</p>

					<p class="f4">5. Puna ca paraɱ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiɱ dvayandvayasamāpattiɱ samāpajjati,||<br />
					na pi mātu-gāmassa ucchādanaparimaddananahāpanasambāhanaɱ sādiyati,||<br />
					na pi mātu-gāmena saddhiɱ sañjagghati sankī'ati sanke'āyati,||<br />
					na pi mātu-gāmassa cakkhunā cakkhūɱ upanijjhāyatipekkhati||<br />
					api ca kho mātu-gāmassa saddaɱ suṇāti,||<br />
					tiro-kuḍḍaɱ vā tiro-pākāraɱ vā hasantiyā vā bhaṇantiyā vā gāyantīyā vā rodantiyā vā.|| ||</p>

					<p class="ctr c">&#9632;</p>

					<p class="f4">6. Puna ca paraɱ brāhṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddiɱ dvayandvayasamāpattiɱ samāpajjati,||<br />
					na pi mātu-gāmassa ucchādanaparimaddananahāpanasambāhanaɱ sādiyati,||<br />
					na pi mātu-gāmena saddhiɱ sañjagghati sankī'ati sanke'āyati,||<br />
					na pi mātu-gāmassa cakkhunā cakkhūɱ upanijjhāyatipekkhati,||<br />
					na pi mātu-gāmassa saddaɱ suṇāti,||<br />
					tiro-kuḍḍaɱ vā tiro-pākāraɱ vā hasantiyā vā bhaṇantīyā vā gāyantiyā vā rodantiyā vā||<br />
					api ca kho yāni'ssa tāni pubbe mātu-gāmena saddhiɱ hasitalapitakīḷitānitāni anussarati.|| ||</p>

					<p class="ctr c">&#9632;</p>

					<p class="f4">7. Puna ca paraɱ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiɱ dvayandvayasamāpattiɱ samāpajjati,||<br />
					na pi mātu-gāmassa ucchādanaparimaddananahāpana sambāhanaɱ sādiyati,||<br />
					na pi mātu-gāmena saddhiɱ sañjagghati sankī'ati sanke'āyati,||<br />
					na pi mātu-gāmassa cakkhunā cakkhuɱ upanijjhāyati pekkhati,||<br />
					na pi mātu-gāmassa saddhaɱ suṇāti,||<br />
					tiro-kuḍḍaɱ vā tiro-pākāraɱ vā hasantiyā vā bhaṇantiyā vā gāyantiyā vā rodantiyā vā,||<br />
					na pi yānissa tāni pubbe mātugā mena saddhiɱ hasitalapitaki'itāni tāni anussarati||<br />
					api ca kho passati gahapatiɱ vā gahapati-puttaɱ vā pañcahi kāma-guṇehi samappitaɱ samaŋgibhūtaɱ parivāriyamānaɱ.|| ||</p>

					<p class="ctr c">&#9632;</p>

					<p class="f4">8. Puna ca paraɱ brāhmaṇa,||<br />
					idh'ekacco samaṇo vā brāhmaṇo vā sammā brahma-cārī paṭijānamāno na h'eva kho mātu-gāmena saddhiɱ dvayandvayasamāpattiɱ samāpajjati,||<br />
					na pi mātu-gāmassa ucchādanaparimaddananahāpana sambāhanaɱ sādiyati,||<br />
					na pi mātu-gāmena saddhiɱ sañjagghati sankī'ati sanke'āyati,||<br />
					na pi mātu-gāmassa cakkhunā cakkhuɱ upanijjhāyati pekkhati,||<br />
					na pi mātu-gāmassa saddhaɱ suṇāti,||<br />
					tiro-kuḍḍaɱ vā tiro-pākāraɱ vā hasantiyā vā bhaṇantiyā vā gāyantiyā vā rodantiyā vā,||<br />
					na pi yānissa tāni pubbe mātugā mena saddhiɱ hasitalapitaki'itāni tāni anussarati,||<br />
					na pi passati pahapati,||<br />
					vāgahapati-puttaɱ vā pañcahi kāma-guṇehi samappitaɱ samaŋgibhūtaɱ parivāriyamānaɱ||<br />
					api ca kho aññataraɱ deva-nikāyaɱ paṇidhāya Brahma-cariyaɱ carati 'imināhaɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā' ti.|| ||</p>

					<p class="f4">So taɱ assādeti,||<br />
					taɱ nikāmeti,||<br />
					tena ca vittiɱ āpajjati.|| ||</p>

					<p class="f4">Idam pi kho brāhmaṇa,||<br />
					Brahma-cariyassa khaṇḍam pi chiddam pi sabalam pi kammāsam pi.|| ||</p>

					<p class="f4">Ayaɱ vuccati brāhmaṇā,||<br />
					aparisuddhaɱ Brahma-cariyaɱ carati,||<br />
					saɱyutto methunena saɱyogena na parimuccati,||<br />
					jātiyā jarāyamaraṇena sokehi paridevehi dukkhehi domanassehi upāyāsehi.|| ||</p>

					<p class="f4">Na parimuccati dukkhasmā ti vadāmi.|| ||</p>

					<p class="f4">Yāva kīvañ c'āhaɱ brāhmaṇa||<br />
					imesaɱ sattannaɱ methunasaɱyogānaɱ aññataraññataraɱ methunasaɱyogaɱ attani a-p-pahīnaɱ samanupassiɱ,||<br />
					n'eva tāvāhaɱ brāhmaṇa,||<br />
					sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāyā sadeva-manussāya anuttaraɱ sammā-sambodhiɱ abhisambuddho paccaññāsiɱ.|| ||</p>

					<p class="f4">Yato ca kho ahaɱ brāhmaṇa,||<br />
					imesaɱ sattannaɱ methunasaɱyogānaɱ na aññataraññataraɱ methunasaɱyogaɱ attani a-p-pahīnaɱ samanupassiɱ,||<br />
					ath'āhaɱ brāhmaṇa,||<br />
					sa-devake loke sa-Mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya anuttaraɱ sammā-sambodiɱ abhisambuddho paccaññāsiɱ.|| ||</p>

					<p class="f4">Ñāṇañ ca pana me dassanaɱ udapādi:|| ||</p>

					<p class="f4">'Akuppā me ceto-vimutti,||<br />
					ayam antimā jāti,||<br />
					n'atthi dāni punabbhevo' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evaɱ vutte Jānussoṇī brāhmaṇo Bhagavantaɱ etad avoca:|| ||</p>

					<p class="f4">'Abhikkantaɱ bho Gotama||<br />
					abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya andha-kāre vā tela-pajjotaɱ dhāreyya,||<br />
					"cakkhūmanto rūpāni dakkhinti" ti,||<br />
					evam eva hotā Gotamena aneka-pariyāyena dhammo pakāsito.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>