<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 233. A brahmin questions Gotama about Sonakayana's misunderstanding of the meaning of Gotama's teaching about kamma that ends kamma. Gotama repeats what he has actually said about dark and light deeds and deeds that are neither dark nor light that result in the ending of kamma." />
<title>AN 4 233: Tatiya Kamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XXIV: Kamma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p233">Sutta 233</a></h4>

					<h1>Tatiya Kamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg232"><span class="f2 g"><b>[232]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.233.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Sīkhā Moggallāno brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Sikhā Moggallāno brāhmaṇo Bhagavantaṃ etad avoca:|| ||</p>

					<p class="f4">"Purimāni bho Gotama divasāni purimatarāni Soṇa-Kāyano māṇavo yenāhaṃ ten'upasaṅkami.|| ||</p>

					<p class="f4">Upasaṅkamitvā maṃ etad avoca:|| ||</p>

					<p class="f4">'Samaṇo Gotamo sabba-kammānaṃ akiriyaṃ paññāpeti||<br />
					sabba-kammānaṃ kho pana akiriyaṃ paññā-pento ucchedaṃ āha lokassa||<br />
					kamma-sacc'āyaṃ bho loko,||<br />
					kamma-samārambhaṭṭhāyī' ti.|| ||</p>

					<p class="f4">"Dassanam pi kho ahaṃ brāhmaṇa Soṇa-Kāyanassa māṇavassa nābhijānāmi,||<br />
					kuto pan'eva-rūpo kathā-sallāpo?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Cattār'imāni brāhmaṇa kammāni mayā sayaṃ abhiññā sacchi-katvā paveditāni.|| ||</p>

					<p class="f4">Katamāni cattāri?|| ||</p>

					<p class="f4">Atthi brāhmaṇa kammaṃ kaṇhaṃ kaṇha-vipākaṃ.|| ||</p>

					<p class="f4">Atthi brāhmaṇa kammaṃ sukkaṃ sukka-vipākaṃ.|| ||</p>

					<p class="f4">Atthi brāhmaṇa kammaṃ kaṇha-sukkaṃ kaṇha-sukka-vipākaṃ.|| ||</p>

					<p class="f4"><a id="pg233"><span class="f2 g"><b>[233]</b></span></a> Atthi brāhmaṇa kammaṃ akaṇhaṃ asukkaṃ akaṇha-asukka-vipākaṃ kammaṃ kamma-k-khayāya saṃvaṭṭati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Katamañ ca brāhmaṇa kammaṃ kaṇhaṃ kaṇha-vipākaṃ?|| ||</p>

					<p class="f4">Idha, brāhmaṇa, ekacco||<br />
					savyāpajjhaṃ kāya-saṅkhāraṃ abhisaṅkhāroti,||<br />
					savyāpajjhaṃ vacī-saṅkhāraṃ abhisaṅkhāroti,||<br />
					savyāpajjhaṃ mano-saṅkhāraṃ abhisaṅkhāroti.|| ||</p>

					<p class="f4">So savyāpajjhaṃ kāya-saṅkhāraṃ abhisaṅkhāritvā||<br />
					savyāpajjhaṃ vacī-saṅkhāraṃ abhisaṅkhāritvā||<br />
					savyāpajjhaṃ mano-saṅkhāraṃ abhisaṅkhāritvā||<br />
					savyāpajjhaṃ lokaṃ uppajjati.|| ||</p>

					<p class="f4">Tam enaṃ savyāpajjhaṃ lokaṃ upapannaṃ||<br />
					samānaṃ savyāpajjhā phassā phusanti.|| ||</p>

					<p class="f4">So savyāpajjhehi phassehi phuṭṭho||<br />
					samāno savyāpajjhaṃ vedanaṃ vediyati ekanta-dukkhaṃ||<br />
					seyyathā pi sattā Nerayikā.|| ||</p>

					<p class="f4">Idaṃ vuccati brāhmaṇa kammaṃ kaṇhaṃ kaṇha-vipākaṃ.|| ||</p>

					<p class="ctr c">&#9632;</p>

					<p class="f4">4. Katamañ ca brāhmaṇa kammaṃ sukkaṃ sukka-vipākaṃ?|| ||</p>

					<p class="f4">Idha, brāhmaṇa, ekacco||<br />
					avyāpajjhaṃ kāya-saṅkhāraṃ abhisaṅkhāroti,||<br />
					avyāpajjhaṃ vacī-saṅkhāraṃ abhisaṅkhāroti,||<br />
					avyāpajjhaṃ mano-saṅkhāraṃ abhisaṅkhāroti.|| ||</p>

					<p class="f4">So avyāpajjhaṃ kāya-saṅkhāraṃ abhisaṅkhāritvā||<br />
					avyāpajjhaṃ vacī-saṅkhāraṃ abhisaṅkhāritvā||<br />
					avyāpajjhaṃ mano-saṅkhāraṃ abhisaṃkaritvā||<br />
					avyāpajjhaṃ lokaṃ uppajjati.|| ||</p>

					<p class="f4">Tam enaṃ avyāpajjhaṃ lokaṃ upapannaṃ||<br />
					phassā phusanti so akhyāpajjhahi||<br />
					samānaṃ avyāpajjhā phassā phusanti.|| ||</p>

					<p class="f4">So avyāpajjhehi phassehi phuṭṭho||<br />
					samāno avyāpajjhaṃ vedanaṃ vediyati ekanta-sukhaṃ||<br />
					seyyathā pi devā Subhakiṇṇā.|| ||</p>

					<p class="f4">Idaṃ vuccati brāhmaṇa kammaṃ sukkaṃ sukka-vipākaṃ.|| ||</p>

					<p class="ctr c">&#9632;</p>

					<p class="f4">5. Katamañ ca brāhmaṇa kammaṃ kaṇha-sukkaṃ kaṇha-sukka-vipākaṃ?|| ||</p>

					<p class="f4">Idha, brāhmaṇa, ekacco||<br />
					savyāpajjham pi avyāpajjham pi kāya-saṅkhāraṃ abhisaṅkhāroti,||<br />
					savyāpajjham pi avyāpajjham pi vacī-saṅkhāraṃ abhisaṅkhāroti,||<br />
					savyāpajjham pi avyāpajjham pi mano-saṅkhāraṃ abhisaṅkhāroti.|| ||</p>

					<p class="f4">So savyāpajjham pi avyāpajjham pi kāya-saṅkhāraṃ abhisaṅkhāritvā||<br />
					savyāpajjham pi avyāpajjham pi vacī-saṅkhāraṃ abhisaṅkhāritvā||<br />
					savyāpajjham pi avyāpajjham pi mano-saṅkhāraṃ abhisaṅkhāritvā||<br />
					savyāpajjham pi avyāpajjham pi lokaṃ uppajjati.|| ||</p>

					<p class="f4">Tam enaṃ savyāpajjham pi avyāpajjham pi lokaṃ upapannaṃ||<br />
					samānaṃ savyāpajjhā pi avyāpajjhā pi phassā phusanti.|| ||</p>

					<p class="f4">So savyāpajjhehi pi avyāpajjhehi pi phassehi phuṭṭho||<br />
					samāno savyāpajjham pi avyāpajjham pi vedanaṃ vediyati vokiṇṇa-sukha-dukkhaṃ||<br />
					seyyathā pi manussā ekacce ca devā ekacce ca vinipātikā.|| ||</p>

					<p class="f4">Idaṃ vuccati brāhmaṇa kammaṃ kaṇha-sukkaṃ kaṇha-sukka-vipākaṃ.|| ||</p>

					<p class="ctr c">&#9632;</p>

					<p class="f4">6. Katamañ ca brāhmaṇa kammaṃ akaṇhaṃ asukkaṃ akaṇha-asukka-vipākaṃ kammaṃ kamma-k-khayāya saṃvaṭṭati?|| ||</p>

					<p class="f4">Tatra, brāhmaṇa,||<br />
					yam idaṃ kammaṃ kaṇhaṃ kaṇha-vipākaṃ tassa pahāṇāya yā cetanā,||<br />
					yam p'idaṃ kammaṃ sukkaṃ sukka-vipākaṃ tassa pahāṇāya yā cetanā,||<br />
					yam p'idaṃ kammaṃ kaṇha-sukkaṃ kaṇha-sukka-vipākaṃ tassa pahāṇāya yā cetanā,||<br />
					idaṃ vuccati brāhmaṇa kammaṃ akaṇhaṃ asukkaṃ akaṇha asukka-vipākaṃ kammaṃ kamma-k-khayāya saṃvaṭṭati.|| ||</p>

					<p class="f4">Imāni kho brāhmaṇa cattāri kammāni mayā sayaṃ abhiññā sacchi-katvā paveditānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>