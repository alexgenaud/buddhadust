<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 233. A brahmin questions Gotama about Sonakayana's misunderstanding of the meaning of Gotama's teaching about kamma that ends kamma. Gotama repeats what he has actually said about dark and light deeds and deeds that are neither dark nor light that result in the ending of kamma." />
<title>AN 4 233: Tatiya Kamma Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XXIV: Kamma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p233">Sutta 233</a></h4>

					<h1>Tatiya Kamma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg232"><span class="f2 g"><b>[232]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.233.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Sīkhā Moggallāno brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Sikhā Moggallāno brāhmaṇo Bhagavantaɱ etad avoca:|| ||</p>

					<p class="f4">"Purimāni bho Gotama divasāni purimatarāni Soṇa-Kāyano māṇavo yen'āhaɱ ten'upasankami.|| ||</p>

					<p class="f4">Upasaŋkamitvā maɱ etad avoca:|| ||</p>

					<p class="f4">'Samaṇo Gotamo sabba-kammānaɱ akiriyaɱ paññāpeti||<br />
					sabba-kammānaɱ kho pana akiriyaɱ paññā-pento ucchedaɱ āha lokassa||<br />
					kamma-saccāyaɱ bho loko,||<br />
					kamma-samārambhaṭṭhāyī' ti.|| ||</p>

					<p class="f4">"Dassanam pi kho ahaɱ brāhmaṇa Soṇa-Kāyanassa māṇavassa nābhijānāmi,||<br />
					kuto pan'eva-rūpo kathā-sallāpo?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Cattār'imāni brāhmaṇa kammāni mayā sayaɱ abhiññā sacchi-katvā paveditāni.|| ||</p>

					<p class="f4">Katamāni cattāri?|| ||</p>

					<p class="f4">Atthi brāhmaṇa kammaɱ kaṇhaɱ kaṇha-vipākaɱ.|| ||</p>

					<p class="f4">Atthi brāhmaṇa kammaɱ sukkaɱ sukka-vipākaɱ.|| ||</p>

					<p class="f4">Atthi brāhmaṇa kammaɱ kaṇha-sukkaɱ kaṇha-sukka-vipākaɱ.|| ||</p>

					<p class="f4"><a id="pg233"><span class="f2 g"><b>[233]</b></span></a> Atthi brāhmaṇa kammaɱ akaṇhaɱ asukkaɱ akaṇha-asukka-vipākaɱ kammaɱ kamma-k-khayāya saŋvattati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Katamañ ca brāhmaṇa kammaɱ kaṇhaɱ kaṇha-vipākaɱ?|| ||</p>

					<p class="f4">Idha, brāhmaṇa, ekacco||<br />
					savyāpajjhaɱ kāya-sankhāraɱ abhisankharoti,||<br />
					savyāpajjhaɱ vacī-sankhāraɱ abhisankharoti,||<br />
					savyāpajjhaɱ mano-sankhāraɱ abhisankharoti.|| ||</p>

					<p class="f4">So savyāpajjhaɱ kāya-sankhāraɱ abhisankharitvā||<br />
					savyāpajjhaɱ vacī-sankhāraɱ abhisankharitvā||<br />
					savyāpajjhaɱ mano-sankhāraɱ abhisankharitvā||<br />
					savyāpajjhaɱ lokaɱ uppajjati.|| ||</p>

					<p class="f4">Tam enaɱ savyāpajjhaɱ lokaɱ upapannaɱ||<br />
					samānaɱ savyāpajjhā phassā phusanti.|| ||</p>

					<p class="f4">So savyāpajjhehi phassehi phuṭṭho||<br />
					samāno savyāpajjhaɱ vedanaɱ vediyati ekanta-dukkhaɱ||<br />
					seyyathā pi sattā Nerayikā.|| ||</p>

					<p class="f4">Idaɱ vuccati brāhmaṇa kammaɱ kaṇhaɱ kaṇha-vipākaɱ.|| ||</p>

					<p class="ctr c">&#9632;</p>

					<p class="f4">4. Katamañ ca brāhmaṇa kammaɱ sukkaɱ sukka-vipākaɱ?|| ||</p>

					<p class="f4">Idha, brāhmaṇa, ekacco||<br />
					avyāpajjhaɱ kāya-sankhāraɱ abhisankharoti,||<br />
					avyāpajjhaɱ vacī-sankhāraɱ abhisankharoti,||<br />
					avyāpajjhaɱ mano-sankhāraɱ abhisankharoti.|| ||</p>

					<p class="f4">So avyāpajjhaɱ kāya-sankhāraɱ abhisankharitvā||<br />
					avyāpajjhaɱ vacī-sankhāraɱ abhisankharitvā||<br />
					avyāpajjhaɱ mano-sankhāraɱ abhisaŋkaritvā||<br />
					avyāpajjhaɱ lokaɱ uppajjati.|| ||</p>

					<p class="f4">Tam enaɱ avyāpajjhaɱ lokaɱ upapannaɱ||<br />
					phassā phusanti so akhyāpajjhahi||<br />
					samānaɱ avyāpajjhā phassā phusanti.|| ||</p>

					<p class="f4">So avyāpajjhehi phassehi phuṭṭho||<br />
					samāno avyāpajjhaɱ vedanaɱ vediyati ekanta-sukhaɱ||<br />
					seyyathā pi devā Subhakiṇṇā.|| ||</p>

					<p class="f4">Idaɱ vuccati brāhmaṇa kammaɱ sukkaɱ sukka-vipākaɱ.|| ||</p>

					<p class="ctr c">&#9632;</p>

					<p class="f4">5. Katamañ ca brāhmaṇa kammaɱ kaṇha-sukkaɱ kaṇha-sukka-vipākaɱ?|| ||</p>

					<p class="f4">Idha, brāhmaṇa, ekacco||<br />
					savyāpajjham pi avyāpajjham pi kāya-sankhāraɱ abhisankharoti,||<br />
					savyāpajjham pi avyāpajjham pi vacī-sankhāraɱ abhisankharoti,||<br />
					savyāpajjham pi avyāpajjham pi mano-sankhāraɱ abhisankharoti.|| ||</p>

					<p class="f4">So savyāpajjham pi avyāpajjham pi kāya-sankhāraɱ abhisankharitvā||<br />
					savyāpajjham pi avyāpajjham pi vacī-sankhāraɱ abhisankharitvā||<br />
					savyāpajjham pi avyāpajjham pi mano-sankhāraɱ abhisankharitvā||<br />
					savyāpajjham pi avyāpajjham pi lokaɱ uppajjati.|| ||</p>

					<p class="f4">Tam enaɱ savyāpajjham pi avyāpajjham pi lokaɱ upapannaɱ||<br />
					samānaɱ savyāpajjhā pi avyāpajjhā pi phassā phusanti.|| ||</p>

					<p class="f4">So savyāpajjhehi pi avyāpajjhehi pi phassehi phuṭṭho||<br />
					samāno savyāpajjham pi avyāpajjham pi vedanaɱ vediyati vokiṇṇa-sukha-dukkhaɱ||<br />
					seyyathā pi manussā ekacce ca devā ekacce ca vinipātikā.|| ||</p>

					<p class="f4">Idaɱ vuccati brāhmaṇa kammaɱ kaṇha-sukkaɱ kaṇha-sukka-vipākaɱ.|| ||</p>

					<p class="ctr c">&#9632;</p>

					<p class="f4">6. Katamañ ca brāhmaṇa kammaɱ akaṇhaɱ asukkaɱ akaṇha-asukka-vipākaɱ kammaɱ kamma-k-khayāya saŋvattati?|| ||</p>

					<p class="f4">Tatra, brāhmaṇa,||<br />
					yam idaɱ kammaɱ kaṇhaɱ kaṇha-vipākaɱ tassa pahāṇāya yā cetanā,||<br />
					yam p'idaɱ kammaɱ sukkaɱ sukka-vipākaɱ tassa pahāṇāya yā cetanā,||<br />
					yam p'idaɱ kammaɱ kaṇha-sukkaɱ kaṇha-sukka-vipākaɱ tassa pahāṇāya yā cetanā,||<br />
					idaɱ vuccati brāhmaṇa kammaɱ akaṇhaɱ asukkaɱ akaṇha asukka-vipākaɱ kammaɱ kamma-k-khayāya saŋvattati.|| ||</p>

					<p class="f4">Imāni kho brāhmaṇa cattāri kammāni mayā sayaɱ abhiññā sacachi-katvā paveditānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>