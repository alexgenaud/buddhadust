<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 121. Four reasons based in fear that make people resolve on good behavior." />
<title>AN 4 121: Tatiya Bhaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIII: Bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p121">Sutta 121</a></h4>

					<h1>Tatiya Bhaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg121"><span class="f2 g"><b>[121]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.121.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattār'imāni bhikkhave bhayāni.|| ||</p>

					<p class="f4">Katamāni cattāri?|| ||</p>

					<p class="f4">Attānuvāda-bhayaṃ,||<br />
					parānuvāda-bhayaṃ,||<br />
					daṇḍa-bhayaṃ,||<br />
					duggati-bhayaṃ.|| ||</p>

					<p class="ctr c">&#9632;</p>

					<p class="f4">3. Katamañ ca bhikkhave attānuvāda-bhayaṃ?|| ||</p>

					<p class="f4">Idha, bhikkhave, ekacco iti paṭisañcikkhati:|| ||</p>

					<p class="f4">'Ahañ c'eva kho pana||<br />
					kāyena du-c-caritaṃ careyyaṃ||<br />
					vācāya du-c-caritaṃ careyyaṃ,||<br />
					manasā du-c-caritaṃ careyyaṃ,||<br />
					kiñ ca taṃ maṃ attā sīlato na upavadeyyā' ti?|| ||</p>

					<p class="f4">So attānuvāda-bhayassa bhīto||<br />
					kāya-du-c-caritaṃ pahāya kāya-su-caritaṃ bhāveti||<br />
					vacī-du-c-caritaṃ pahāya vacī-su-caritaṃ bhāveti||<br />
					mano-du-c-caritaṃ pahāya mano-su-caritaṃ bhāveti||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave attānuvāda-bhayaṃ.|| ||</p>

					<p class="ctr c">&#9632;</p>

					<p class="f4">4. Katamañ ca bhikkhave parānuvāda-bhayaṃ?|| ||</p>

					<p class="f4"><a id="pg122"><span class="f2 g"><b>[122]</b></span></a> Idha bhikkhave ekacco iti paṭisañcikkhati:|| ||</p>

					<p class="f4">'Ahañ c'eva kho pana||<br />
					kāyena du-c-caritaṃ careyyaṃ,||<br />
					vācāya du-c-caritaṃ careyyaṃ,||<br />
					manasā du-c-caritaṃ careyyaṃ,||<br />
					kiṃ ca taṃ maṃ pare sīlato na upavadeyyun' ti?|| ||</p>

					<p class="f4">So parānuvāda-bhayaṃ bhīto||<br />
					kāya-du-c-caritaṃ pahāya kāya-su-caritaṃ bhāveti||<br />
					vacī-du-c-caritaṃ pahāya vacī-su-caritaṃ bhāveti||<br />
					mano-du-c-caritaṃ pahāya mano-su-caritaṃ bhāveti||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave parānuvāda-bhayaṃ.|| ||</p>

					<p class="f4">5. Katamañ ca bhikkhave daṇḍa-bhayaṃ?|| ||</p>

					<p class="f4">Idha, bhikkhave, ekacco passati coraṃ āgucāriṃ rājāno gahetvā vividhā kamma-kāraṇā kārente -||<br />
					kasāhi pi tāḷente,||<br />
					vettahi pi tāḷente,||<br />
					addhadaṇḍehi pi tāḷente,||<br />
					hattham pi chindante,||<br />
					pādam pi chindante,||<br />
					hattha-padam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaṇgathālikam pi karonte,||<br />
					saṇkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaṃsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapīṭhakam pi karonte,||<br />
					tattena pi telena osiñcante,||<br />
					osiñncante sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindante.|| ||</p>

					<p class="f4">Tass'evaṃ hoti||<br />
					'Yathā-rūpānaṃ kho pāpakānāṃ kammānaṃ hetu coraṃ āgucāriṃ rājāno gahetvā vividhā kamma-kāraṇā kārenti:|| ||</p>

					<p class="f4">Kasāhi pi tāḷente,||<br />
					vettahi pi tāḷente,||<br />
					addhadaṇḍehi pi tāḷente,||<br />
					hattham pi chindante,||<br />
					pādam pi chindante,||<br />
					hattha-padam pi chindante,
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaṇgathālikam pi karonte,||<br />
					saṇkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaṃsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapīṭhakam pi karonte,||<br />
					tattena pi telena osiñcante,||<br />
					osiñncante sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindante,||<br />
					ahaṃ c'eva kho pana eva-rūpaṃ pāpakaṃ kammaṃ kareyyaṃ,||<br />
					mam pi rājāno gahetvā eva-rūpā vividhā kamma-kāraṇā kāreyyuṃ:||<br />
					kasāhi pi tāḷeyyuṃ,||<br />
					vettehi pi tāḷeyyuṃ,||<br />
					addhadaṇḍakehi pi tāḷeyyuṃ,||<br />
					hattham pi chindeyyuṃ,||<br />
					pādam pi chindeyyuṃ,||<br />
					hatthapādam pi chindeyyuṃ,||<br />
					kaṇṇam pi chindeyyuṃ,||<br />
					nāsam pi chindeyyuṃ,||<br />
					kaṇṇanāsam pi chindeyyuṃ,||<br />
					bilaṇgathālikam pi kareyyuṃ,||<br />
					saṇkhamuṇḍikam pi kareyyuṃ,||<br />
					rāhu-mukham pi kareyyuṃ,||<br />
					joti-mālikam pi kareyyuṃ,||<br />
					hatthapajjotikam pi kareyayyuṃ,||<br />
					erakavattikam pi kareyyuṃ,||<br />
					cīrakavāsikam pi kareyyuṃ,||<br />
					eṇeyyakam pi kareyyuṃ,||<br />
					balisamaṃsikam pi kareyyuṃ,||<br />
					kahāpaṇakam pi kareyyuṃ,||<br />
					khārāpatacchikam pi kareyyuṃ,||<br />
					palighaparivattikam pi kareyyuṃ,||<br />
					palālapīṭhakam pi kareyyuṃ,||<br />
					tattena pi telena osiñceyyuṃ,||<br />
					osiñncante sunakhehi pi khādāpeyyuṃ,||<br />
					jīvantam pi sūle uttāseyyuṃ,||<br />
					asinā pi sīsaṃ chindeyyun' ti,|| ||</p>

					<p class="f4">So daṇḍa-bhayassa bhīto na paresaṃ pābhataṃ palumpanto vicarati.|| ||</p>

					<p class="f4">Idaṃ vuccati bhikkhave daṇḍa-bhayaṃ.|| ||</p>

					<p class="ctr c">&#9632;</p>

					<p class="f4"><a id="pg123"><span class="f2 g"><b>[123]</b></span></a> 6. Katamañ ca bhikkhave duggati-bhayaṃ?|| ||</p>

					<p class="f4">Idha, bhikkhave, ekacco iti paṭisañcikkhati:|| ||</p>

					<p class="f4">Kāya-du-c-caritassa kho pāpako vipāko abhisamparāyaṃ||<br />
					vacī-du-c-caritassa pāpako vipāko abhisamparāyaṃ||<br />
					mano-du-c-caritassa pāpako vipako abhisamparāyaṃ.|| ||</p>

					<p class="f4">'Ahaṃ c'eva kho pana||<br />
					kāyena du-c-caritaṃ careyyaṃ,||<br />
					vācāya du-c-caritaṃ careyyaṃ,||<br />
					manasā du-c-caritaṃ careyyaṃ,||<br />
					kiñ ca taṃ yāhaṃ na kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyyan' ti,|| ||</p>

					<p class="f4">So duggati-bhayassa bhīto||<br />
					kāya-du-c-caritaṃ pahāya kāya-su-caritaṃ bhāveti||<br />
					vacī-du-c-caritaṃ pahāya vacī-su-caritaṃ bhāveti||<br />
					mano-du-c-caritaṃ pahāya mano-su-caritaṃ bhāveti||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave duggati-bhayaṃ.|| ||</p>

					<p class="f4">Imani kho bhikkhave cattāri bhayānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>