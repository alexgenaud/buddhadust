<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 121. Four reasons based in fear that make people resolve on good behavior." />
<title>AN 4 121: Tatiya Bhaya Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIII: Bhaya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p121">Sutta 121</a></h4>

					<h1>Tatiya Bhaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg121"><span class="f2 g"><b>[121]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.121.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattār'imāni bhikkhave bhayāni.|| ||</p>

					<p class="f4">Katamāni cattāri?|| ||</p>

					<p class="f4">Attānuvāda-bhayaɱ,||<br />
					parānuvāda-bhayaɱ,||<br />
					daṇḍa-bhayaɱ,||<br />
					duggati-bhayaɱ.|| ||</p>

					<p class="ctr c">&#9632;</p>

					<p class="f4">3. Katamañ ca bhikkhave attānuvāda-bhayaɱ?|| ||</p>

					<p class="f4">Idha, bhikkhave, ekacco iti paṭisañcikkhati:|| ||</p>

					<p class="f4">'Ahañ c'eva kho pana||<br />
					kāyena du-c-caritaɱ careyyaɱ||<br />
					vācāya du-c-caritaɱ careyyaɱ,||<br />
					manasā du-c-caritaɱ careyyaɱ,||<br />
					kiñ ca taɱ maɱ attā sīlato na upavadeyyā' ti?|| ||</p>

					<p class="f4">So attānuvāda-bhayassa bhīto||<br />
					kāya-du-c-caritaɱ pahāya kāya-su-caritaɱ bhāveti||<br />
					vacī-du-c-caritaɱ pahāya vacī-su-caritaɱ bhāveti||<br />
					mano-du-c-caritaɱ pahāya mano-su-caritaɱ bhāveti||<br />
					suddhaɱ attānaɱ pariharati.|| ||</p>

					<p class="f4">Idaɱ vuccati bhikkhave attānuvāda-bhayaɱ.|| ||</p>

					<p class="ctr c">&#9632;</p>

					<p class="f4">4. Katamañ ca bhikkhave parānuvāda-bhayaɱ?|| ||</p>

					<p class="f4"><a id="pg122"><span class="f2 g"><b>[122]</b></span></a> Idha bhikkhave ekacco iti paṭisañcikkhati:|| ||</p>

					<p class="f4">'Ahañ c'eva kho pana||<br />
					kāyena du-c-caritaɱ careyyaɱ,||<br />
					vācāya du-c-caritaɱ careyyaɱ,||<br />
					manasā du-c-caritaɱ careyyaɱ,||<br />
					kiɱ ca taɱ maɱ pare sīlato na upavadeyyun' ti?|| ||</p>

					<p class="f4">So parānuvāda-bhayaɱ bhīto||<br />
					kāya-du-c-caritaɱ pahāya kāya-su-caritaɱ bhāveti||<br />
					vacī-du-c-caritaɱ pahāya vacī-su-caritaɱ bhāveti||<br />
					mano-du-c-caritaɱ pahāya mano-su-caritaɱ bhāveti||<br />
					suddhaɱ attānaɱ pariharati.|| ||</p>

					<p class="f4">Idaɱ vuccati bhikkhave parānuvāda-bhayaɱ.|| ||</p>

					<p class="f4">5. Katamañ ca bhikkhave daṇḍa-bhayaɱ?|| ||</p>

					<p class="f4">Idha, bhikkhave, ekacco passati coraɱ āgucāriɱ rājāno gahetvā vividhā kamma-kāraṇā kārente -||<br />
					kasāhi pi tāḷente,||<br />
					vettahi pi tāḷente,||<br />
					addhadaṇḍehi pi tāḷente,||<br />
					hattham pi chindante,||<br />
					pādam pi chindante,||<br />
					hattha-padam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaŋgathālikam pi karonte,||<br />
					saŋkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaɱsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapīṭhakam pi karonte,||<br />
					tattena pi telena osiñcante,||<br />
					osiñncante sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaɱ chindante.|| ||</p>

					<p class="f4">Tass'evaɱ hoti||<br />
					'Yathā-rūpānaɱ kho pāpakānāɱ kammānaɱ hetu coraɱ āgucāriɱ rājāno gahetvā vividhā kamma-kāraṇā kārenti:|| ||</p>

					<p class="f4">Kasāhi pi tāḷente,||<br />
					vettahi pi tāḷente,||<br />
					addhadaṇḍehi pi tāḷente,||<br />
					hattham pi chindante,||<br />
					pādam pi chindante,||<br />
					hattha-padam pi chindante,
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaŋgathālikam pi karonte,||<br />
					saŋkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaɱsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapīṭhakam pi karonte,||<br />
					tattena pi telena osiñcante,||<br />
					osiñncante sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaɱ chindante,||<br />
					ahaɱ c'eva kho pana eva-rūpaɱ pāpakaɱ kammaɱ kareyyaɱ,||<br />
					mam pi rājāno gahetvā eva-rūpā vividhā kamma-kāraṇā kāreyyuɱ:||<br />
					kasāhi pi tāḷeyyuɱ,||<br />
					vettehi pi tāḷeyyuɱ,||<br />
					addhadaṇḍakehi pi tāḷeyyuɱ,||<br />
					hattham pi chindeyyuɱ,||<br />
					pādam pi chindeyyuɱ,||<br />
					hatthapādam pi chindeyyuɱ,||<br />
					kaṇṇam pi chindeyyuɱ,||<br />
					nāsam pi chindeyyuɱ,||<br />
					kaṇṇanāsam pi chindeyyuɱ,||<br />
					bilaŋgathālikam pi kareyyuɱ,||<br />
					saŋkhamuṇḍikam pi kareyyuɱ,||<br />
					rāhu-mukham pi kareyyuɱ,||<br />
					joti-mālikam pi kareyyuɱ,||<br />
					hatthapajjotikam pi kareyayyuɱ,||<br />
					erakavattikam pi kareyyuɱ,||<br />
					cīrakavāsikam pi kareyyuɱ,||<br />
					eṇeyyakam pi kareyyuɱ,||<br />
					balisamaɱsikam pi kareyyuɱ,||<br />
					kahāpaṇakam pi kareyyuɱ,||<br />
					khārāpatacchikam pi kareyyuɱ,||<br />
					palighaparivattikam pi kareyyuɱ,||<br />
					palālapīṭhakam pi kareyyuɱ,||<br />
					tattena pi telena osiñceyyuɱ,||<br />
					osiñncante sunakhehi pi khādāpeyyuɱ,||<br />
					jīvantam pi sūle uttāseyyuɱ,||<br />
					asinā pi sīsaɱ chindeyyun' ti,|| ||</p>

					<p class="f4">So daṇḍa-bhayassa bhīto na paresaɱ pābhataɱ palumpanto vicarati.|| ||</p>

					<p class="f4">Idaɱ vuccati bhikkhave daṇḍa-bhayaɱ.|| ||</p>

					<p class="ctr c">&#9632;</p>

					<p class="f4"><a id="pg123"><span class="f2 g"><b>[123]</b></span></a> 6. Katamañ ca bhikkhave duggati-bhayaɱ?|| ||</p>

					<p class="f4">Idha, bhikkhave, ekacco iti paṭisañcikkhati:|| ||</p>

					<p class="f4">Kāya-du-c-caritassa kho pāpako vipāko abhisamparāyaɱ||<br />
					vacī-du-c-caritassa pāpako vipāko abhisamparāyaɱ||<br />
					mano-du-c-caritassa pāpako vipako abhisamparāyaɱ.|| ||</p>

					<p class="f4">'Ahaɱ c'eva kho pana||<br />
					kāyena du-c-caritaɱ careyyaɱ,||<br />
					vācāya du-c-caritaɱ careyyaɱ,||<br />
					manasā du-c-caritaɱ careyyaɱ,||<br />
					kiñ ca taɱ yāhaɱ na kāyassa bhedā param maraṇā apāyaɱ duggatiɱ vinipātaɱ Nirayaɱ upapa-j-jeyyan' ti,|| ||</p>

					<p class="f4">So duggati-bhayassa bhīto||<br />
					kāya-du-c-caritaɱ pahāya kāya-su-caritaɱ bhāveti||<br />
					vacī-du-c-caritaɱ pahāya vacī-su-caritaɱ bhāveti||<br />
					mano-du-c-caritaɱ pahāya mano-su-caritaɱ bhāveti||<br />
					suddhaɱ attānaɱ pariharati.|| ||</p>

					<p class="f4">Idaɱ vuccati bhikkhave duggati-bhayaɱ.|| ||</p>

					<p class="f4">Imani kho bhikkhave cattāri bhayānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>