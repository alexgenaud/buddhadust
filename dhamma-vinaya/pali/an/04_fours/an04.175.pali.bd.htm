<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 175. Upavana questions Sāriputta about making an end of Pain. Sāriputta makes the point that it is not by conduct or vision that and end of Pain is to be reached, but that it is by conduct resulting in knowing and seeing things as they really are that brings one to the end of Pain." />
<title>AN 4 175: Upavana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVIII: Sañcetaniya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p175">Sutta 175</a></h4>

					<h1>Upavāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg161"><span class="f2 g"><b>[161]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.175.wood.pts.htm#p1">pts</a>]</span>  Atha kho āyasmā Upavāno yen'āyasmā Sāriputto ten'upasankami.|| ||</p>

					<p class="f4">Upasaŋkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇiyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā upavāno āyasmantaɱ Sāriputtaɱ etad avoca:|| ||</p>

					<p class="f4">"Kin nu kho āvuso Sāriputta vijjāy'antakaro hotī" ti?|| ||</p>

					<p class="f4">"No h'idaɱ āvuso."|| ||</p>

					<p class="f4">"Kim pan'āvuso Sāriputta caraṇen'antakaro hotī" ti?|| ||</p>

					<p class="f4">"No h'idaɱ āvuso."|| ||</p>

					<p class="f4">"Kin nu kho āvuso Sāriputta vijjā-caraṇen'antakaro hotī" ti?|| ||</p>

					<p class="f4">"No h'idaɱ āvuso."|| ||</p>

					<p class="f4">"Kim pan'āvuso Sāriputta aññatra-vijjā-caraṇen'antakaro hotī" ti?|| ||</p>

					<p class="f4">"No h'idaɱ āvuso."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Kin nu kho āvuso Sāriputta 'vijjay'antakaro hotī' ti?||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="f4">Kim pan'āvuso Sāriputta 'caraṇen'antakaro hotī' ti||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="f4">Kim pan'āvuso Sāriputta 'vijjā-caraṇen'antakaro hotī' ti||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="f4">Kim pan'āvuso Sāriputta 'aññatra-vijjā-caraṇen'antakaro hotī' ti||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="f4">Yathā-katham pan'āvuso antakaro hotī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "Vijjāya ve āvuso antakaro abhavissa,||<br />
					savupādāno va samāno antakaro abhavissa.|| ||</p>

					<p class="f4">Caraṇena ce āvuso antakaro abhavissa,||<br />
					savupādāno va samāno antakaro abhavissa.|| ||</p>

					<p class="f4">Vijjā-caraṇena ce āvuso antakaro abhavissa,||<br />
					savupādānova samāno antakaro abhavissa.|| ||</p>

					<p class="f4">Aññatra-vijjā-caraṇena ce āvuso antakaro abhavissa,||<br />
					puthujjano antakaro abhavissa.|| ||</p>

					<p class="f4">Puthujjano hi āvuso aññatra-vijjā-caraṇena.|| ||</p>

					<p class="f4">Caraṇa-vipanno kho āvuso yathā-bhūtaɱ na jānāti na passati.|| ||</p>

					<p class="f4">Caraṇa-sampanno yathā-<a id="pg164"><span class="f2 g"><b>[164]</b></span></a> bhūtaɱ jānāti passati.|| ||</p>

					<p class="f4">Yathā-bhūtaɱ jānaɱ passaɱ antakaro hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>