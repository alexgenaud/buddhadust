<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 52. Unwavering confidence in the awakening of the Buddha, the teachings of the Buddha, and respect for the followers on the four stages of progress along with possession of high standards of ethical behavior — each of these things produces a flood of good kamma." />
<title>AN 4 52: Dutiya Punnabhisanda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					VI. Puññābhisanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p52">Sutta 52</a></h4>

					<h1>Dutiya Puññābhisanda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg56"><span class="f2 g"><b>[56]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.052.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.052.bodh.wp.htm#p1">bodh</a>][<a href="../../../../dhamma-vinaya/ati/an/04_fours/an04.052.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">2. Cattāro'me bhikkhave puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saṃvaṭṭanikā iṭṭhāya kantāya manāpāya hitāya sukhāya saṃvaṭṭanti.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ariya-sāvako Buddhe avecca-p-pasādena samannāgato hoti:|| ||</p>

					<p class="f4">Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā ti.|| ||</p>

					<p class="f4">Ayaṃ bhikkhave paṭhamo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Puna ca paraṃ bhikkhave ariya-sāvako dhamme avecca-p-pasādena samantāgato hoti:|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhīti.|| ||</p>

					<p class="f4">Ayaṃ bhikkhave dutiyo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Puna ca paraṃ bhikkhave ariya-sāvako saṇghe avecca-p-pasādena samannāgato hoti:|| ||</p>

					<p class="f4">Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni,||<br />
					aṭṭhapurisa-puggalā.|| ||</p>

					<p class="f4">Esa Bhagavato sāvaka-saṇgho āhuneyyo pāhuṇeyyo dakkhiṇeyyo añjali-karaṇīyo anuttaraṃ puñña-k-khettaṃ lokassāti.|| ||</p>

					<p class="f4">Ayaṃ bhikkhave tatiyo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Puna ca paraṃ bhikkhave ariya-sāvako ariya-kantehi sīlehi samantāgato hoti akhaṇḍehi acchiddehi asabalehi <a id="pg57"><span class="f2 g"><b>[57]</b></span></a> akammāsehi bhujissehi viññ'uppasatthehi aparām-aṭṭhehi samādhi-saṃvaṭṭa-nikehi.|| ||</p>

					<p class="f4">Ayaṃ bhikkhave catuttho puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Ime kho bhikkhave cattāro puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saṃvaṭṭanikā iṭṭhāya kantāya manāpāya hitāya sukhāya saṃvaṭṭantī ti.|| ||</p>

					      <p class="f4 in2">Yassa saddhā Tathāgate acalā suppati-ṭ-ṭhitā,<br />
							Sīlañ ca yassa kalyāṇaṃ ariya-kantaṃ pasaṃsitaṃ.|| ||</p>

					      <p class="f4 in2">Saṇghe pasādo yass'atthi uju-bhutañ ca dassanaṃ,<br />
							Adaḷiddo ti taṃ āhu amoghaṃ tassa jīvitaṃ.|| ||</p>

					      <p class="f4 in2">Tasmā saddhañ ca sīlañ ca pasādaṃ Dhamma-dassanaṃ,<br />
							Anuyuñjetha medhāvī saraṃ Buddhāna sāsanan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>