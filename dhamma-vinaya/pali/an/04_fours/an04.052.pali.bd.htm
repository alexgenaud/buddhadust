<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 52. Unwavering confidence in the awakening of the Buddha, the teachings of the Buddha, and respect for the followers on the four stages of progress along with possession of high standards of ethical behavior — each of these things produces a flood of good kamma." />
<title>AN 4 52: Dutiya Punnabhisanda Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					VI. Puññābhisanda Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p52">Sutta 52</a></h4>

					<h1>Dutiya Puññābhisanda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg56"><span class="f2 g"><b>[56]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.052.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.052.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">2. Cattāro'me bhikkhave puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saŋvatta-nikā iṭṭhāya kantāya manāpāya hitāya sukhāya saŋvattanti.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ariya-sāvako Buddhe avecca-p-pasādena samannāgato hoti:|| ||</p>

					<p class="f4">Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā ti.|| ||</p>

					<p class="f4">Ayaɱ bhikkhave paṭhamo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saŋvatta-niko iṭṭhāya kantāya manāpāya hitāya sukhāya saŋvattati.|| ||</p>

					<p class="f4">Puna ca paraɱ bhikkhave ariya-sāvako dhamme avecca-p-pasādena samantāgato hoti:|| ||</p>

					<p class="f4">Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhīti.|| ||</p>

					<p class="f4">Ayaɱ bhikkhave dutiyo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saŋvatta-niko iṭṭhāya kantāya manāpāya hitāya sukhāya saŋvattati.|| ||</p>

					<p class="f4">Puna ca paraɱ bhikkhave ariya-sāvako saŋghe avecca-p-pasādena samannāgato hoti:|| ||</p>

					<p class="f4">Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni,||<br />
					aṭṭhapurisa-puggalā.|| ||</p>

					<p class="f4">Esa Bhagavato sāvaka-saŋgho āhuneyyo pāhuṇeyyo dakkhiṇeyyo añjali-karaṇīyo anuttaraɱ puñña-k-khettaɱ lokassāti.|| ||</p>

					<p class="f4">Ayaɱ bhikkhave tatiyo puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saŋvatta-niko iṭṭhāya kantāya manāpāya hitāya sukhāya saŋvattati.|| ||</p>

					<p class="f4">Puna ca paraɱ bhikkhave ariya-sāvako ariya-kantehi sīlehi samantāgato hoti akhaṇḍehi acchiddehi asabalehi <a id="pg57"><span class="f2 g"><b>[57]</b></span></a> akammāsehi bhujissehi viññ'uppasatthehi aparām-aṭṭhehi samādhi-saŋvatta-nikehi.|| ||</p>

					<p class="f4">Ayaɱ bhikkhave catuttho puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saŋvatta-niko iṭṭhāya kantāya manāpāya hitāya sukhāya saŋvattati.|| ||</p>

					<p class="f4">Ime kho bhikkhave cattāro puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saŋvatta-nikā iṭṭhāya kantāya manāpāya hitāya sukhāya saŋvattantī ti.|| ||</p>

					      <p class="f4 in2">Yassa saddhā Tathāgate acalā suppati-ṭ-ṭhitā,<br />
							Sīlañ ca yassa kalyāṇaɱ ariya-kantaɱ pasaɱsitaɱ.|| ||</p>

					      <p class="f4 in2">Saŋghe pasādo yass'atthi uju-bhutañ ca dassanaɱ,<br />
							Adaḷiddo ti taɱ āhu amoghaɱ tassa jīvitaɱ.|| ||</p>

					      <p class="f4 in2">Tasmā saddhañ ca sīlañ ca pasādaɱ Dhamma-dassanaɱ,<br />
							Anuyuñjetha medhāvī saraɱ Buddhāna sāsanan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>