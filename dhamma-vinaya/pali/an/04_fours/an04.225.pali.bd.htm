<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 225. Four characteristics of the foolish, incompetent, unworthy person that result in him having uprooted and spoiled his self, being surrounded by impurity, subject to reproach by the wise, and which result in much bad kamma; and four characteristics of the wise, competent, worthy person which do not uproot, do not spoil the self, and which surround one with purity, bring praise by the wise, and which result in much good kamma." />
<title>AN 4 225: Catuttha Bala-Pandita Suttam: Pathama Magga Suttam; Dutiya Magga Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XXIII: Sucarita Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p225">Sutta 225</a></h4>

					<h1>Catuttha Bāla-Paṇḍita Suttaṃ: Paṭhama Magga Suttaṃ; Dutiya Magga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg229"><span class="f2 g"><b>[229]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.225.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Catuhi bhikkhave dhammehi samannāgato bālo avyatto,||<br />
					a-sappuriso khataṃ upahataṃ attāṇaṃ pariharati||<br />
					sāvajjo ca hoti||<br />
					sānuvajjo viññūnaṃ||<br />
					bahuñ ca apuññaṃ pasavati.|| ||</p>

					<p class="f4">Katamehi catūhi?|| ||</p>

					<p class="f4">Micchā-diṭṭhiko hoti,<br />
					micchā-saṇkappo hoti,<br />
					micchā-vāco hoti,<br />
					micchā-kammanto hoti.|| ||</p>

					<p class="f4">Imehi kho bhikkhave catūhi dhammehi samannāgato bālo avyatto||<br />
					a-sappuriso khataṃ upahataṃ attāṇaṃ pariharati||<br />
					sāvajjo ca hoti||<br />
					sānuvajjo viññūnaṃ||<br />
					bahuñ ca apuññaṃ pasavati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Catuhi bhikkhave dhammehi samannāgato paṇḍito vyatto||<br />
					sappuriso akkhataṃ anupahataṃ attāṇaṃ pariharati||<br />
					anavajjo ca hoti||<br />
					ananuvajjo viññūnaṃ||<br />
					bahuñca puññaṃ pasavati.|| ||</p>

					<p class="f4">Katamehi catūhi?|| ||</p>

					<p class="f4">Sammā-diṭṭhiko hoti,<br />
					sammā-saṇkappo hoti,<br />
					sammā-vāco hoti,<br />
					sammā-kāmmanto hoti.|| ||</p>

					<p class="f4">Imehi kho bhikkhave catūhi dhammehi samannāgato paṇḍito vyatto||<br />
					sappuriso akkhataṃ anupahataṃ attāṇaṃ pariharati||<br />
					anavajjo ca hoti||<br />
					ananuvajjo viññūnaṃ||<br />
					bahuñ ca puññaṃ pasavatī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Catuhi bhikkhave dhammehi samannāgato bālo avyatto,||<br />
					a-sappuriso khataṃ upahataṃ attāṇaṃ pariharati||<br />
					sāvajjo ca hoti||<br />
					sānuvajjo viññūnaṃ||<br />
					bahuñ ca apuññaṃ pasavati.|| ||</p>

					<p class="f4">Katamehi catūhi?|| ||</p>

					<p class="f4">Micchā-ājīvo hoti,||<br />
					micchā-vāyāmo hoti,||<br />
					micchā-satī hoti,||<br />
					micchā-samādhī hoti.|| ||</p>

					<p class="f4">Imehi kho bhikkhave catūhi dhammehi samannāgato bālo avyatto||<br />
					a-sappuriso khataṃ upahataṃ attāṇaṃ pariharati||<br />
					sāvajjo ca hoti||<br />
					sānuvajjo viññūnaṃ||<br />
					bahuñ ca apuññaṃ pasavati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Catuhi bhikkhave dhammehi samannāgato paṇḍito vyatto||<br />
					sappuriso akkhataṃ anupahataṃ attāṇaṃ pariharati||<br />
					anavajjo ca hoti||<br />
					ananuvajjo viññūnaṃ||<br />
					bahuñca puññaṃ pasavati.|| ||</p>

					<p class="f4">Katamehi catūhi?|| ||</p>

					<p class="f4">Sammā-ājīvo hoti,||<br />
					sammā-vāyāmo hoti,||<br />
					sammā-sati hoti,||<br />
					sammā-samādhī hoti.|| ||</p>

					<p class="f4">Imehi kho bhikkhave catūhi dhammehi samannāgato paṇḍito vyatto||<br />
					sappuriso akkhataṃ anupahataṃ attāṇaṃ pariharati||<br />
					anavajjo ca hoti||<br />
					ananuvajjo viññūnaṃ||<br />
					bahuñ ca puññaṃ pasavatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>