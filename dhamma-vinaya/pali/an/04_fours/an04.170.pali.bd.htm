<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 170. Ānanda describes four ways Arahantship is arrived at, stating that all those who declare Arahantship do so having followed one or another of these courses." />
<title>AN 4 170: Yuga-naddha Suttam, aka Arahattappatati Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVII: Paṭipadā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p170">Sutta 170</a></h4>

					<h1>Yuga-Naddha Suttaɱ, aka Arahattappatati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg156"><span class="f2 g"><b>[156]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.170.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.170.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Ānando Kosambīyaɱ viharati Ghositārāme.|| ||</p>

					<p class="f4">Tatra kho āyasmā Ānando bhikkhu āmantesi:|| ||</p>

					<p class="f4">Āvuso Bhikkhavo ti.|| ||</p>

					<p class="f4">Āvuso ti kho te bhikkhū āyasmato Ānandassa paccassosuɱ.|| ||</p>

					<p class="f4">Āyasmā Ānando etad avoca:|| ||</p>

					<p class="f4"><a id="pg157"><span class="f2 g"><b>[157]</b></span></a> Yo hi ko ci āvuso bhikkhu vā bhikkhunī vā mama santike Arahatta-pattiɱ vyākaroti||<br />
					sabbo so catūhi aŋgehi etesaɱ vā aññatarena.|| ||</p>

					<p class="f4">Katamehi catūhi?|| ||</p>

					<p class="f4">2. Idha āvuso bhikkhu samatha-pubbaŋ-gamaɱ vipassanaɱ bhāveti.|| ||</p>

					<p class="f4">Tassa samatha-pubbaŋ-gamaɱ vipassanaɱ bhāvayato Maggo sañjāyati.|| ||</p>

					<p class="f4">So taɱ Maggaɱ āsevati bhāveti bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saŋyojanāni pahīyanti anusayā vyantī-honti.|| ||</p>

					<p class="ctr c">&#9632;</p>

					<p class="f4">3. Puna ca paraɱ āvuso bhikkhu vipassanā-pubbaŋ-gamaɱ samathaɱ bhāveti.|| ||</p>

					<p class="f4">Tassa vipassanā-pubbaŋgamaɱ samathaɱ bhāvayato Maggo sañjāyati.|| ||</p>

					<p class="f4">So taɱ Maggaɱ āsevati bhāveti bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saŋyojanāni pahīyanti anusayā vyantī-honti.|| ||</p>

					<p class="ctr c">&#9632;</p>

					<p class="f4">4. Puna ca paraɱ avurasā bhikkhu samatha-vipassanaɱ yuga-naddhaɱ bhāveti.|| ||</p>

					<p class="f4">Tassa samatha-vipassanaɱ yuga-naddhaɱ bhāvayato Maggo sañjāyati.|| ||</p>

					<p class="f4">So taɱ Maggaɱ āsevati bhāveti bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saŋyojanāni pahīyanti anusayā vyantī-honti.|| ||</p>

					<p class="ctr c">&#9632;</p>

					<p class="f4">5. Puna ca paraɱ āvuso bhikkhuno dhamm'uddhacca-vigga-hītaɱ mānaɱ hoti.|| ||</p>

					<p class="f4">So āvuso samayo yan taɱ cittaɱ ajjhattaɱ yeva santi-ṭ-ṭhati sannisīdati ekodī-hoti samādhiyati,||<br />
					tassa Maggo sañjāyati.|| ||</p>

					<p class="f4">So taɱ Maggaɱ āsevati bhāveti bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saŋyojanāni pahīyanti anusayā vyantī-honti.|| ||</p>

					<p class="f4">Yo hi ko vi āvuso bhikkhu vā bhikkhunī vā mama santike Arahatta-pattiɱ vyākaroti,||<br />
					sabbo so imehi catūhi maggehi,||<br />
					etesaɱ vā aññatarenā ti.|| ||</p>

					<p class="ctr">Paṭipadā Vagga Dutiyo.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>