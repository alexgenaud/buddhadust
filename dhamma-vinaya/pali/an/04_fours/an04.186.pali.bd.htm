<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 186. A lucky bhikkhu asks the Buddha a number of questions and gets answers that satisfy him." />
<title>AN 4 186: ummagga Suttam, aka Bahu-s-suta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIX: Yodhajīva Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p186">Sutta 186</a></h4>

					<h1>Ummagga Suttaɱ, aka Bahu-s-suta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg177"><span class="f2 g"><b>[177]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.186.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Kena nu kho bhante loko nīyati,||<br />
					kena loko parikssati,||<br />
					kassa ca uppannassa vasaɱ gacchatī?"|| ||</p>

					<p class="f4">"Sādhu sādhu bhikkhu.|| ||</p>

					<p class="f4">Bhaddako kho te bhikkhu ummaggo,||<br />
					bhaddakaɱ paṭihānaɱ,||<br />
					kalyāṇi paripucchā.|| ||</p>

					<p class="f4">Evaɱ hi tvaɱ bhikkhu pucchasi:|| ||</p>

					<p class="f4">'Kena nu kho bhante loko nīyati,||<br />
					kena loko parikssati,||<br />
					kassa ca uppannassa vasaɱ gacchatī' ti.|| ||</p>

					<p class="f4">"Evaɱ bhante."|| ||</p>

					<p class="f4">"Cittena kho bhikkhu||<br />
					loko nīyati,||<br />
					cittena parikssati,||<br />
					cittassa uppannassa vasaɱ gacchati.|| ||</p>

					<p class="f4"><a id="pg178"><span class="f2 g"><b>[178]</b></span></a> Sādhu bhante' ti||<br />
					kho so bhikkhu Bhagavato bhāsitaɱ abhinan'ditvā anumo-ditvā Bhagavantaɱ uttariɱ pañhaɱ āpucchi:|| ||</p>

					<p class="f4">"'Bahu-s-suto dhamma-dharo,||<br />
					bahu-s-suto dhamma-dharo' ti vuccati.|| ||</p>

					<p class="f4">Kittāvatā nu kho bhante bahu-s-suto dhamma-dharo hotī" ti?|| ||</p>

					<p class="f4">"Sādhu sādhu bhikkhu.|| ||</p>

					<p class="f4">Bhaddako kho te bhikkhu ummaggo,||<br />
					bhaddakaɱ paṭihānaɱ,||<br />
					kalyāṇi paripucchā.|| ||</p>

					<p class="f4">Evaɱ hi tvaɱ bhikkhu pucchasi:|| ||</p>

					<p class="f4">'Bahu-s-suto dhamma-dharo,<br />
					bahu-s-suto dhamma-dharo' ti bhante vuccati,||<br />
					kittāvatā nu kho bhante||<br />
					bahu-s-suto dhamma-dharo hotī" ti.|| ||</p>

					<p class="f4">"Evaɱ bhante."|| ||</p>

					<p class="f4">"Bahu kho bhikkhu mayā dhammā desitā:|| ||</p>

					<p class="f4">Suttaɱ geyyaɱ veyyā-karaṇaɱ gāthā udānaɱ iti-vuttakaɱ jātakaɱ abbhuta-dhammaɱ vedallaɱ.|| ||</p>

					<p class="f4">Catuppadāya ce pi bhikkhu gāthāya atthaɱ aññāya dhammaɱ aññāya Dhamm-ā-nu-Dhamma-paṭipanno hoti,||<br />
					'bahu-s-suto dhamma-dharo' ti alaɱ vacanāyāti.|| ||</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaɱ abhinan'ditvā anumo-ditvā Bhagavantaɱ uttariɱ pañhaɱ āpucchi:|| ||</p>

					<p class="f4">'Sutavā nibbedhika-pañño',||<br />
					'Sutavā nibbedhika-pañño'||<br />
					ti bhante vuccati.|| ||</p>

					<p class="f4">Kittāvatā nu kho bhante Sutavā nibbedhika-pañño hotī" ti?|| ||</p>

					<p class="f4">"Sādhu sādhu bhikkhu.|| ||</p>

					<p class="f4">Bhaddako kho te bhikkhu ummaggo,||<br />
					bhaddakaɱ paṭihānaɱ,||<br />
					kalyāṇi paripucchā.|| ||</p>

					<p class="f4">Evaɱ hi tvaɱ bhikkhu pucchasi:|| ||</p>

					<p class="f4">'Sutavā nibbedhika-pañño',||<br />
					'Sutavā nibbedhika-pañño', ti bhante vuccati.|| ||</p>

					<p class="f4">Kittāvatā nu kho bhante Sutavā nibbedhika-pañño hotī' ti?|| ||</p>

					<p class="f4">"Evaɱ bhante."|| ||</p>

					<p class="f4">Idha bhikkhu bhikkhuno||<br />
					"Idaɱ dukkhan" ti sutaɱ hoti,||<br />
					paññāya c'assa atthaɱ ativijjha passati.|| ||</p>

					<p class="f4">"Ayaɱ dukkha-samudayo" ti sutaɱ hoti,||<br />
					paññāya c'assa atthaɱ ativijjha passati.|| ||</p>

					<p class="f4">"Ayaɱ dukkha-nirodho" ti sutaɱ hoti,||<br />
					paññāya c'assa atthaɱ ativijjha passati.|| ||</p>

					<p class="f4">"Ayaɱ dukkha-nirodha-gāminī paṭipadā" ti sutaɱ hoti,||<br />
					paññāya c'assa atthaɱ ativijjha passati.|| ||</p>

					<p class="f4">Evaɱ kho bhikkhu Sutavā nibbedhika-pañño hotī" ti.|| ||</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaɱ abhinan'ditvā anumo-ditvā Bhagavantaɱ uttariɱ pañhaɱ āpucchi:|| ||</p>

					<p class="f4">'Paṇḍito mahā-pañño',||<br />
					'paṇḍito mahā-pañño' ti bhante vuccati.|| ||</p>

					<p class="f4">Kittāvatā nu kho bhante paṇḍito hotī" ti?|| ||</p>

					<p class="f4">"Sā- <a id="pg179"><span class="f2 g"><b>[179]</b></span></a> dhu sādhu bhikkhu.|| ||</p>

					<p class="f4">Bhaddako kho te bhikkhu ummaggo,||<br />
					bhaddakaɱ paṭihānaɱ,||<br />
					kalyāṇi paripucchā.|| ||</p>

					<p class="f4">Evaɱ hi tvaɱ bhikkhu pucchasi:|| ||</p>

					<p class="f4">'Paṇḍito mahā-pañño',||<br />
					'paṇḍito mahā-pañño' ti bhante vuccati,||<br />
					kittāvatā nu kho bhante paṇḍito mahā-pañño hotī ti?|| ||</p>

					<p class="f4">"Evaɱ bhante."|| ||</p>

					<p class="f4">"Idha bhikkhu paṇḍito mahā-pañño n'ev'attavyābādhāya ceteti,||<br />
					na paravyābādhāya ceteti,||<br />
					na ubanayavyābādhāya ceteti.|| ||</p>

					<p class="f4">Attahitaɱ parahitaɱ ubayahitaɱ sabba-lokahitam eva cintayamāno cinteti.|| ||</p>

					<p class="f4">Evaɱ kho bhikkhu paṇḍito mahā-pañño hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>