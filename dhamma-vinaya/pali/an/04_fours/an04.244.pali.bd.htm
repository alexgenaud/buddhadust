<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 244. The Buddha describes four personality types characterized by their lying down posture." />
<title>AN 4 244: Seyya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XXV: Āppatti-bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p244">Sutta 244</a></h4>

					<h1>Seyyā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg244"><span class="f2 g"><b>[244]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.244.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Catasso imā bhikkhave seyyā.|| ||</p>

					<p class="f4">Katamā catasso?|| ||</p>

					<p class="f4">Peta-seyyā,||<br />
					kāma-bhogī-seyyā,||<br />
					sīha-seyyā,||<br />
					Tathāgata-seyyā.|| ||</p>

					<p class="ctr c">&#9632;</p>

					<p class="f4">Katamā ca bhikkhave peta-seyyā?</p>

					<p class="f4">Yebhuyyena bhikkhave petā uttānā senti.|| ||</p>

					<p class="f4">Ayaṃ vuccati bhikkhave peta-seyyā.|| ||</p>

					<p class="ctr c">&#9632;</p>

					<p class="f4">Katamā ca bhikkhave kāma-bhogī-seyyā?|| ||</p>

					<p class="f4">Yebhuyyena bhikkhave kāma-bhogi vāmena passena senti.|| ||</p>

					<p class="f4">Ayaṃ vuccati bhikkhave kāma-bhogī-seyyā.|| ||</p>

					<p class="ctr c">&#9632;</p>

					<p class="f4">Katamā ca bhikkhave sīha-seyyā?|| ||</p>

					<p class="f4"><a id="pg245"><span class="f2 g"><b>[245]</b></span></a> Sīho bhikkhave miga-rājā dakkhiṇena passena seyyaṃ kappeti pāde pādaṃ accādhāya, antarā satthīnaṃ naṅguṭṭhaṃ anukkhipitvā.|| ||</p>

					<p class="f4">So paṭibujjhitvā purimaṃ kāyaṃ abbhunnāmetvā pacchimaṃ kāyaṃ anuviloketi.|| ||</p>

					<p class="f4">Sace bhikkhave sīho miga-rājā kiñci passati kāyassa vikkhittaṃ vā visaṭaṃ vā, tena bhikkhave sīho miga-rājā anatta-mano hoti.|| ||</p>

					<p class="f4">Sace pana bhikkhave sīho miga-rājā na kiñci passati kāyāssa vikkhittaṃ vā visaṭaṃ vā, tena bhikkhave sīho miga-rājā atta-mano hoti.|| ||</p>

					<p class="f4">Ayaṃ vuccati bhikkhave sīha-seyyā.|| ||</p>

					<p class="ctr c">&#9632;</p>

					<p class="f4">Katamā ca bhikkhave Tathāgata-seyyā?|| ||</p>

					<p class="f4">Idha, bhikkhave, Tathāgato vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Idha, bhikkhave, Tathāgato vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pītisukhaṃ||<br />
					dutiyaṃ jhānaṃ upasampajja viharati.|| ||</p>

					<p class="f4">Idha, bhikkhave, Tathāgato pītiyā ca virāgā||<br />
					upekhako ca vihāsiṃ||<br />
					sato ca sampajāno,||<br />
					sukhañ ca kāyena paṭisaṃvedesiṃ,||<br />
					yaṃ taṃ ariyā ācikkhanti||<br />
					'upekhako satimā sukha-vihārī' ti||<br />
					tatiyaṃ jhānaṃ upasampajja viharati.|| ||</p>

					<p class="f4">Idha, bhikkhave, Tathāgato sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ atthaṅgamā||<br />
					adukkhaṃ||<br />
					asukhaṃ||<br />
					upekhā sati-pārisuddhiṃ||<br />
					catutthaṃ jhānaṃ upasampajja viharati.|| ||</p>

					<p class="f4">Ayaṃ vuccati bhikkhave Tathāgata-seyyā.|| ||</p>

					<p class="f4">Imā kho bhikkhave catasso seyyā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>