<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 159. A Nun attempts to seduce Ānanda and is given a discourse which causes her to see the error of her ways." />
<title>AN 4 159: Bhikkhunī Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XVI: Indriya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p159">Sutta 159</a></h4>

					<h1>Bhikkhunī Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg144"><span class="f2 g"><b>[144]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.159.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.159.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Ānando Kosambīyaɱ viharati Ghositārāme.|| ||</p>

					<p class="f4">Atha kho aññatarā bhikkhunī aññataraɱ purisaɱ āmantesi:|| ||</p>

					<p class="f4">Ehi tvaɱ ambho purisa,||<br />
					yen'ayyo Ānando ten'upasaṅkama,||<br />
					upasaṅkamitvā mama vacanena ayyassa Ānandassa pāde sirasā vanda:|| ||</p>

					<p class="f4">Itthan-nāmā bhante bhikkhunī ābādhikinī dukkhitā bāḷha-gilānā,||<br />
					sā ayyassa Ānandassa pāde sirasā vandatī ti.|| ||</p>

					<p class="f4">Evaɱ va vanadehi —||<br />
					sādhu kira bhante ayyo Ānando yena bhikkhūnupassayo yena sā bhikkhunī ten'upasaṅkamatu anukampaɱ upādāyāti.|| ||</p>

					<p class="f4">Evaɱ ayye ti kho so puriso tassā bhikkhuniyā paṭi-s-sutvā yen'āyasmā Ānando ten'upasaṅkami.|| ||</p>

					<p class="f4">Upasaṅkamitvā āyasa- <a id="pg145"><span class="f2 g"><b>[145]</b></span></a> mantaɱ Ānandaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so puriso āyasmantaɱ Ānandaɱ etad avoca:|| ||</p>

					<p class="f4">Itthan-nāmā bhante bhikkhunī ābādhikinī dukkhitā bāḷha-gilānā,||<br />
					sā āyyassa Ānandassa pāde sirasā vandati,||<br />
					evaɱ ca vadeti.|| ||</p>

					<p class="f4">Sādhu kira bhante āyasmā Ānando yena bhikkhun'ūpassayo yena sā bhikkhunī ten'upasaṅkamatu anukampaɱ upādāyāti.|| ||</p>

					<p class="f4">Adhivāsesi kho āyasmā Ānando tuṇhī-bhāvena.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Atha kho āyasmā Ānando nivāsetvā patta-cīvaraɱ ādāya yena bhikkhunupassayo ten'upasaṅkami.|| ||</p>

					<p class="f4">Addasā kho sā bhikkhunī āyasmantaɱ Ānandaɱ durato va āga-c-chantaɱ disvā sasīsaɱ pārupitvā mañcake nipajji.|| ||</p>

					<p class="f4">Atha kho āyasmā Ānando yena sā bhikkhunī ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho āyasmā Ānando taɱ bhikkhuniɱ etad avoca:|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/04_fours/an04.159.wood.pts.htm#p3">pts</a>][<a href="../../../../dhamma-vinaya/ati/an/04_fours/an04.159.than.ati.htm#p3">than</a>][<a href="../../../../dhamma-vinaya/bd/an/04_fours/an04.159.olds.bd.htm#p3">olds</a>]</span> Āhāra-sambhuto ayaɱ bhagini kāyo||<br />
					āhāraɱ nissāya||<br />
					āhāro pahātabbo;|| ||</p>

					<p class="f4">taṇhā-sambhuto ayaɱ bhagini kāyo||<br />
					taṇhaɱ nissāya||<br />
					taṇhā pahātabbā;|| ||</p>

					<p class="f4">māna-sambhuto ayaɱ bhagini kāyo||<br />
					mānaɱ nissāya||<br />
					māno pahātabbo;|| ||</p>

					<p class="f4">methuna-sambhuto ayaɱ bhagini kāyo||<br />
					methune ca setughāto||<br />
					vutto Bhagavatā.|| ||</p>

					<p class="f4">4. "Āhāra-sambhuto ayaɱ bhagini kāyo,||<br />
					āhāraɱ nissāya āhāro pahātabbo" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttakaɱ?|| ||</p>

					<p class="f4">Idha bhagini bhikkhu paṭisaṅkhā yoniso āhāraɱ āhāreti:||<br />
					n'eva davāya na madāya na maṇḍanāya na vibhusanāya,||<br />
					yāva-d-eva imassa kāyassa ṭhitiyā yāpanāya vihiɱsuparatiyā brahma-cariyānuggahāya.|| ||</p>

					<p class="f4">Iti purāṇaɱ ca vedanaɱ paṭihaṅkāmi,||<br />
					navaɱ ca vedanaɱ na uppādessāmi,||<br />
					yātrā ca me bhavissati anavajjatā ca phāsu-vihāro cāti.|| ||</p>

					<p class="f4">So aparena samayena āhāraɱ nissāya āhāraɱ pajahati.|| ||</p>

					<p class="f4">"Āhāra-sambhuto ayaɱ bhagini kāyo,||<br />
					āhāraɱ nissāya āhāro pahātabbo" ti.|| ||</p>

					<p class="f4">Iti yaɱ taɱ vuttaɱ idam etaɱ paṭicca vuttaɱ.|| ||</p>

					<p class="f4">5. "Taṇhā-sambhuto ayaɱ bhagini kāyo,||<br />
					taṇhaɱ nissāya taṇhā pahātabbā" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ <a id="pg146"><span class="f2 g"><b>[146]</b></span></a> paṭicca vuttakaɱ?|| ||</p>

					<p class="f4">Idha bhagini bhikkhu suṇāti:|| ||</p>

					<p class="f4">Itthannāmo kira bhikkhu āsavānaɱ khayā anāsavaɱ ceto-vimuttiɱ paññā-vimuttaɱ diṭṭhe'va dhamme sayaɱ abhiññā sacchakatvā upasampajja viharatī ti.|| ||</p>

					<p class="f4">Tass'evaɱ hoti:|| ||</p>

					<p class="f4">Kudassu nāma aham pi āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharissāmī ti.|| ||</p>

					<p class="f4">So aparena samayena taṇhaɱ nissāya taṇhaɱ pajahati.|| ||</p>

					<p class="f4">"Taṇhā-sambhuto ayaɱ bhagini kāyo,||<br />
					taṇhaɱ nissāya taṇhā pahātabbā" ti.|| ||</p>

					<p class="f4">Iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">6. "Māna-sambhuto ayaɱ bhagini kāyo,||<br />
					mānaɱ nissāya māno pahatabbo" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Idha bhagini bhikkhu suṇāti:|| ||</p>

					<p class="f4">Itthannāmo kira bhikkhu āsavānaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharatī ti.|| ||</p>

					<p class="f4">Tass'evaɱ hoti:|| ||</p>

					<p class="f4">So hi nāma āyasmā āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati,||<br />
					w7i7_mula_1315kimaṅgapanāhanti.|| ||</p>

					<p class="f4">Aso aparena samayena mānaɱ nissāya mānaɱ pajahati.|| ||</p>

					<p class="f4">"Māna-sambhuto ayaɱ bhagini kāyo,||<br />
					mānaɱ nissāya māno pahatabbo" ti.|| ||</p>

					<p class="f4">Iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">7. "Methuna-sambhuto ayaɱ bhagini kāyo,||<br />
					methune ca setughāto vutto Bhagavatā" ti.|| ||</p>

					<p class="f4">8. Atha kho yā bhikkhunī mañcākā vuṭṭha-hitvā ekaɱsaɱ uttarā-saṅgaɱ karitvā āyasmato Ānandassa pādesu sirasā nipatitvā āyasmantaɱ Ānandaɱ etad avoca:|| ||</p>

					<p class="f4">Accayo maɱ bhante accagamā yathā-bālaɱ yathāmu'haɱ yathā akusalaɱ yāhaɱ evam akāsiɱ.|| ||</p>

					<p class="f4">Tassā me bhante ayyo Ānando accayaɱ accayato patigaṇhātu āyatiɱ saɱvarāyāti.|| ||</p>

					<p class="f4">9. Taggha tvaɱ bhagini accayo accagamā yathā-bālaɱ yathāmūḷhaɱ yathā-akusalaɱ yā tvaɱ evam akāsi.|| ||</p>

					<p class="f4">Yato ca kho tvaɱ bhagini accayaɱ accayato disvā yathā-dhammaɱ paṭikarosi,||<br />
					taɱ te mayaɱ patigaṇhāma.|| ||</p>

					<p class="f4">Vuddhi h'esā bhagini ariyassa vinaye yā accayaɱ accayato disvā yathā-dhammaɱ paṭikaroti||<br />
					āyatiɱ saɱvaraɱ āpajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>