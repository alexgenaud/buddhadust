<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 232. The Buddha describes kamma in terms of dark and light deeds." />
<title>AN 4 232: Dutiya Kamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XXIV: Kamma Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p232">Sutta 232</a></h4>

					<h1>Dutiya Kamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg230"><span class="f2 g"><b>[230]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.232.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.233.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattār'imāni bhikkhave kammāni mayā sayaṃ abhiññā sacchi-katvā paveditāni.|| ||</p>

					<p class="f4">Katamāni cattāri?|| ||</p>

					<p class="f4">Atthi bhikkhave kammaṃ kaṇhaṃ kaṇha-vipākaṃ.|| ||</p>

					<p class="f4">Atthi bhikkhave kammaṃ sukkaṃ sukka-vipākaṃ.|| ||</p>

					<p class="f4">Atthi bhik- <a id="pg231"><span class="f2 g"><b>[231]</b></span></a> khave kammaṃ kaṇha-sukkaṃ kaṇha-sukka-vipākaṃ.|| ||</p>

					<p class="f4">Atthi bhikkhave kammaṃ akaṇhaṃ asukkaṃ akaṇha-asukka-vipākaṃ kammaṃ kamma-k-khayāya saṃvaṭṭati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamañ ca bhikkhave kammaṃ kaṇhaṃ kaṇha-vipākaṃ?|| ||</p>

					<p class="f4">Idha, bhikkhave, ekacco||<br />
					savyāpajjhaṃ kāya-saṇkhāraṃ abhisaṇkhāroti,||<br />
					savyāpajjhaṃ vacī-saṇkhāraṃ abhisaṇkhāroti,||<br />
					savyāpajjhaṃ mano-saṇkhāraṃ abhisaṇkhāroti.|| ||</p>

					<p class="f4">So savyāpajjhaṃ kāya-saṇkhāraṃ abhisaṇkhāritvā||<br />
					savyāpajjhaṃ vacī-saṇkhāraṃ abhisaṇkhāritvā||<br />
					savyāpajjhaṃ mano-saṇkhāraṃ abhisaṇkhāritvā||<br />
					savyāpajjhaṃ lokaṃ uppajjati.|| ||</p>

					<p class="f4">Tam enaṃ savyāpajjhaṃ lokaṃ upapannaṃ||<br />
					samānaṃ savyāpajjhā phassā phusanti.|| ||</p>

					<p class="f4">So savyāpajjhehi phassehi phuṭṭho||<br />
					samāno savyāpajjhaṃ vedanaṃ vediyati ekanta-dukkhaṃ||<br />
					seyyathā pi sattā Nerayikā.|| ||</p>

					<p class="f4">Idaṃ vuccati bhikkhave kammaṃ kaṇhaṃ kaṇha-vipākaṃ.|| ||</p>

					<p class="ctr c">&#9632;</p>

					<p class="f4">3. Katamañ ca bhikkhave kammaṃ sukkaṃ sukka-vipākaṃ?|| ||</p>

					<p class="f4">Idha, bhikkhave, ekacco||<br />
					avyāpajjhaṃ kāya-saṇkhāraṃ abhisaṇkhāroti,||<br />
					avyāpajjhaṃ vacī-saṇkhāraṃ abhisaṇkhāroti,||<br />
					avyāpajjhaṃ mano-saṇkhāraṃ abhisaṇkhāroti.|| ||</p>

					<p class="f4">So avyāpajjhaṃ kāya-saṇkhāraṃ abhisaṇkhāritvā||<br />
					avyāpajjhaṃ vacī-saṇkhāraṃ abhisaṇkhāritvā||<br />
					avyāpajjhaṃ mano-saṇkhāraṃ abhisaṃkaritvā||<br />
					avyāpajjhaṃ lokaṃ uppajjati.|| ||</p>

					<p class="f4">Tam enaṃ avyāpajjhaṃ lokaṃ upapannaṃ||<br />
					phassā phusanti so akhyāpajjhahi||<br />
					samānaṃ avyāpajjhā phassā phusanti.|| ||</p>

					<p class="f4">So avyāpajjhehi phassehi phuṭṭho||<br />
					samāno avyāpajjhaṃ vedanaṃ vediyati ekanta-sukhaṃ||<br />
					seyyathā pi devā Subhakiṇṇā.|| ||</p>

					<p class="f4">Idaṃ vuccati bhikkhave kammaṃ sukkaṃ sukka-vipākaṃ.</p>

					<p class="ctr c">&#9632;</p>

					<p class="f4">4. Katamañ ca bhikkhave kammaṃ kaṇha-sukkaṃ kaṇha-sukka-vipākaṃ?|| ||</p>

					<p class="f4">Idha, bhikkhave, ekacco||<br />
					savyāpajjham pi avyāpajjham pi kāya-saṇkhāraṃ abhisaṇkhāroti,||<br />
					savyāpajjham pi avyāpajjham pi vacī-saṇkhāraṃ abhisaṇkhāroti,||<br />
					savyāpajjham pi avyāpajjham pi mano-saṇkhāraṃ abhisaṇkhāroti.|| ||</p>

					<p class="f4">So savyāpajjham pi avyāpajjham pi kāya-saṇkhāraṃ abhisaṇkhāritvā||<br />
					savyāpajjham pi avyāpajjham pi vacī-saṇkhāraṃ abhisaṇkhāritvā||<br />
					savyāpajjham pi avyāpajjham pi mano-saṇkhāraṃ abhisaṇkhāritvā||<br />
					savyāpajjham pi avyāpajjham pi lokaṃ uppajjati.|| ||</p>

					<p class="f4">Tam enaṃ savyāpajjham pi avyāpajjham pi lokaṃ upapannaṃ||<br />
					samānaṃ savyāpajjhā pi avyāpajjhā pi phassā phusanti.|| ||</p>

					<p class="f4">So savyāpajjhehi pi avyāpajjhehi pi phassehi phuṭṭho||<br />
					samāno savyāpajjham pi avyāpajjham pi vedanaṃ vediyati vokiṇṇa-sukha-dukkhaṃ||<br />
					seyyathā pi manussā ekacce ca devā ekacce ca vinipātikā.|| ||</p>

					<p class="f4">Idaṃ vuccati bhikkhave kammaṃ kaṇha-sukkaṃ kaṇha-sukka-vipākaṃ.|| ||</p>

					<p class="ctr c">&#9632;</p>

					<p class="f4">5. Katamañ ca bhikkhave kammaṃ akaṇhaṃ asukkaṃ akaṇha-asukka-vipākaṃ kammaṃ kamma-k-khayāya saṃvaṭṭati?|| ||</p>

					<p class="f4">Tatra, bhikkhave,||<br />
					yam idaṃ kammaṃ kaṇhaṃ kaṇha-vipākaṃ tassa pahāṇāya yā cetanā,||<br />
					yam p'idaṃ kammaṃ sukkaṃ sukka-vipākaṃ tassa pahāṇāya yā cetanā,||<br />
					yam p'idaṃ kammaṃ kaṇha-sukkaṃ kaṇha-sukka-vipākaṃ tassa pahāṇāya yā cetanā.|| ||</p>

					<p class="f4">Idaṃ vuccati bhikkhave kammaṃ akaṇhaṃ asukkaṃ akaṇha asukka-vipākaṃ kammaṃ kamma-k-khayāya saṃvaṭṭati.|| ||</p>

					<p class="f4">Imāni kho bhikkhave cattāri kammāni mayā sayaṃ abhiññā sacchi-katvā paveditānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>