<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 85. Four sorts of persons characterized with the terms 'dark' and 'light': one born with all the advantages who is of bad behavior, one who is born with all the advantages who is of good behavior; one born with all the disadvantages who is of bad behavior, and one born with all the disadvantages who is of good behavior." />
<title>AN 4 85: Tamo Tama-Parayana Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāyo<br />
					Catukka Nipāto<br />
					IX: <i>M</i>-acala Vagga</h4>
					
					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p85">Sutta 85</a></h4>

					<h1>Tamo Tama-Parāyana Suttaɱ</h1>

						<div class="nobdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg85"><span class="f2 g"><b>[85]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.085.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.085.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Tamo tama-parāyano,||<br />
					tamo-joti-parāyano,||<br />
					joti-tama-parāyano,||<br />
					joti-joti-parāyano.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo tamo hoti tama-parāyano?|| ||</p>

					<p class="f4">Idha, bhikkhave, ekacco puggalo nīce kule paccājāto hoti caṇḍāla-kule vā||<br />
					veṇa-kule vā||<br />
					nesāda-kule vā||<br />
					rathakāra-kule vā||<br />
					pukkusa-kule vā||<br />
					dalidde appanna-pāna-bhojane kasira-vuttike yattha kasirena ghāsa-c-chādo labbhati.|| ||</p>

					<p class="f4">So ca hoti dubbaṇṇo duddasiko okoṭimako bavhābādho kāṇo vā||<br />
					kuṇī vā||<br />
					khañjo vā||<br />
					pakkhahato vā,||<br />
					na lābhī annassa pānassa vatthassa yānassa mālā-gandha-vile-panassa seyyāvasatha-padīpeyyassa.|| ||</p>

					<p class="f4">So kāyena du-c-caritaɱ carati,||<br />
					vācāya du-c-caritaɱ carati,||<br />
					manasā du-c-caritaɱ carati.|| ||</p>

					<p class="f4">So kāyena du-c-caritaɱ caritvā vācāya du-c-caritaɱ||<br />
					caritvā manasā du-c-caritaɱ||<br />
					caritvā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Evaɱ kho bhikkhave puggalo tamo hoti tama-parāyano.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo tamo hoti joti-parāyano?|| ||</p>

					<p class="f4">Idha, bhikkhave, ekacco puggalo nīce kule paccāchāto hoti||<br />
					caṇḍāla-kule vā||<br />
					veṇa-kule vā||<br />
					nesāda-kule vā||<br />
					rathakāra-kule vā||<br />
					pukkusa-kule vā||<br />
					dalidde appanna-pānabhojane kasira-vuttike yattha kasirena ghāsavacchādo labbhati.|| ||</p>

					<p class="f4">So ca hoti dubbaṇṇo duddasiko okoṭimako bavhābādho kāṇo vā||<br />
					kuṇī vā||<br />
					khañjo vā||<br />
					pakkhahato vā,||<br />
					na lābhī annassa pānassa vatthassa yānassa mālā-gandha-vilepanassa seyyāvasatha-padīpeyyassa.|| ||</p>

					<p class="f4">So kāyena su-caritaɱ carati,||<br />
					vācāya su-caritaɱ carati,||<br />
					manasā su-caritaɱ carati.|| ||</p>

					<p class="f4">So kāyena su-caritaɱ caritvā vācāya||<br />
					su-caritaɱ caritvā manasā||<br />
					su-caritaɱ caritvā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Evaɱ kho bhikkhave puggalo tamo hoti joti-parāyano.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo joti hoti tama-parāyano?|| ||</p>

					<p class="f4"><a id="pg86"><span class="f2 g"><b>[86]</b></span></a> Idha bhikkhave ekacco puggalo ucce kule paccāchāto hoti||<br />
					khattiya-mahā-sāla-kule vā||<br />
					brāhmaṇa-mahā-sāla-kule vā||<br />
					gahapati-mahā-sāla-kule vā||<br />
					aḍḍhe mah-addhane mahā-bhoge pahūta-jāta-rūpara-jate pahūta-vittupa-karaṇe pahūta-dhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkharatāya samannāgato.|| ||</p>

					<p class="f4">Lābhī annassa pānassa vatthassa yānassa mālā-gandha-vilepanassa seyyā-vasatha-padīpeyyassa.|| ||</p>

					<p class="f4">So kāyena du-c-caritaɱ carati,||<br />
					vācāya du-c-caritaɱ carati,||<br />
					manasā du-c-caritaɱ carati.|| ||</p>

					<p class="f4">So kāyena du-c-caritaɱ caritvā,||<br />
					vācāya du-c-caritaɱ caritvā,||<br />
					manasā du-c-caritaɱ caritvā,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Evaɱ kho bhikkhave puggalo joti hoti tama-parāyano:|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo joti hoti joti-parāyano?|| ||</p>

					<p class="f4">Idha, bhikkhave, ekacco puggalo ucce kule paccājāto hoti||<br />
					khattiya-mahā-sāla-kule vā||<br />
					brāhmaṇa-mahā-sāla-kule vā||<br />
					gahapati-mahā-sāla-kule vā aḍḍhe mah-addhane mahā-bhoge pahūta-jāta-rūpa-rajate pahūta-vitt-upakaraṇe pahūta-dhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkharatāya samannāgato,||<br />
					lābhī annassa pānassa vatthassa yānassa mālā-gandha-vilepanassa seyyā-vasatha-padī-peyyassa.|| ||</p>

					<p class="f4">So kāyena su-caritaɱ carati,||<br />
					vācāya su-caritaɱ carati,||<br />
					manasā su-caritaɱ carati.|| ||</p>

					<p class="f4">So kāyena su-caritaɱ caritvā||<br />
					vācāya su-caritaɱ caritvā||<br />
					manasā su-caritaɱ caritvā||<br />
					kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Evaɱ kho bhikkhave puggalo joti hoti joti parāyano.|| ||</p>

					<p class="f4">Ime kho bhikkhave cattāro puggalā santo saŋvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>