<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 30. The Buddha visits a Wanderer's park and teaches the four paths of good form that are ancient, long standing, traditional, primeval, pure and unadulterated, unconfused, respected by the wise, and he adds emphasis by showing that disparaging these four subjects one to ridicule." />
<title>AN 4 30: Paribbajaka Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					III. Uruvelā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p30">Sutta 30</a></h4>

					<h1>Paribbājaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg29"><span class="f2 g"><b>[29]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.030.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.030.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Tena kho pana samayena sambahulā abhiññātā abhiññātā paribbājakā Sappiniyā tīre paribbājakārāme paṭivasanti.|| ||</p>

					<p class="f4">Seyyath'īdaɱ:||<br />
					Annabhāro||<br />
					Varadharo||<br />
					Sakuludāyī||<br />
					ca paribbājako aññe ca abhiññātā paribbājakā.|| ||</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito yena Sappiniyā tīraɱ paribbājakārāmo ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Nisajja kho Bhagavā te paribbājake etad avoca:|| ||</p>

					<p class="f4">2. "Cattār'imāni paribbājakā dhamma-padāni aggaññāni,||<br />
					<span class="f3"><a id="pg30"><span class="f2 g"><b>[30]</b></span></a></span>  rattaññāni,||<br />
					vaɱsaññāni,||<br />
					porāṇāni,||<br />
					asaŋkiṇṇāni,||<br />
					asaŋkiṇṇapubbāni,||<br />
					na saŋkīyanti,||<br />
					na saŋkīyissanti,||<br />
					appatikuṭṭhāni samaṇehi brāhmaṇehi viññūhi|| ||</p>

					<p class="f4">Katamāni cattāri?|| ||</p>

					<p class="f4">Anabhijjhā paribbājakā dhammapadaɱ aggaññaɱ,||<br />
					rattaññaɱ,||<br />
					vaɱsaññaɱ,||<br />
					porāṇaɱ,||<br />
					asaŋkiṇṇaɱ,||<br />
					asaŋkiṇṇapubbaɱ,||<br />
					na saŋkīyati,||<br />
					na saŋkīyissati,||<br />
					appatikuṭṭhaɱ samaṇehi brāhmaṇehi viññūhi.|| ||</p>

					<p class="f4">Avyāpādo paribbājakā dhammapadaɱ aggaññaɱ,||<br />
					rattaññaɱ,||<br />
					vaɱsaññaɱ porāṇaɱ,||<br />
					asaŋkiṇṇaɱ,||<br />
					asaŋkiṇṇapubbaɱ,||<br />
					na saŋkīyati,||<br />
					na saŋkīyissati,||<br />
					appatikuṭṭhaɱ samaṇehi brāhmaṇehi viññūhi.|| ||</p>

					<p class="f4">Sammā-sati paribbājakā dhammapadaɱ aggaññaɱ,||<br />
					rattaññaɱ,||<br />
					vaɱsaññaɱ,||<br />
					porāṇaɱ,||<br />
					asaŋkiṇṇaɱ,||<br />
					asaŋkiṇṇapubbaɱ,||<br />
					na saŋkīyati,||<br />
					na saŋkīyissati,||<br />
					appatikuṭṭhaɱ samaṇehi brāhmaṇehi viññūhi.|| ||</p>

					<p class="f4">Sammā-samādhi paribbājakā dhammapadaɱ aggaññaɱ,||<br />
					rattaññaɱ,||<br />
					vaɱsaññaɱ,||<br />
					porāṇaɱ,||<br />
					asaŋkiṇṇaɱ,||<br />
					asaŋkiṇṇapubbaɱ,||<br />
					na saŋkīyati,||<br />
					na saŋkīyissati,||<br />
					appatikuṭṭhaɱ samaṇehi brāhmaṇehi viññūhi.|| ||</p>

					<p class="f4">Imāni kho paribbājakā cattāri dhamma-padāni aggaññāni,||<br />
					rattaññāni,||<br />
					vaɱsaññāni,||<br />
					porāṇāni,||<br />
					asaŋkiṇṇāni,||<br />
					asaŋkiṇṇapubbāni,||<br />
					na saŋkīyanti,||<br />
					na saŋkīyissanti,||<br />
					appatikuṭṭhāni samaṇehi brāhmaṇehi viññūhī ti.|| ||</p>

					<p class="f4">3. Yo kho paribbājakā evaɱ vadeyya:|| ||</p>

					<p class="f4">'Aham etaɱ anabhijjhaɱ dhammapadaɱ pacca-k-khāya abhijjhāluɱ kāmesu tibba-sārāgaɱ samaṇaɱ vā brāhmaṇaɱ vā paññāpessāmī' ti.|| ||</p>

					<p class="f4">taɱ ahaɱ tatth'eva vadeyyaɱ:|| ||</p>

					<p class="f4">'Etu!||<br />
					Vadatu!||<br />
					Vyāharatu!||<br />
					Passāmi'ssa ānubhāvan' ti.|| ||</p>

					<p class="f4">So vata paribbājakā anabhijjhaɱ dhammapadaɱ pacca-k-khāya,||<br />
					abhijjhāluɱ kāmesu tibba-sārāgaɱ samaṇaɱ vā brāhmaṇaɱ vā paññāpessatī ti n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo kho paribbājakā evaɱ vadeyya:|| ||</p>

					<p class="f4">'Ahame taɱ avyāpādaɱ dhammapadaɱ pacca-k-khāya vyāpanna-cittaɱ padu-ṭ-ṭhamana-saŋkappaɱ samaṇaɱ vā brāhmaṇaɱ vā paññāpessāmī' ti.|| ||</p>

					<p class="f4">taɱ ahaɱ tattha evaɱ vadeyyaɱ:|| ||</p>

					<p class="f4">'Etu!||<br />
					Vadatu!||<br />
					Vyāharatu!||<br />
					Passāmi'ssa ānubhāvan' ti.|| ||</p>

					<p class="f4">So vata paribbājakā avyāpādaɱ dhammapadaɱ pacca-k-khāya,||<br />
					vyāpanna-cittaɱ padu-ṭ-ṭhamana-saŋkappaɱ samaṇaɱ vā brāhmaṇaɱ vā paññāpessatī ti n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo kho paribbājakā evaɱ vadeyya:|| ||</p>

					<p class="f4">'Ahame taɱ sammā-satiɱ dhammapadaɱ pacca-k-khāya,||<br />
					muṭṭha-s-satiɱ asampajānaɱ samaṇaɱɱ vā brāhmaṇaɱ vā paññāpessāmī' ti.|| ||</p>

					<p class="f4">taɱ ahaɱ tattha evaɱ vadeyyaɱ:|| ||</p>

					<p class="f4">'Etu!||<br />
					Vadatu!||<br />
					Vyāharatu!||<br />
					Passāmi'ssa ānubhāvan' ti.|| ||</p>

					<p class="f4">So vata paribbājakā sammā-satiɱ dhammapadaɱ pacca-k-khāya,||<br />
					muṭṭha-s-satiɱ asampajānaɱ samaṇaɱ vā brāhmaṇaɱ vā paññāpessatīti n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo kho paribbājakā evaɱ vadeyya:|| ||</p>

					<p class="f4">'Ahame taɱ sammā-samādhiɱ dhammapadaɱ pacca-k-khāya asamāhitaɱ vibbhanta-cittaɱ samaṇaɱ vā brāhmaṇaɱ vā paññāpessāmī ti.|| ||</p>

					<p class="f4">taɱ ahaɱ tattha evaɱ vadeyyaɱ:|| ||</p>

					<p class="f4">'Etu!||<br />
					Vadatu!||<br />
					<span class="f3"><a id="pg31"><span class="f2 g"><b>[31]</b></span></a></span> Vyāharatu!||<br />
					Passāmi'ssa ānubhāvan' ti.|| ||</p>

					<p class="f4">So vata paribbājakā sammā-samādhiɱ dhammapadaɱ pacca-k-khāya asamāhitaɱ vibbhanta-cittaɱ samaṇaɱ vā brāhmaṇaɱ vā paññāpessatī ti n'etaɱ ṭhānaɱ vijjati.|| ||</p>

					<p class="f4">4. Yo kho paribbājakā imāni cattāri dhamma-padāni garahitabbaɱ paṭikkositabbaɱ maññeyya,||<br />
					tassa diṭṭhe'va dhamme cattāro saha-dhammikā vād-ā-nupātā gārayhā ṭhānā agacchanti.|| ||</p>

					<p class="f4">Katame cattāro?|| ||</p>

					<p class="f4">Anabhijajhañ ce bhavaɱ dhammapadaɱ garahati,||<br />
					paṭikkosati||<br />
					ye ca hi abhijajhālū kāmesu tibba-sāragā samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Avyāpādañ ce bhavaɱ dhammapadaɱ garahati,||<br />
					paṭikkosati||<br />
					ye ca hi vyāpanna-cittā padu-ṭ-ṭhamana-saŋkappā samaṇa-brāhmaṇā||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-satiñ ce bhavaɱ dhammapadaɱ garahati,||<br />
					paṭikkosati||<br />
					ye ca hi muṭṭhassatī asampajānā samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-samādhiñ ce bhavaɱ dhammapadaɱ garahati,||<br />
					paṭikkosati||<br />
					ye ca hi asamāhitā vibbhanta-cittā samaṇa-brāhmaṇā||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">5. Yo kho paribbājakā imāni cattāri dhamma-padāni garahitabbaɱ paṭikkositabbaɱ maññeyya,||<br />
					tassa diṭṭhe'va dhamme ime cattāro saha-dhammikā vād-ā-nupātā gārayhā ṭhānā āgacchanni.|| ||</p>

					<p class="f4">Ye pi te paribbājakā ahesuɱ Ukkalā Vassaɱ Bhaññā ahetuvādā,||<br />
					akiriya-vādā,||<br />
					n'atthikavādā.|| ||</p>

					<p class="f4">Te pi imāni cattāri dhamma-padāni na garahitabbaɱ na paṭikkositabbaɱ amaññiɱsu.|| ||</p>

					<p class="f4">Taɱ kissa hetu?|| ||</p>

					<p class="f4">Nindābyārosā-upārambhabhayāti.|| ||</p>

					<p>&nbsp;</p>

					<p class="f4 ctr">Avyāpanno sadā sato ajjhattaɱ susamāhito,||<br />
					Abhijjhā-vinaye sikkhaɱ appamatto ti vuccatī ti.|| ||</p>

					<p>&nbsp;</p>

					<p class="fp3 ctr">Uruvela Vaggo Tatiyo.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>