<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 108. The Buddha characterizes the behavior of leaders of sects as resembling the behavior of bulls leading herds of cattle: one is a terror to the cattle of another herd, not to his own; one is a terror to his own herd but not to other herds; one is a terror to both; and one is a terror to neither." />
<title>AN 4 108: Balivadda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XI: Valāhaka Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p108">Sutta 108</a></h4>

					<h1>Balivadda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg107"><span class="f2 g"><b>[107]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.108.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro'me bhikkhave balivaddā.|| ||</p>

					<p class="f4">Katame cattāro?|| ||</p>

					<p class="f4"><a id="pg109"><span class="f2 g"><b>[109]</b></span></a> Sagavacaṇḍo no paragavacaṇḍo,||<br />
					paragavacaṇḍo no sagavacaṇḍo,||<br />
					sagavacaṇḍo ca paragavacaṇḍo ca,||<br />
					n'eva sagavacaṇḍo no paragavacaṇḍo.|| ||</p>

					<p class="f4">Ime kho bhikkhave cattāro balivaddā.|| ||</p>

					<p class="f4">Evam eva kho bhikkhave cattāro'me balivaddūpamā puggalā santo saṅvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Sagavacaṇḍo no paragavacaṇḍo,||<br />
					paragavacaṇḍo no sagavacaṇḍo,||<br />
					sagavacaṇḍo ca paragavacaṇḍo ca,||<br />
					n'eva sagavacaṇḍo no paragavacaṇḍo.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo sagavacaṇḍo hoti no paragavacaṇḍo?|| ||</p>

					<p class="f4">Idha, bhikkhave, ekacco puggalo sakaɱ parisaɱ ubbejetā hoti,||<br />
					no paraparisaɱ.|| ||</p>

					<p class="f4">Evaɱ kho bhikkhave puggalo sagavacaṇḍo hoti no paragavacaṇḍo.|| ||</p>

					<p class="f4">Seyyathā pi so bhikkhave balivaddo sagavacaṇḍo no paragavacaṇḍo,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo paragavacaṇḍo hoti no sagavacaṇḍo?|| ||</p>

					<p class="f4">Idha, bhikkhave, ekacco puggalo paraparisaɱ ubbejetā hoti no sakaparisaɱ.|| ||</p>

					<p class="f4">Evaɱ kho bhikkhave puggalo paragavacaṇḍo hoti no sagavacaṇḍo.|| ||</p>

					<p class="f4">Seyyathā pi so bhikkhave balivaddo paragavacaṇḍo no sagavacaṇḍo,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo sagavacaṇḍo ca hoti paragavacaṇḍo?|| ||</p>

					<p class="f4">Idha, bhikkhave, ekacco puggalo sakaparisañ ca ubbejetā hoti paraparisañ ca.|| ||</p>

					<p class="f4">Evaɱ kho bhikkhave puggalo sagavacaṇḍo ca hoti paragavacaṇḍo ca.|| ||</p>

					<p class="f4">Seyyathā pi so bhikkhave baliddo sagavacaṇḍo ca paragavacaṇḍo ca,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo n'eva sagavacaṇḍo hoti no paragavacaṇḍo?|| ||</p>

					<p class="f4">Idha, bhikkhave, ekacco puggalo n'eva sakaparisaɱ ubbejetā hoti no paraparisaɱ.|| ||</p>

					<p class="f4">Evaɱ kho bhikkhave puggalo n'eva sagavacaṇḍo hoti no paragavacaṇḍo.|| ||</p>

					<p class="f4">Seyyathā pi so bhikkhave balivaddo n'eva sagavacaṇḍo no paragavacaṇḍo,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Ime kho bhikkhave cattāro balivaddūpamā puggalā santo saṅvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>