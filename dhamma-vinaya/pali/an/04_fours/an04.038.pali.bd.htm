<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 38. Three conditions which must be fulfilled for one to be called 'Withdrawn': having put away personal beliefs, having abandoned ambitions, and having pasified the own-made body. The Buddha defines each of these conditions." />
<title>AN 4 38: Patilina Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					4. Catukka Nipāta<br />
					IV. Cakka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p38">Sutta 38</a></h4>

					<h1>Patilīna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg41"><span class="f2 g"><b>[41]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.038.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.038.bodh.wp.htm#p1">bodh</a>][<a href="../../../../dhamma-vinaya/ati/an/04_fours/an04.038.than.ati.htm#p1">than</a>]</span> Panuṇṇa-pacceka-sacco bhikkhave bhikkhu sama-vaya-saṭṭhe-sano passaddha-kāya-saṅkhāro patilīno ti vuccati.|| ||</p>

					<p class="f4">Kathañ ca bhikkhave bhikkhu panuṇṇa-pacceka-saccoo hoti?|| ||</p>

					<p class="f4">Idha, bhikkhave, bhikkhuno yāni tāni,||<br />
					puthusamaṇa-brāhmaṇānaṃ puthupacceka-saccāni,||<br />
					seyyath'īdaṃ sassato loko ti vā||<br />
					asassato loko ti vā||<br />
					antavā loko ti vā||<br />
					anantavā loko ti vā;||<br />
					taṃ jīvaṃ taṃ sarīran ti vā||<br />
					aññaṃ jīvaṃ aññaṃ sarīran ti vā||<br />
					hoti Tathāgato paraṃ maraṇā ti vā||<br />
					na hoti Tathāgato paraṃ maraṇā ti vā;||<br />
					hoti ca na hoti ca Tathāgato paraṃ maraṇā ti vā||<br />
					n'eva hoti na na hoti Tathāgato paraṃ maraṇā ti vā.|| ||</p>

					<p class="f4">Sabbāni'ssa tāni panunnāni honti,||<br />
					cattāni,||<br />
					vantāni,||<br />
					muttāni,||<br />
					pahīṇāni,||<br />
					paṭinissaṭṭhāni.|| ||</p>

					<p class="f4">Evaṃ kho bhikkhave bhikkhu panuṇṇa-pacceka-saccoo hoti.|| ||</p>

					<p class="f4">Kathañ ca bhikkhave bhikkhu sama-vaya-saṭṭh'esano hoti?|| ||</p>

					<p class="f4">Idha, bhikkhave, bhikkhuno kām'esanā pahīṇā hoti.|| ||</p>

					<p class="f4">Bhavesanā pahīṇā hoti.|| ||</p>

					<p class="f4">brahma-cariy'esanā paṭippassaddhā.|| ||</p>

					<p class="f4">Evaṃ kho bhikkhave bhikkhu sama-vaya-saṭṭh'esano hoti.|| ||</p>

					<p class="f4">Kathañ ca bhikkhave bhikkhu passaddha-kāya-saṅkhāro hoti?|| ||</p>

					<p class="f4">Idha, bhikkhave, bhikkhu sukhassa ca pahānā dukkhassa ca pahānā pubb'eva somanassa-domanassānaṃ atthaṅgamā adukkha-ṃ-asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Evaṃ kho bhikkhave bhikkhu passaddha-kāya-saṅkhāro hoti.|| ||</p>

					<p class="f4">Kathañ ca bhikkhave bhikkhu patilīno hoti?|| ||</p>

					<p class="f4">Idha, bhikkhave, bhikkhuno asmimāno pahīṇo hoti.|| ||</p>

					<p class="f4">Ucchinnamūlo,||<br />
					tālā-vatthu-kato,||<br />
					anabhāva-kato,||<br />
					āyatiṃ anuppāda-dhammo.|| ||</p>

					<p class="f4">Evaṃ kho bhikkhave bhikkhu patilīno hoti.|| ||</p>

					<p class="f4">Panuṇṇa-pacceka-sacco bhikkhave bhikkhu sama-vaya-saṭṭh'esano passaddha-kāya-saṅkhāro patilīnoti vuccatī ti.|| ||</p>

							<p class="f4 ctr"><a id="pg42"><span class="f2 g"><b>[42]</b></span></a> Kām'esanā bhav'esanā brahma-cariy'esanā saha,||<br />
							Iti sacca-parāmāso diṭṭhi-ṭ-ṭhānā samussayā.|| ||</p>

							<p class="f4 ctr">Sabba-rāga-virattassa taṇha-k-khaya-vimuttino,||<br />
							esanā paṭinissaṭṭhā diṭṭhi-ṭ-ṭhānaṃ samūhatā.|| ||</p>

							<p class="f4 ctr">Sa ve santo sato bhikkhu passaddho aparājito,||<br />
							Mānābhisamayā Buddho patilīnoti vuccatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>