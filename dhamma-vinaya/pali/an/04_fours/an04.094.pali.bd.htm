<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 94. The Buddha describes four sorts of persons classified according to their attainment of centered internal calm and insight into things of higher wisdom. This sutta points to the lines of investigation which should be pursued to overcome deficiencies." />
<title>AN 4 94: Tatiya Samadhi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					Catukka Nipāta<br />
					X: Asura Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p94">Sutta 94</a></h4>

					<h1>Tatiya Samādhi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg93"><span class="f2 g"><b>[93]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/04_fours/an04.094.than.ati.htm#p1">than</a>][<a href="../../../../dhamma-vinaya/pts/an/04_fours/an04.094.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.094.olds.bd.htm#p1">Olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco puggalo lābhī hoti ajjhattaṃ ceto-samathassa,||<br />
					na lābhī adhipaññā-dhamma-vipassanāya.|| ||</p>

					<p class="f4">Idha <a id="pg94"><span class="f2 g"><b>[94]</b></span></a> pana bhikkhave ekacco puggalo lābhī hoti adhipaññā-dhamma-vipassanāya,||<br />
					na lābhī ajjhattaṃ ceto-samathassa.|| ||</p>

					<p class="f4">Idha pana bhikkhave ekacco puggalo n'eva lābhī hoti ajjhattaṃ ceto-samathassa,||<br />
					na lābhī adhipaññā-dhamma-vipassanāya.|| ||</p>

					<p class="f4">Idha pana bhikkhave ekacco puggalo lābhī c'eva hoti ajjhattaṃ ceto-samathassa,||<br />
					lābhī ca adhipaññā-dhamma-vipassanāya.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra, bhikkhave, yvāyaṃ puggalo lābhī ajjhattaṃ ceto-samathassa,||<br />
					na lābhī adhipaññā-dhamma-vipassanāya,||<br />
					tena bhikkhave puggalena yvāyaṃ puggalo lābhī adhipaññā-dhamma-vipassanāya,||<br />
					so upasaṅkamitvā evam assa vacanīyo:|| ||</p>

					<p class="f4">Kathaṃnu kho āvuso saṅkhārā daṭṭhabbā?|| ||</p>

					<p class="f4">Kathaṃ saṅkhārā sammasitabbā?|| ||</p>

					<p class="f4">Kathaṃ saṅkhārā vipassitabbāti?|| ||</p>

					<p class="f4">Tassa so yathādiṭṭhaṃ yathāviditaṃ vyākaroti:|| ||</p>

					<p class="f4">"Evaṃ kho āvuso sāṅkhārā daṭṭhabbā,||<br />
					evaṃ saṅkhārā sammasitabbā,||<br />
					evaṃ saṅkhārā vipassitabbā" ti.|| ||</p>

					<p class="f4">So aparena samayena lābhī c'eva hoti ajjhattaṃ ceto-samathassa,||<br />
					lābhī ca adhipaññā-dhamma-vipassanāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra, bhikkhave, yvāyaṃ puggalo lābhī adhipaññā-dhamma-vipassanāya,||<br />
					na lābhī ajjhattaṃ ceto-samathassa||<br />
					tena bhikkhave puggalena yvāyaṃ puggalo lābhī ajjhattaṃ ceto-samathassa,||<br />
					so upasaṅkamitvā evam assa vacanīyo:|| ||</p>

					<p class="f4">"Kathaṃ nu kho āvuso cittaṃ saṇṭhapetabbaṃ?|| ||</p>

					<p class="f4">Kathaṃ cittaṃ sannisādetabbaṃ?|| ||</p>

					<p class="f4">Kathaṃ cittaṃ ekodi kattabbaṃ?|| ||</p>

					<p class="f4">Kathaṃ cittaṃ samādahātabban ti?.|| ||</p>

					<p class="f4">"Tassa so yathādiṭṭhaṃ yathāviditaṃ vyākaroti:|| ||</p>

					<p class="f4">"Evaṃ kho āvuso cittaṃ saṇṭhapetabbaṃ,||<br />
					evaṃ cittaṃ sannisādetabbaṃ,||<br />
					evaṃ cittaṃ ekodikattabbaṃ,||<br />
					evaṃ cittaṃ samādahātabban" ti.|| ||</p>

					<p class="f4">So aparena samayena lābhī c'eva hoti adhipaññā-dhamma-vipassanāya,||<br />
					lābhī ca ajjhattaṃ ceto-samathassa.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra, bhikkhave, yvāyaṃ puggalo n'eva lābhī ca ajjhattaṃ ceto-samathassa,||<br />
					na lābhī adhipaññā-dhamma-vipassanāya,||<br />
					tena bhikkhave puggalena yvāyaṃ puggalo lābhī c'eva ajjhattaṃ ceto-samathassa,||<br />
					lābhī ca adhipaññā-dhamma-vipassanāya.|| ||</p>

					<p class="f4">So upasaṅkamitvā evam assa vacanīyo:|| ||</p>

					<p class="f4">"Kathaṃ nu kho āvuso cittaṃ saṇṭhapetabbaṃ?|| ||</p>

					<p class="f4">Kathaṃ cittaṃ sannisādetabbaṃ?|| ||</p>

					<p class="f4">Kathaṃ cittaṃ ekodi kattabbaṃ?|| ||</p>

					<p class="f4">Kathaṃ cittaṃ samādahātabbaṃ?|| ||</p>

					<p class="f4">Kathaṃ saṅkhārā daṭṭhabbā?|| ||</p>

					<p class="f4">Kathaṃ saṅkhārā sammasitabbā?|| ||</p>

					<p class="f4">Kathaṃ saṅkhārā vipassitabbā" ti?|| ||</p>

					<p class="f4">Tassa so yathādiṭṭhaṃ yathāviditaṃ vyākaroti:|| ||</p>

					<p class="f4">"Evaṃ kho āvuso cittaṃ saṇṭhapetabbaṃ,||<br />
					evaṃ cittaṃ sannisādetabbaṃ,||<br />
					evaṃ cittaṃ ekodi kattabbaṃ,||<br />
					evaṃ cittaṃ samādahātabbaṃ,||<br />
					evaṃ saṅkhārā daṭṭhabbā,||<br />
					evaṃ saṅkhārā sammasitabbā||<br />
					evaṃ saṅkhārā vipassitabbā" ti.|| ||</p>

					<p class="f4">So aparena <a id="pg95"><span class="f2 g"><b>[95]</b></span></a> samayena lābhī c'eva hoti ajjhattaṃ ceto-samathassa,||<br />
					lābhī ca adhipaññā-dhamma-vipassanāya.|| ||</p>

					<p class="f4">Tatra, bhikkhave, yvāyaṃ puggalo lābhī c'eva hoti ajjhattaṃ ceto-samathassa,||<br />
					lābhī ca adhipaññā-dhamma-vipassanāya,||<br />
					tena bhikkhave puggalena tesu yeva kusalesu dhammesu patiṭṭhāya uttariṃ āsavānaṃ khayāya yogo karaṇīyo.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>