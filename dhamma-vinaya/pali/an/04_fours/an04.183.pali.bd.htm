<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 183. The Buddha explains that a statement should not only be true but should be profitable and not lead to trouble." />
<title>AN 4 183: Vassakāra Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIX: Yodhajīva Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p183">Sutta 183</a></h4>

					<h1>Vassakāra (aka Suta) Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.183.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.183.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Atha kho Vassakāro brāhmaṇo Maganadha-mahā-matt yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Vassakāro brāhmaṇo Maganadha-mahā-matt Bhagavantaɱ etad avoca:|| ||</p>

					<p class="f4">"Ahaɱ hi bho Gotama evaɱ-vādī evaɱ diṭṭhī:|| ||</p>

					<p class="f4">Yo ko ci diṭṭhaɱ bhāsati||<br />
					'evaɱ me diṭṭhan' ti,||<br />
					n'atthi tato doso.|| ||</p>

					<p class="f4">Yo ko ci sutaɱ bhāsati||<br />
					'evaɱ me sutan' ti,||<br />
					n'atthi tato doso.|| ||</p>

					<p class="f4">Yo ko ci mutaɱ bhāsati||<br />
					'evaɱ me mutan' ti,||<br />
					n'atthi tato doso.|| ||</p>

					<p class="f4">Yo ko ci viññātaɱ bhāsati||<br />
					'evaɱ me viññātan' ti,||<br />
					n'atthi tato doso" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Nāhaɱ brāhmaṇa sabbaɱ diṭṭhaɱ bhāsitabban ti vadāmi.|| ||</p>

					<p class="f4">Na pan'āhaɱ brāhmaṇa sabbaɱ diṭṭhaɱ na bhāsitabban ti vadāmi.|| ||</p>

					<p class="f4">Nāhaɱ brāhmaṇa sabbaɱ sutaɱ bhāsitabban ti vadāmi.|| ||</p>

					<p class="f4">Na pan'āhaɱ brāhmaṇa sabbaɱ sutaɱ na <a id="pg173"><span class="f2 g"><b>[173]</b></span></a> bhāsitabban ti vadāmi.|| ||</p>

					<p class="f4">Nāhaɱ brāhmaṇa sabbaɱ mutaɱ bhāsitabban ti vadāmi.|| ||</p>

					<p class="f4">Na pan'āhaɱ brāhmaṇa sabbaɱ mutaɱ na bhāsitabban ti vadāmi.|| ||</p>

					<p class="f4">Nāhaɱ brāhmaṇa sabbaɱ viññātaɱ bhāsitabban ti vadāmi.|| ||</p>

					<p class="f4">Na pan'āhaɱ brāhmaṇa sabbaɱ viññātaɱ na bhāsitabban ti vadāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yaɱ hi brāhmaṇa diṭṭhaɱ bhāsato akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpaɱ diṭaṭheɱ na bhāsitabban ti vadāmi.|| ||</p>

					<p class="f4">Yaɱ ca khvāssa brāhmaṇa diṭṭhaɱ bhāsato akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpaɱ diṭṭhaoɱ bhāsitabban ti vadāmi.|| ||</p>

					<p class="ctr c">&#9632;</p>

					<p class="f4">Yaɱ hi brāhmaṇa sutaɱ bhāsato akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpaɱ sutaɱ na bhāsitabban ti vadāmi.|| ||</p>

					<p class="f4">Yaɱ ca khvāssa brāhmaṇa sutaɱ bhāsato akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpaɱ sutaɱ bhāsitabban ti vadāmi.|| ||</p>

					<p class="ctr c">&#9632;</p>

					<p class="f4">Yaɱ hi brāhmaṇa mutaɱ bhāsato akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpaɱ mutaɱ na bhāsitabban ti vadāmi.|| ||</p>

					<p class="f4">Yaɱ ca khvāssa brāhmaṇa mutaɱ bhāsato akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpaɱ mutaɱ bhāsitabban ti vadāmi.|| ||</p>

					<p class="ctr c">&#9632;</p>

					<p class="f4">Yaɱ hi brāhmaṇa viññātaɱ bhāsato akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpaɱ viññātaɱ na bhāsitabban ti vadāmi.|| ||</p>

					<p class="f4">Yaɱ ca khvāssa brāhmaṇa viññātaɱ bhāsato akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpaɱ viññātaɱ bhāsitabban ti vadāmi ti.|| ||</p>

					<p class="ctr c">&#9632;</p>

					<p class="f4">Atha kho Vassakāro brāhmaṇo Maganadha-mahā-matt Bhagavato bhāsitaɱ abhinan'ditvā uṭṭhāy āsanā pakkāmīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>