<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 41." />
<title>AN 4 41: Samadhi-Bhavana</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					V. Rohitassa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p41">Sutta 41</a></h4>

					<h1>Samādhi-Bhāvanā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.041.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.041.than.ati.htm#p1">than</a>][<a href="../../../../dhamma-vinaya/bd/an/04_fours/an04.041.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Catasso imā bhikkhave samādhi-bhāvanā.|| ||</p>

					<p class="f4">Katamā catasso?|| ||</p>

					<p class="f4">Atthi bhikkhave samādhi-bhāvanā bhāvitā bahulī-katā diṭṭha-dhamma-sukha-vihārāya saŋvattati.|| ||</p>

					<p class="f4">Atthi bhikkhave samādhi-bhāvanā bhāvitā bahulī-katā ñāṇa-dassana-paṭilābhāya saŋvattati.|| ||</p>

					<p class="f4">Atthi bhikkhave samādhi-bhāvanā bhāvitā bahulī-katā sati-sampajaññāya saŋvattati.|| ||</p>

					<p class="f4">Atthi bhikkhave samādhi-bhāvanā bhāvitā bahulī-katā āsavānaɱ khayāya saŋvattati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/04_fours/an04.041.wood.pts.htm#p2">pts</a>][<a href="../../../../dhamma-vinaya/ati/an/04_fours/an04.041.than.ati.htm#p2">than</a>][<a href="../../../../dhamma-vinaya/bd/an/04_fours/an04.041.olds.bd.htm#p2">olds</a>]</span> <a id="pg45"><span class="f2 g"><b>[45]</b></span></a> Katamā ca bhikkhave samādhi-bhāvanā bhāvitā bahulī-katā||<br />
					diṭṭha-dhamma-sukha-vihārāya saŋvattati?|| ||</p>

					<p class="f4">Idha, bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>
					
					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodī-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>
					
					<p class="f4">Pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaŋvedeti||<br />
					yaɱ taɱ ariyā ācikkhanti||<br />
					'upekkhako satimā sukha-vihārī' ti||<br />
					tatiyaɱ-jhānaɱ upasampajja viharati.|| ||</p>
					
					<p class="f4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha-gamā||<br />
					adukkha-ɱ-asukhaɱ upekkhā-sati-pārisuddhiɱ||<br />
					catutthaɱ-jhānaɱ upasampajja viharati.||</p>

					<p class="f4">Ayaɱ vuccati bhikkhave samādhi-bhāvanā bhāvitā bahulī-katā||<br />
					diṭṭha-dhamma-sukha-vihārāya saŋvattati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/04_fours/an04.041.wood.pts.htm#p3">pts</a>][<a href="../../../../dhamma-vinaya/ati/an/04_fours/an04.041.than.ati.htm#p3">than</a>][<a href="../../../../dhamma-vinaya/bd/an/04_fours/an04.041.olds.bd.htm#p3">olds</a>]</span> Katamā ca bhikkhave samādhi-bhāvanā bhāvitā bāhulīkatā||<br />
					ñāṇa-dassana-paṭilābhāya saŋvattati?|| ||</p>

					<p class="f4">Idha, bhikkhave, bhikkhu āloka-saññaɱ mana-sikaroti,||<br />
					divā-saññaɱ adhiṭṭhāti,||<br />
					yathā divā tathā rattiɱ,||<br />
					yathā rattiɱ tathā divā.|| ||</p>
					
					<p class="f4">Iti vivaṭena cetasā apariyonaddhena sa-p-pabhāsaɱ cittaɱ bhāveti.|| ||</p>

					<p class="f4">Ayaɱ bhikkhave samādhi-bhāvanā bhāvitā bahulī-katā||<br />
					ñāṇa-dassana-paṭilābhāya saŋvattati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/04_fours/an04.041.wood.pts.htm#p4">pts</a>][<a href="../../../../dhamma-vinaya/ati/an/04_fours/an04.041.than.ati.htm#p4">than</a>][<a href="../../../../dhamma-vinaya/bd/an/04_fours/an04.041.olds.bd.htm#p4">olds</a>]</span> Katamā ca bhikkhave samādhi-bhāvanā bhāvitā bahulī-katā||<br />
					sati-sampajaññāya saŋvattati?|| ||</p>

					<p class="f4">Idha, bhikkhave, bhikkhuno viditā vedanā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti;|| ||</p>
					
					<p class="f4">viditā saññā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti;|| ||</p>
					
					<p class="f4">viditā vitakkā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti.|| ||</p>

					<p class="f4">Ayaɱ bhikkhave samādhi-bhāvanā bhāvitā bahulī-katā||<br />
					sati-sampajaññāya saŋvattati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/04_fours/an04.041.wood.pts.htm#p5">pts</a>][<a href="../../../../dhamma-vinaya/ati/an/04_fours/an04.041.than.ati.htm#p5">than</a>][<a href="../../../../dhamma-vinaya/bd/an/04_fours/an04.041.olds.bd.htm#p5">olds</a>]</span> Katamā ca bhikkhave samādhi-bhāvanā bhāvitā bahulī-katā||<br />
					āsavānaɱ khayāya saŋvattati?|| ||</p>

					<p class="f4">Idha, bhikkhave, bhikkhu pañc'upādāna-k-khandhesu udayabyayānupassī viharati.|| ||</p>
					
					<p class="f4">Iti rūpaɱ,||<br />
					iti rūpassa samudayo,||<br />
					iti rūpassa atthaŋ-gamo.|| ||</p>
					
					<p class="f4">Iti vedanā,||<br />
					iti vedanāya samudayo,||<br />
					iti vedanāya atthaŋ-gamo.|| ||</p>
					
					<p class="f4">Iti saññā,||<br />
					iti saññāya samudayo,||<br />
					iti saññāya atthaŋ-gamo.|| ||</p>
					
					<p class="f4">Iti saɱkhārā,||<br />
					iti saɱkhārānaɱ samudayo,||<br />
					iti saɱkhārānaɱ atthaŋ-gamo.|| ||</p>
					
					<p class="f4">Iti viññāṇaɱ,||<br />
					iti viññāṇassa samudayo,||<br />
					iti viññāṇassa atthaŋ-gamoti.|| ||</p>

					<p class="f4">Ayaɱ bhikkhave samādhi-bhāvanā bhāvitā bahulī-katā||<br />
					āsavānaɱ khayāya saŋvattati.|| ||</p>

					<p class="f4">Imā kho bhikkhave catasso samādhi-bhāvanā.|| ||</p>

					<p class="f4">Idañ ca pana me taɱ bhikkhave sandhāya bhāsitaɱ pārāyane puṇṇakapañhe.|| ||</p>

							<p class="f4 in2">Saŋkhāya lokasmiɱ <a id="parovarani">parovarāni</a> yass'iñjitaɱ n'atthi kuhiñci loke,||<br />
							<a id="pg46"><span class="f2 g"><b>[46]</b></span></a> Santo vidhūmo anīgho nirāso atāri so jāti-jaranti brūmīti.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
