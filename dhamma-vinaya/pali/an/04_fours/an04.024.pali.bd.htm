<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 24. The Buddha explains that his statement that he knows and understands whatsoever in the world, with its Maras, Brahmas, hosts of recluses and brahmins, devas and mankind, is seen, heard, sensed, cognized, attained, searched into, pondered over by the mind, is to be understood as a simple statement of fact and is not a brag and that because he does know these things, to say otherwise would be a lie." />
<title>AN 4 24: Kalakarama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					III. Uruvelā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p24">Sutta 24</a></h4>

					<h1>Kāḷakārāma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg24"><span class="f2 g"><b>[24]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.024.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.024.than.ati.htm#p1">than</a>][<a href="../../../../dhamma-vinaya/wp/an/04_fours/an04.024.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sākete viharati Kāḷakārāme.|| ||</p>

					<p class="f4">Tatra kho Bhagavā bhikkhū āmantesi||<br />
					"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avova:|| ||</p>

					<p class="f4"><a id="pg25"><span class="f2 g"><b>[25]</b></span></a> Yaṃ bhikkhave sa-devakassa lokassa sa-Mārakassa sa-brahmakassa sa-s-samaṇa-brāhmaṇiyā pajāya sadeva-manussāya||<br />
					diṭṭhaṃ sutaṃ mutaṃ viññātaṃ||<br />
					pattaṃ pariyesitaṃ anuvicaritaṃ manasā,||<br />
					tam ahaṃ jānāmi.|| ||</p>

					<p class="f4">Yaṃ bhikkhave sa-devakassa lokassa sa-Mārakassa sa-brahmakassa sa-s-samaṇa-brāhmaṇiyā pajāya sadeva-manussāya||<br />
					diṭṭhaṃ sutaṃ mutaṃ viññātaṃ||<br />
					pattaṃ pariyesitaṃ anuvicaritaṃ manasā,||<br />
					tam ahaṃ abbhaññāsiṃ.|| ||</p>

					<p class="f4">Taṃ Tathāgatassa viditaṃ.|| ||</p>

					<p class="f4">Taṃ Tathāgato na upaṭṭhāsi.|| ||</p>

					<p class="f4">Yaṃ bhikkhave sa-devakassa lokassa sa-Mārakassa sa-brahmakassa sa-s-samaṇa-brāhmaṇiyā pajāya sadeva-manussāya||<br />
					diṭṭhaṃ sutaṃ mutaṃ viññātaṃ||<br />
					pattaṃ pariyesitaṃ anuvicaritaṃ manasā,||<br />
					tam ahaṃ na jānāmī ti vadeyyaṃ,||<br />
					taṃ mamassa musā.|| ||</p>

					<p class="f4">Yaṃ bhikkhave sa-devakassa lokassa sa-Mārakassa sa-brahmakassa sa-s-samaṇa-brāhmaṇiyā pajāya sadeva-manussāya||<br />
					diṭṭhaṃ sutaṃ mutaṃ viññātaṃ||<br />
					pattaṃ pariyesitaṃ anuvicaritaṃ manasā,||<br />
					tam ahaṃ jānāmi ca na ca jānāmī ti vadeyyaṃ,||<br />
					taṃ mamassa musā.|| ||</p>

					<p class="f4">Yaṃ bhikkhave sa-devakassa lokassa sa-Mārakassa sa-brahmakassa sa-s-samaṇa-brāhmaṇiyā pajāya sadeva-manussāya||<br />
					diṭṭhaṃ sutaṃ mutaṃ viññātaṃ||<br />
					pattaṃ pariyesitaṃ anuvicaritaṃ manasā,||<br />
					taṃ ahaṃ n'eva jānāmi na na jānāmī ti vadeyyaṃ,||<br />
					taṃ mamassa kali.|| ||</p>

					<p class="f4">Iti kho bhikkhave Tathāgato daṭṭhā daṭṭhabbaṃ diṭṭhaṃ na maññati,||<br />
					adiṭṭhaṃ na maññati,||<br />
					daṭṭhababaṃ na maññati,||<br />
					daṭṭhāraṃ na maññati.|| ||</p>

					<p class="f4">Sutā sotabbaṃ sutaṃ na maññati,||<br />
					asutaṃ na maññati,||<br />
					sotabba na maññati,||<br />
					sotāraṃ na maññati.|| ||</p>

					<p class="f4">Mutā motabbaṃ mutaṃ na maññati,||<br />
					amutaṃ na maññati,||<br />
					motabbaṃ na maññati,||<br />
					motāraṃ na maññati.|| ||</p>

					<p class="f4">Viññātā viññātabbaṃ viññātaṃ na maññati,||<br />
					aviññātaṃ na maññati,||<br />
					viññātabbaṃ na maññati,||<br />
					viññātāraṃ na maññati.|| ||</p>

					<p class="f4">Iti kho bhikkhave Tathāgato,||<br />
					diṭṭha-suta-muta-viññātabbesu,||<br />
					dhammesu tādīso yeva tādī:|| ||</p>

					<p class="f4">Tamhā ca pana tāditamhā añño tādī uttaritaro vā paṇītataro vā n'atthīti vadāmī" ti.|| ||</p>

					<p>&nbsp;</p>

					<p class="f4 ctr">Yaṃ kiñci diṭṭhaṃ va sutaṃ mutaṃ vā ajjhositaṃ sacca mutaṃ paresaṃ,||<br />
					na tesu tādī saya saṃvutesu saccaṃ musāṃ vā pi paraṃ daheyyaṃ.|| ||</p>

					<p class="f4 ctr">Etaṃ ca sallaṃ paṭigacca disvā ajjhositā yattha pajā visattā,||<br />
					<a id="pg26"><span class="f2 g"><b>[26]</b></span></a> Jānāmi passāmi tath'eva etaṃ ajjhositaṃ n'atthi Tathāgatānan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>