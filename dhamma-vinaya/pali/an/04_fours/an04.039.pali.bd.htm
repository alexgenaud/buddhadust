<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 39. Brahmin Ujjaya asks if Gotama praises sacrifices and is told that he does not praise bloody sacrifices and that they are of little worth but that he does praise traditional charitable sacrifices and that they are of much worth." />
<title>AN 4 39: Ujjaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					IV. Cakka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p39">Sutta 39</a></h4>

					<h1>Ujjāya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg42"><span class="f2 g"><b>[42]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.039.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.039.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">2. Atha kho Ujjāyo brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Ujjāyo brāhmaṇo Bhagavantaṃ etad avoca:|| ||</p>

					<p class="f4">"Bhavam pi no Gotamo yaññaṃ vaṇṇetī" ti?|| ||</p>

					<p class="f4">3. Na kho ahaṃ brāhmaṇa sabbaṃ yaññaṃ vaṇṇemi.|| ||</p>

					<p class="f4">Na panāhaṃ brāhmaṇa sabbaṃ yaññaṃ na vaṇṇemi.|| ||</p>

					<p class="f4">Yathā-rūpe ca kho brāhmaṇa yaññe gāvo haññanti,||<br />
					ajeḷakā haññanti,||<br />
					kukkuṭasūkarā haññanti,||<br />
					vividhā pāṇā saṇghātaṃ āpajjanti,||<br />
					eva-rūpaṃ kho ahaṃ brāhmaṇa sārambhaṃ yaññaṃ na vaṇṇemi.|| ||</p>

					<p class="f4">Taṃ kissa hetu?|| ||</p>

					<p class="f4">Eva-rūpaṃ hi brāhmaṇa sārambhaṃ yaññaṃ na upasaṇkamanti Arahanto vā arahaMaggaṃ samāpannā vā.|| ||</p>

					<p class="f4">Yathā-rūpe ca kho brāhmaṇa yaññe n'eva gāvo haññanti,||<br />
					na ajeḷakā haññanti,||<br />
					na kukkuṭasūkarā haññanti,||<br />
					na vividhā pāṇā saṇghātaṃ āpajjanti.|| ||</p>

					<p class="f4">Eva-rūpaṃ kho ahaṃ brāhmaṇa nirārambhaṃ yaññaṃ vaṇṇemi.|| ||</p>

					<p class="f4">Yad idaṃ niccadānaṃ anukulayaññaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Eva-rūpaṃ hi brāhmaṇa nirārambhaṃ yaññaṃ upasaṇkamanti Arahanto vā arahaMaggaṃ vā samāpannāti.|| ||</p>

					<p>&nbsp;</p>

					<p class="f4 ctr">Assamedhaṃ purisamedhaṃ sammāpāsaṃ vājapeyyaṃ||<br />
					<a id="pg43"><span class="f2 g"><b>[43]</b></span></a> Niraggalaṃ mahārambhā na te honti maha-p-phalā.|| ||</p>

					<p class="f4 ctr">Ajeḷakā ca gāvo ca vividhā yattha haññare,||<br />
					Na taṃ samm'aggatā yaññaṃ upayanti mahesino.|| ||</p>

					<p class="f4 ctr">Yaṃ ca yaññaṃ nirārambhaṃ yajanti anukulaṃ sadā,||<br />
					ajeḷakā ca gāvo ca vividhā n'ettha haññare.|| ||</p>

					<p class="f4 ctr">Taṃ ca samm'aggatā yaññaṃ upayanti mahesino,||<br />
					Etaṃ yajetha medhāvī eso yañño maha-p-phalo.|| ||</p>

					<p class="f4 ctr">Etaṃ hi yajamānassa seyyo hoti na pāpiyo,||<br />
					Yañño ca vipulo hoti pasīdanti ca devatāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>