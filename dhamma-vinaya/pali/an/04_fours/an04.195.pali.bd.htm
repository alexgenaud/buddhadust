<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 195. The Buddha describes how it is that by not doing unskillful deeds of mind, speech and body and by constant contact with one's on-coming kamma ones previously done deeds are warn out and prevent the inflow of corruptions in the future." />
<title>AN 4 195: Vappa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XX: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p195">Sutta 195</a></h4>

					<h1>Vappa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.195.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Atha kho Vappo Sakko Nigaṇṭha-sāvako yen'āyasmā Mahā Moggallāno ten'upasaṅkami.|| ||</p>

					<p class="f4">Upasaṅkamitvā āyasmantaɱ Mahā Moggallānaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Vappaɱ Sakkaɱ Nigaṇṭha-sāvakaɱ āyasmā Mahā Moggallāno etad avoca:|| ||</p>

					<p class="f4">Idh'assa Vappa kāyena saɱvuto vācāya saɱvuto manasā saɱvuto avijjā-virāgā vijjuppādā.|| ||</p>

					<p class="f4">Passasi no tvaɱ Vappa taɱ ṭhānaɱ yato nidānaɱ purisaɱ dukkha-vedanīyā āsavā assaveyyuɱ abhisamparāyan ti?|| ||</p>

					<p class="f4">Passām'ahaɱ bhante taɱ ṭhānaɱ;|| ||</p>

					<p class="f4">Idh'assa bhante pubbe pāpa-kammaɱ kataɱ avipakkavipākaɱ tato nidānaɱ purisaɱ dukkha-vedanīyā āsavā assaveyyuɱ abhisamparāyan ti.|| ||</p>

					<p class="f4">Ayañ c'eva kho pana āyasmato Mahā Moggallānassa Vappena Sakkena Nigaṇṭha-sāvakena saddhiɱ kathā vippakatā hoti.|| ||</p>

					<p class="f4">2. Atha kho Bhagavā sāyaṇha-samayaɱ patisallānā vuṭ- <a id="pg197"><span class="f2 g"><b>[197]</b></span></a> ṭhito yen'upaṭṭhānasālā ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā āyasmantaɱ Mahā Moggallānaɱ etad avoca:|| ||</p>

					<p class="f4">Kāya nu'ttha Moggallāna etarahi kathāya sanni-sinnā,||<br />
					kā ca pana vo antarā kathā vippakatā ti?|| ||</p>

					<p class="f4">Idh'āhaɱ bhante Vappaɱ Sakkaɱ Nigaṇṭha-sāvakaɱ etad avocaɱ:|| ||</p>

					<p class="f4">Idh'assa Vappa kāyena saɱvuto vācāya saɱvuto manasā saɱvuto avijjā-virāgā vijjuppādā.|| ||</p>

					<p class="f4">Passasi no tvaɱ Vappa taɱ ṭhānaɱ yato nidānaɱ purisaɱ dukkha-vedanīyā āsavā assaveyyuɱ abhisamparāyan ti?|| ||</p>

					<p class="f4">Evaɱ vutte bhante Vappo Sakko Nigaṇṭha-sāvako maɱ etad avoca:|| ||</p>

					<p class="f4">Passām'ahaɱ bhante taɱ ṭhānaɱ:|| ||</p>

					<p class="f4">Idh'assa bhante pubbe pāpa-kammaɱ kataɱ avipakkavipākaɱ tato nidānaɱ purisaɱ dukkha-vedanīyā āsavā assaveyyuɱ abhisamparāyan ti.|| ||</p>

					<p class="f4">Ayaɱ kho no bhante Vappena Sakkena Nigaṇṭha-sāvakena saddhiɱ kathā vippakatā,||<br />
					atha Bhagavā anuppatto ti.|| ||</p>

					<p class="f4">3. Atha kho Bhagavā Vappaɱ Sakkaɱ Nigaṇṭha-sāvakaɱ etad avoca:|| ||</p>

					<p class="f4">Sace kho me tvaɱ Vappa anuññeyyañ c'eva anujāneyyāsi,||<br />
					paṭikkositabbañ ca paṭikkoseyyāsi,||<br />
					yassa ca me bhāsitassa atthaɱ na jāneyyāsi,||<br />
					mam eva tattha uttariɱ paṭipuccheyyāsi:|| ||</p>

					<p class="f4">Idaɱ bhante kathaɱ imassa ko attho ti?|| ||</p>

					<p class="f4">Siyā no ettha kathā-sallāpo ti.|| ||</p>

					<p class="f4">Anuññeyyañ c'evāvāhaɱ bhante Bhagavato anujānissāmi||<br />
					paṭikkositabbañ ca paṭikkosissāmi,||<br />
					yassa c'āhaɱ Bhagavato bhāsitassa atthaɱ na jānissāmi,||<br />
					Bhagavantaɱ yev'ettha uttariɱ paṭipucchissāmi:|| ||</p>

					<p class="f4">Idaɱ bhante kathāɱ imassa ko attho ti?|| ||</p>

					<p class="f4">Hotu no ettha kathā-sallāpo ti.|| ||</p>

					<p class="f4">4. Taɱ kiɱ maññasi Vappa?|| ||</p>

					<p class="f4">Ye kāya-samārambha-paccayā uppajjanti āsavā vighāta-pariḷāhā kāya-samārambhā paṭiviratassa evaɱ sa te āsavā vighāta-pariḷāhā na honti.|| ||</p>

					<p class="f4">So navañ ca kammaɱ na karoti.|| ||</p>

					<p class="f4">Purāṇañ ca kammaɱ <a id="pg198"><span class="f2 g"><b>[198]</b></span></a> phussa phussa vyantikaroti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaɱ veditabbā viññūhīti.|| ||</p>

					<p class="f4">Passasi no tvaɱ Vappa taɱ ṭhānaɱ yato nidānaɱ purisaɱ dukkha-vedanīyā āsavā assaveyyuɱ abhisamparāyan ti?|| ||</p>

					<p class="f4">No h'etaɱ bhante.|| ||</p>

					<p class="f4">5. Taɱ kiɱ maññasi Vappa?|| ||</p>

					<p class="f4">Ye vacī-samārambha-paccayā uppajjanti āsavā vighāta-pariḷāhā vacī-samārambhā paṭiviratassa evaɱ sa te āsavā vighāta-pariḷāhā na honti.|| ||</p>

					<p class="f4">So navañ ca kammaɱ na karoti.|| ||</p>

					<p class="f4">Purāṇañ ca kammaɱ phussa phussa vyantikaroti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaɱ veditabbā viññūhīti.|| ||</p>

					<p class="f4">Passasi no tvaɱ Vappa taɱ ṭhānaɱ yato nidānaɱ purisaɱ dukkha-vedanīyā āsavā assaveyyuɱ abhisamparāyan ti?|| ||</p>

					<p class="f4">No h'etaɱ bhante.|| ||</p>

					<p class="f4">6. Taɱ kiɱ maññasi Vappa?|| ||</p>

					<p class="f4">Ye manosamārambha-paccayā upapajjanti āsavā vighāta-pariḷāhā manosamārambhā paṭiviratassa evaɱ sa te āsavā vighātapariḷābhā na honti.|| ||</p>

					<p class="f4">So navañ ca kammaɱ na karoti.|| ||</p>

					<p class="f4">Purāṇañ ca kammaɱ phussa phussa vyantikaroti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaɱ veditabbā viññūhīti.|| ||</p>

					<p class="f4">Passasi no tvaɱ Vappa taɱ ṭhānaɱ yato nidānaɱ purisaɱ dukkha-vedanīyā āsavā assaveyyuɱ abhisamparāyan ti?|| ||</p>

					<p class="f4">No bh'etaɱ bhante.|| ||</p>

					<p class="f4">7. Taɱ kiɱ maññasi Vappa?|| ||</p>

					<p class="f4">Ye avijjā-paccayā uppajjanti āsavā vighāta-pariḷāhā avijjā-virāgā vijjuppādā evaɱ sa te āsavā vighāta-pariḷāhā na honti.|| ||</p>

					<p class="f4">So navañ ca kammaɱ na karoti.|| ||</p>

					<p class="f4">Purāṇañ ca kammaɱ phussa phussa vyantikaroti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaɱ veditabbā viññūhīti.|| ||</p>

					<p class="f4">Passasi no tvaɱ Vappa taɱ ṭhānaɱ yato nidānaɱ purisaɱ dukkha-vedanīyā āsavā assaveyyuɱ abhisamparāyan ti?|| ||</p>

					<p class="f4">No h'etaɱ bhante.|| ||</p>

					<p class="f4">8. Evaɱ sammā-vimutta-cittssa kho Vappa bhikkhuno cha satatavihārā adhigatā honti.|| ||</p>

					<p class="f4">So cakkhunā rūpaɱ disvā n'eva sumano hoti na dummano upekkhako viharati sato sampajāno.|| ||</p>

					<p class="f4">Sotena saddaɱ sutvā n'eva sumano hoti na dummano upekkhako viharati sato sampajāno.|| ||</p>

					<p class="f4">Ghānena gandhaɱ ghānayitvā n'eva sumano hoti na dummano upenakkho viharati sato sampajāno.|| ||</p>

					<p class="f4">Jivhāya rasaɱ sāyitvā n'eva sumano hoti,||<br />
					na dummano upekkhako viharati sato sampajāno.|| ||</p>

					<p class="f4">Kāyena poṭṭhabbaɱ phusitvā manasā dhammaɱ viññāya n'eva sumano hoti na dummano,<br />
					upekkhako viharati sato sampajāno.|| ||</p>

					<p class="f4">So kāya-parayantikaɱ vedanaɱ vediyamāno kāya-pariyantikaɱ vedanaɱ vediyāmīti pajānāti.|| ||</p>

					<p class="f4">Jīvi-pariyantikaɱ vedanaɱ vediyamāno jīvita-pariyantikaɱ vedanaɱ vediyāmīti pajānāti.|| ||</p>

					<p class="f4">Kāyassa bhedā uddhaɱ jīvita-pariyādānā idh'eva sabba-vedayitāni anahinanditāni sitībhavissantī ti pajānāti.|| ||</p>

					<p class="f4">9. Seyyathā pi Vappa thūṇaɱ paṭicca chāyā paññāyati.|| ||</p>

					<p class="f4"><a id="pg199"><span class="f2 g"><b>[199]</b></span></a> Atha puriso āgaccheyya kuddāla-piṭakaɱ- ādāya.|| ||</p>

					<p class="f4">So taɱ thūṇaɱ mūle chindeyya.|| ||</p>

					<p class="f4">Mūle chetvā paḷikhaṇeyya.|| ||</p>

					<p class="f4">Paḷikhaṇitvā mūlānī uddhareyya.|| ||</p>

					<p class="f4">Antamaso usiranāḷa mattāni pi.|| ||</p>

					<p class="f4">So taɱ thūṇaɱ khaṇḍākhanḍikaɱ chindeyya,||<br />
					khaṇḍākhaṇḍikaɱ chetvā phāleyya.|| ||</p>

					<p class="f4">Phāletvā sakalikaɱ sakalikaɱ kareyya.|| ||</p>

					<p class="f4">Sakalikaɱ sakalikaɱ karitvā vāt'ātape visoseyya.|| ||</p>

					<p class="f4">Vātatape visosetvā agginā ḍaheyya.|| ||</p>

					<p class="f4">Agginā ḍahitvā masiɱ kareyya.|| ||</p>

					<p class="f4">Masiɱ karitvā mahāvāte vā opuneyya.|| ||</p>

					<p class="f4">Nadiyā vā sīgha-sotāya pavāheyya.|| ||</p>

					<p class="f4">Evaɱ hi'ssa Vappa yā thūṇaɱ paṭicca chāyā,||<br />
					sā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Evam eva kho Vappa evaɱ sammā vimutta-cittssa bhikkhuno cha santatavihārā adhigatā hontī:|| ||</p>

					<p class="f4">So cakkhunā rūpaɱ disvā n'eva sumano hoti na dummano upekkhako viharati sato sampajāno.|| ||</p>

					<p class="f4">Sotena saddaɱ sutvā n'eva sumano hoti na dummano upekkhako viharati sato sampajāno.|| ||</p>

					<p class="f4">Ghānena gandhaɱ ghānayitvā n'eva sumano hoti na dummano upenakkho viharati sato sampajāno.|| ||</p>

					<p class="f4">Jivhāya rasaɱ sāyitvā n'eva sumano hoti,||<br />
					na dummano upekkhako viharati sato sampajāno.|| ||</p>

					<p class="f4">Kāyena poṭṭhabbaɱ phusitvā manasā dhammaɱ viññāya n'eva sumano hoti na dummano,<br />
					upekkhako viharati sato sampajāno.|| ||</p>

					<p class="f4">So kāya-parayantikaɱ vedanaɱ vediyamāno kāya-pariyantikaɱ vedanaɱ vediyāmīti pajānāti.|| ||</p>

					<p class="f4">Jīvi-pariyantikaɱ vedanaɱ vediyamāno jīvita-pariyantikaɱ vedanaɱ vediyāmīti pajānāti.|| ||</p>

					<p class="f4">Kāyassa bhedā uddhaɱ jīvita-pariyādānā idh'eva sabba-vedayitāni anahinanditāni sitībhavissantī ti pajānāti.|| ||</p>

					<p class="f4">10. Evaɱ vutte Vappo Sakko Nigaṇṭha-sāvako Bhagavantaɱ etad avoca:|| ||</p>

					<p class="f4">Seyyathā pi bhante puriso udayatthiko assa paṇiyaɱ poseyya,||<br />
					so udayañ c'eva na labheyya,||<br />
					uttarīɱ ca kilamathassa vighātassa bhāgī assa.|| ||</p>

					<p class="f4">Evam eva kho ahaɱ bhante udayatthiko bāle Nigaṇṭhe payirupāsiɱ.|| ||</p>

					<p class="f4">Svāhaɱ udayañ c'eva nādhigacchiɱ uttariñ ca kilamathassa vighātassa bhāgī ahosiɱ.|| ||</p>

					<p class="f4">Esahaɱ bhante ajja-t-agge yo me bālesu Nigaṇṭhesu sampasādo,||<br />
					taɱ mahāvāte vā opunāmi,||<br />
					nadiyā vā sīgha-sotāya pavāhemi.|| ||</p>

					<p class="f4">Abhikkantaɱ bho Gotama,||<br />
					abhikkantaɱ bho Gotama.|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya paṭi-c-channaɱ vā vivareyya mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsakaɱ maɱ <a id="pg200"><span class="f2 g"><b>[200]</b></span></a> bhante Bhagavā dhāretu ajja-t-agge pāṇupetaɱ saraṇaɱ gatanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>