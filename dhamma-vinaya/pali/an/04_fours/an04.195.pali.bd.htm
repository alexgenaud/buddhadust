<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 195. The Buddha describes how it is that by not doing unskillful deeds of mind, speech and body and by constant contact with one's on-coming kamma ones previously done deeds are warn out and prevent the inflow of corruptions in the future." />
<title>AN 4 195: Vappa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XX: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p195">Sutta 195</a></h4>

					<h1>Vappa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.195.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">Atha kho Vappo Sakko Nigaṇṭha-sāvako yen'āyasmā Mahā Moggallāno ten'upasaṇkami.|| ||</p>

					<p class="f4">Upasaṇkamitvā āyasmantaṃ Mahā Moggallānaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Vappaṃ Sakkaṃ Nigaṇṭha-sāvakaṃ āyasmā Mahā Moggallāno etad avoca:|| ||</p>

					<p class="f4">Idh'assa Vappa kāyena saṃvuto vācāya saṃvuto manasā saṃvuto avijjā-virāgā vijjuppādā.|| ||</p>

					<p class="f4">Passasi no tvaṃ Vappa taṃ ṭhānaṃ yato nidānaṃ purisaṃ dukkha-vedanīyā āsavā assaveyyuṃ abhisamparāyan ti?|| ||</p>

					<p class="f4">Passām'ahaṃ bhante taṃ ṭhānaṃ;|| ||</p>

					<p class="f4">Idh'assa bhante pubbe pāpa-kammaṃ kataṃ avipakkavipākaṃ tato nidānaṃ purisaṃ dukkha-vedanīyā āsavā assaveyyuṃ abhisamparāyan ti.|| ||</p>

					<p class="f4">Ayañ c'eva kho pana āyasmato Mahā Moggallānassa Vappena Sakkena Nigaṇṭha-sāvakena saddhiṃ kathā vippakatā hoti.|| ||</p>

					<p class="f4">2. Atha kho Bhagavā sāyaṇha-samayaṃ patisallānā vuṭ- <a id="pg197"><span class="f2 g"><b>[197]</b></span></a> ṭhito yen'upaṭṭhānasālā ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Nisajja kho Bhagavā āyasmantaṃ Mahā Moggallānaṃ etad avoca:|| ||</p>

					<p class="f4">Kāya nu'ttha Moggallāna etarahi kathāya sanni-sinnā,||<br />
					kā ca pana vo antarā kathā vippakatā ti?|| ||</p>

					<p class="f4">Idh'āhaṃ bhante Vappaṃ Sakkaṃ Nigaṇṭha-sāvakaṃ etad avocaṃ:|| ||</p>

					<p class="f4">Idh'assa Vappa kāyena saṃvuto vācāya saṃvuto manasā saṃvuto avijjā-virāgā vijjuppādā.|| ||</p>

					<p class="f4">Passasi no tvaṃ Vappa taṃ ṭhānaṃ yato nidānaṃ purisaṃ dukkha-vedanīyā āsavā assaveyyuṃ abhisamparāyan ti?|| ||</p>

					<p class="f4">Evaṃ vutte bhante Vappo Sakko Nigaṇṭha-sāvako maṃ etad avoca:|| ||</p>

					<p class="f4">Passām'ahaṃ bhante taṃ ṭhānaṃ:|| ||</p>

					<p class="f4">Idh'assa bhante pubbe pāpa-kammaṃ kataṃ avipakkavipākaṃ tato nidānaṃ purisaṃ dukkha-vedanīyā āsavā assaveyyuṃ abhisamparāyan ti.|| ||</p>

					<p class="f4">Ayaṃ kho no bhante Vappena Sakkena Nigaṇṭha-sāvakena saddhiṃ kathā vippakatā,||<br />
					atha Bhagavā anuppatto ti.|| ||</p>

					<p class="f4">3. Atha kho Bhagavā Vappaṃ Sakkaṃ Nigaṇṭha-sāvakaṃ etad avoca:|| ||</p>

					<p class="f4">Sace kho me tvaṃ Vappa anuññeyyañ c'eva anujāneyyāsi,||<br />
					paṭikkositabbañ ca paṭikkoseyyāsi,||<br />
					yassa ca me bhāsitassa atthaṃ na jāneyyāsi,||<br />
					mam eva tattha uttariṃ paṭipuccheyyāsi:|| ||</p>

					<p class="f4">Idaṃ bhante kathaṃ imassa ko attho ti?|| ||</p>

					<p class="f4">Siyā no ettha kathā-sallāpo ti.|| ||</p>

					<p class="f4">Anuññeyyañ c'evāvāhaṃ bhante Bhagavato anujānissāmi||<br />
					paṭikkositabbañ ca paṭikkosissāmi,||<br />
					yassa c'āhaṃ Bhagavato bhāsitassa atthaṃ na jānissāmi,||<br />
					Bhagavantaṃ yev'ettha uttariṃ paṭipucchissāmi:|| ||</p>

					<p class="f4">Idaṃ bhante kathāṃ imassa ko attho ti?|| ||</p>

					<p class="f4">Hotu no ettha kathā-sallāpo ti.|| ||</p>

					<p class="f4">4. Taṃ kiṃ maññasi Vappa?|| ||</p>

					<p class="f4">Ye kāya-samārambha-paccayā uppajjanti||<br />
					— āsavā vighāta-pariḷāhā —||<br />
					kāya-samārambhā paṭiviratassa||<br />
					evaṃ sa te āsavā vighāta-pariḷāhā na honti||<br />
					so navañ ca||<br />
					kammaṃ na karoti.|| ||</p>

					<p class="f4">Purāṇañ ca kammaṃ <a id="pg198"><span class="f2 g"><b>[198]</b></span></a> phussa phussa vyantikaroti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaṃ veditabbā viññūhīti.|| ||</p>

					<p class="f4">Passasi no tvaṃ Vappa taṃ ṭhānaṃ yato nidānaṃ purisaṃ dukkha-vedanīyā āsavā assaveyyuṃ abhisamparāyan ti?|| ||</p>

					<p class="f4">No h'etaṃ bhante.|| ||</p>

					<p class="f4">5. Taṃ kiṃ maññasi Vappa?|| ||</p>

					<p class="f4">Ye vacī-samārambha-paccayā uppajjanti āsavā vighāta-pariḷāhā vacī-samārambhā paṭiviratassa evaṃ sa te āsavā vighāta-pariḷāhā na honti.|| ||</p>

					<p class="f4">So navañ ca kammaṃ na karoti.|| ||</p>

					<p class="f4">Purāṇañ ca kammaṃ phussa phussa vyanti karoti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaṃ veditabbā viññūhīti.|| ||</p>

					<p class="f4">Passasi no tvaṃ Vappa taṃ ṭhānaṃ yato nidānaṃ purisaṃ dukkha-vedanīyā āsavā assaveyyuṃ abhisamparāyan' ti?|| ||</p>

					<p class="f4">"No h'etaṃ bhante."|| ||</p>

					<p class="f4">6. "Taṃ kiṃ maññasi Vappa?|| ||</p>

					<p class="f4">Ye mano-samārambha-paccayā upapajjanti āsavā vighāta-pariḷāhā mano-samārambhā paṭiviratassa evaṃ sa te āsavā vighāta-pariḷāhā na honti.|| ||</p>

					<p class="f4">So navañ ca kammaṃ na karoti.|| ||</p>

					<p class="f4">Purāṇañ ca kammaṃ phussa phussa vyantikaroti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaṃ veditabbā viññūhīti.|| ||</p>

					<p class="f4">Passasi no tvaṃ Vappa taṃ ṭhānaṃ yato nidānaṃ purisaṃ dukkha-vedanīyā āsavā assaveyyuṃ abhisamparāyan ti?|| ||</p>

					<p class="f4">No bh'etaṃ bhante.|| ||</p>

					<p class="f4">7. Taṃ kiṃ maññasi Vappa?|| ||</p>

					<p class="f4">Ye avijjā-paccayā uppajjanti āsavā vighāta-pariḷāhā avijjā-virāgā vijjuppādā evaṃ sa te āsavā vighāta-pariḷāhā na honti.|| ||</p>

					<p class="f4">So navañ ca kammaṃ na karoti.|| ||</p>

					<p class="f4">Purāṇañ ca kammaṃ phussa phussa vyantikaroti.|| ||</p>

					<p class="f4">Sandiṭṭhikā nijjarā akālikā ehi passikā opanayikā paccattaṃ veditabbā viññūhīti.|| ||</p>

					<p class="f4">Passasi no tvaṃ Vappa taṃ ṭhānaṃ yato nidānaṃ purisaṃ dukkha-vedanīyā āsavā assaveyyuṃ abhisamparāyan ti?|| ||</p>

					<p class="f4">No h'etaṃ bhante.|| ||</p>

					<p class="f4">8. Evaṃ sammā-vimutta-cittssa kho Vappa bhikkhuno cha satatavihārā adhigatā honti.|| ||</p>

					<p class="f4">So cakkhunā rūpaṃ disvā n'eva sumano hoti na dummano upekkhako viharati sato sampajāno.|| ||</p>

					<p class="f4">Sotena saddaṃ sutvā n'eva sumano hoti na dummano upekkhako viharati sato sampajāno.|| ||</p>

					<p class="f4">Ghānena gandhaṃ ghānayitvā n'eva sumano hoti na dummano upenakkho viharati sato sampajāno.|| ||</p>

					<p class="f4">Jivhāya rasaṃ sāyitvā n'eva sumano hoti,||<br />
					na dummano upekkhako viharati sato sampajāno.|| ||</p>

					<p class="f4">Kāyena poṭṭhabbaṃ phusitvā manasā dhammaṃ viññāya n'eva sumano hoti na dummano,<br />
					upekkhako viharati sato sampajāno.|| ||</p>

					<p class="f4">So kāya-parayantikaṃ vedanaṃ vediyamāno kāya-pariyantikaṃ vedanaṃ vediyāmīti pajānāti.|| ||</p>

					<p class="f4">Jīvi-pariyantikaṃ vedanaṃ vediyamāno jīvita-pariyantikaṃ vedanaṃ vediyāmīti pajānāti.|| ||</p>

					<p class="f4">Kāyassa bhedā uddhaṃ jīvita-pariyādānā idh'eva sabba-vedayitāni anahinanditāni sitībhavissantī ti pajānāti.|| ||</p>

					<p class="f4">9. Seyyathā pi Vappa thūṇaṃ paṭicca chāyā paññāyati.|| ||</p>

					<p class="f4"><a id="pg199"><span class="f2 g"><b>[199]</b></span></a> Atha puriso āgaccheyya kuddāla-piṭakaṃ- ādāya.|| ||</p>

					<p class="f4">So taṃ thūṇaṃ mūle chindeyya.|| ||</p>

					<p class="f4">Mūle chetvā paḷikhaṇeyya.|| ||</p>

					<p class="f4">Paḷikhaṇitvā mūlānī uddhareyya.|| ||</p>

					<p class="f4">Antamaso usiranāḷa mattāni pi.|| ||</p>

					<p class="f4">So taṃ thūṇaṃ khaṇḍākhanḍikaṃ chindeyya,||<br />
					khaṇḍākhaṇḍikaṃ chetvā phāleyya.|| ||</p>

					<p class="f4">Phāletvā sakalikaṃ sakalikaṃ kareyya.|| ||</p>

					<p class="f4">Sakalikaṃ sakalikaṃ karitvā vāt'ātape visoseyya.|| ||</p>

					<p class="f4">Vātatape visosetvā agginā ḍaheyya.|| ||</p>

					<p class="f4">Agginā ḍahitvā masiṃ kareyya.|| ||</p>

					<p class="f4">Masiṃ karitvā mahāvāte vā opuneyya.|| ||</p>

					<p class="f4">Nadiyā vā sīgha-sotāya pavāheyya.|| ||</p>

					<p class="f4">Evaṃ hi'ssa Vappa yā thūṇaṃ paṭicca chāyā,||<br />
					sā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Evam eva kho Vappa evaṃ sammā vimutta-cittssa bhikkhuno cha santatavihārā adhigatā hontī:|| ||</p>

					<p class="f4">So cakkhunā rūpaṃ disvā n'eva sumano hoti na dummano upekkhako viharati sato sampajāno.|| ||</p>

					<p class="f4">Sotena saddaṃ sutvā n'eva sumano hoti na dummano upekkhako viharati sato sampajāno.|| ||</p>

					<p class="f4">Ghānena gandhaṃ ghānayitvā n'eva sumano hoti na dummano upenakkho viharati sato sampajāno.|| ||</p>

					<p class="f4">Jivhāya rasaṃ sāyitvā n'eva sumano hoti,||<br />
					na dummano upekkhako viharati sato sampajāno.|| ||</p>

					<p class="f4">Kāyena poṭṭhabbaṃ phusitvā manasā dhammaṃ viññāya n'eva sumano hoti na dummano,<br />
					upekkhako viharati sato sampajāno.|| ||</p>

					<p class="f4">So kāya-parayantikaṃ vedanaṃ vediyamāno kāya-pariyantikaṃ vedanaṃ vediyāmīti pajānāti.|| ||</p>

					<p class="f4">Jīvi-pariyantikaṃ vedanaṃ vediyamāno jīvita-pariyantikaṃ vedanaṃ vediyāmīti pajānāti.|| ||</p>

					<p class="f4">Kāyassa bhedā uddhaṃ jīvita-pariyādānā idh'eva sabba-vedayitāni anahinanditāni sitībhavissantī ti pajānāti.|| ||</p>

					<p class="f4">10. Evaṃ vutte Vappo Sakko Nigaṇṭha-sāvako Bhagavantaṃ etad avoca:|| ||</p>

					<p class="f4">Seyyathā pi bhante puriso udayatthiko assa paṇiyaṃ poseyya,||<br />
					so udayañ c'eva na labheyya,||<br />
					uttarīṃ ca kilamathassa vighātassa bhāgī assa.|| ||</p>

					<p class="f4">Evam eva kho ahaṃ bhante udayatthiko bāle Nigaṇṭhe payirupāsiṃ.|| ||</p>

					<p class="f4">Svāhaṃ udayañ c'eva nādhigacchiṃ uttariñ ca kilamathassa vighātassa bhāgī ahosiṃ.|| ||</p>

					<p class="f4">Esahaṃ bhante ajja-t-agge yo me bālesu Nigaṇṭhesu sampasādo,||<br />
					taṃ mahāvāte vā opunāmi,||<br />
					nadiyā vā sīgha-sotāya pavāhemi.|| ||</p>

					<p class="f4">Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ <a id="pg200"><span class="f2 g"><b>[200]</b></span></a> bhante Bhagavā dhāretu ajja-t-agge pāṇupetaṃ saraṇaṃ gatanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>