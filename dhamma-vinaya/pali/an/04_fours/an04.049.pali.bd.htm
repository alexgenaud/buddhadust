<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 49. The Buddha teaches that holding that the changing is not changing, that pain is not pain, that not-self is self, that what is foul is fair is a perversion of perception, the heart, and point of view, but that to hold that the changing changes, that pain is pain, that what is not-self is not-self, and that what is foul is foul is not a perversion of perception, the heart, and point of view." />
<title>AN 4 49: Vipallasa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					V. Rohitassa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p49">Sutta 49</a></h4>

					<h1>Vipallāsa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg52"><span class="f2 g"><b>[52]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.049.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.049.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattāro'me bhikkhave saññā-vipallāsā,||<br />
					citta-vipallāsā,||<br />
					diṭṭhi-vipallāsā.|| ||</p>

					<p class="f4">Katame cattāro?|| ||</p>

					<p class="f4">'Anicce bhikkhave niccan' ti||<br />
					saññā-vipallāso,||<br />
					citta-vipallāso,||<br />
					diṭṭhi-vipallāso.|| ||</p>

					<p class="f4">'Adukkhe bhikkhakave dukkhan' ti,||<br />
					saññā-vipallāso,||<br />
					citta-vipallāso,||<br />
					diṭṭhi-vipallāso.|| ||</p>

					<p class="f4">'Anattani bhikkhave attā' ti,||<br />
					saññā-vipallāso,||<br />
					citta-vipallāso,||<br />
					diṭṭhi-vipallāso.|| ||</p>

					<p class="f4">'Asubhe bhikkhave subhan' ti,||<br />
					saññā-vipallāso,||<br />
					citta-vipallāso,||<br />
					diṭṭhi-vipallāso.|| ||</p>

					<p class="f4">Ime kho bhikkhave cattāro saññā-vipallāsā,||<br />
					citta-vipallāsā,||<br />
					diṭṭhi-vipallāsā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Cattāro'me bhikkhave na saññā-vipallāsā,||<br />
					na citta-vipallāsā,||<br />
					na diṭṭhi-vipallāsā.|| ||</p>

					<p class="f4">Katame cattāro?|| ||</p>

					<p class="f4">'Anicce bhikkhave aniccan' ti,||<br />
					na saññā-vipallāso,||<br />
					na citta-vipallāso,||<br />
					na diṭṭhi-vipallāso.|| ||</p>

					<p class="f4">'Dukkhe bhikkhave dukkhan' ti,||<br />
					na saññā-vipallāso,||<br />
					na citta-vipallāso,||<br />
					na diṭṭhi-vipallāso.|| ||</p>

					<p class="f4">'Anattāni bhikkhave anattā' ti,||<br />
					na saññā-vipallāso,||<br />
					na citta-vipallāso,||<br />
					na diṭṭhi-vipallāso.|| ||</p>

					<p class="f4">'Asubhe bhikkhave asubhan' ti,||<br />
					na saññā-vipallāso,||<br />
					na citta-vipallāso,||<br />
					na diṭṭhi-vipallāso.|| ||</p>

					<p class="f4">Ime kho bhikkhave cattāro na saññā-vipallāsā,||<br />
					na citta-vipallāsā,||<br />
					na diṭṭhi-vipallāsā" ti.|| ||</p>

					      <p class="f4 in2">Anicce nicca-saññino dukkhe ca sukha-saññino,||<br />
							Anattani ca attā ti asubhe subha-saññino.|| ||</p>

					      <p class="f4 in2">Micchā-diṭṭhi-gatā sattā khitta-cittā visaññino,||<br />
							Te yogayuttā Mārassa ayoga-k-khemino janā.|| ||</p>

					      <p class="f4 in2">Sattā gacchanti saɱsāraɱ jāti-maraṇa-gāmino,||<br />
							Yadā ca buddhā lokasmiɱ uppajjanti pabhaŋkarā.|| ||</p>

					      <p class="f4 in2">Te imaɱ dhammaɱ pakāsenti dukkh'ūpasama-gāminaɱ,||<br />
							Tesaɱ sutvāna sappaññā sacittaɱ pacca-latthu te.|| ||</p>

					      <p class="f4 in2">Aniccaɱ aniccato dakkhuɱ dukkham addakkhu dukkhato,||<br />
							Anattani anattā ti asubhaɱ asubhat'addasuɱ,||<br />
							Sammā-diṭṭhi-samādānā sabba-dukkhaɱ upaccagun ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>