<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 10. The Buddha explains the way that sense pleasures, existence, opinions and blindness are yokes to the constant round of rebirths." />
<title>AN 4 10: Yoga Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṅguttara Nikāya<br />
					IV. Catukka Nipāta<br />
					I. Bhaṇḍagāma Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p10">Sutta 10</a></h4>

					<h1>Yoga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg10"><span class="f2 g"><b>[10]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.010.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.010.than.ati.htm#p1">than</a>][<a href="../../../../dhamma-vinaya/bd/an/04_fours/an04.010.olds.bd.htm#p1">olds</a>][<a href="../../../../dhamma-vinaya/wp/an/04_fours/an04.010.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Vajjīsu viharati Bhaṇḍagāme.|| ||</p>

					<p class="f4">Tratr kho Bhagavā bhikkhū āmantesti:|| ||</p>

					<p class="f4">Bhikkhavo ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Cattāro'me bhikkhave yogā.|| ||</p>

					<p class="f4">Katame cattāro?|| ||</p>

					<p class="f4">Kāma-yogo,||<br />
					bhava-yogo,||<br />
					diṭṭhi-yogo,||<br />
					avijjā-yogo.|| ||</p>

					<p class="f4">Katamo ca bhikkhave kāma-yogo?|| ||</p>

					<p class="f4">Idha, bhikkhave, ekacco kāmānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa kāmānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ appajānato yo kāmesu kāmarāgo kāmanandi kāmasineho kāmamucchā kāmapipāsā kāma-pariḷāho kāmajjhosānaṃ kāma-taṇhā sānuseti.|| ||</p>

					<p class="f4">Ayaṃ vuccati bhikkhave kāma-yogo.|| ||</p>

					<p class="f4">Iti kāma-yogo.|| ||</p>

					<p class="f4">Bhava-yogo ca kathaṃ hoti?|| ||</p>

					<p class="f4">Idha, bhikkhave, ekacco bhavānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa bhavānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ appajānato yo bhavesu bhava-rāgo bhavanandi bhavasineho bhavamucchā bhavapipāsā bhavapariḷāho bhavajjhosānaṃ bhava-taṇhā sānuseti.|| ||</p>

					<p class="f4">Ayaṃ vuccati bhikkhave bhavayogo.|| ||</p>

					<p class="f4">Iti kāma-yogo, bhava-yogo.|| ||</p>

					<p class="f4">Diṭṭhi-yogo ca kathaṃ hoti?|| ||</p>

					<p class="f4">Idha, bhikkhave, ekacco diṭṭhīnaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa diṭṭhīnaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ appajānato <a id="pg11"><span class="f2 g"><b>[11]</b></span></a> yo diṭṭhisu diṭṭhirāgo diṭṭhinandi diṭṭhisineho diṭṭhimucchā diṭṭhipipāsā diṭṭhipariḷāho diṭṭhiajjhosānaṃ diṭṭhitaṇhā sānuseti.|| ||</p>

					<p class="f4">Ayaṃ vuccati bhikkhave diṭṭhi-yogo.|| ||</p>

					<p class="f4">Iti kāma-yogo, bhava-yogo, diṭṭhi-yogo.|| ||</p>

					<p class="f4">Avijjā-yogo ca kathaṃ hoti?|| ||</p>

					<p class="f4">Idha, bhikkhave, ekacco channaṃ phass'āyatanānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa channaṃ phass'āyatanānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ appajānato yā chasu phass'āyatanesu avijjā aññāṇaṃ sānuseti.|| ||</p>

					<p class="f4">Ayaṃ vuccati bhikkhave avijjā-yogo.|| ||</p>

					<p class="f4">Iti kāma-yogo, bhava-yogo, diṭṭhi-yogo,
					avijjā-yogo.|| ||</p>

					<p class="f4">Saṃyutto pāpakehi akusalehi dhammehi saṅkilesehi pono-bhavikehi sadarehi dukkha-vipākehi āyatiṃ jāti-jarā-maraṇikehi,||<br />
					tasmā ayoga-k-khemī ti vuccati.|| ||</p>

					<p class="f4">Ime kho bhikkhave cattāro yogā.|| ||</p>

					<p>&nbsp;</p>

					<hr class="demi" />

					<p>&nbsp;</p>

					<p class="f4">2. Cattāro'me bhikkhave visaṃyogā.|| ||</p>

					<p class="f4">Katame cattāro?|| ||</p>

					<p class="f4">Kāma-yoga-visaṃ-yogo,||<br />
					bhava-yoga-visaṃ-yogo,||<br />
					diṭṭhi-yoga-visaṃ-yogo,||<br />
					avijjā-yoga-visaṃ-yogo.|| ||</p>

					<p class="f4">Katamo ca bhikkhave kāma-yoga-visaṃ-yogo?|| ||</p>

					<p class="f4">Idha, bhikkhave, ekacco kāmānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa kāmānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ pajānato yo kāmesu kāmarāgo kāmanandi kāmasineho kāmamucchā kāmapipāsā kāma-pariḷāho kāmajjhosānaṃ kāma-taṇhā sā nānuseti.|| ||</p>

					<p class="f4">Ayaṃ vuccati bhikkhave kāma-yoga-visaṃ-yogo.|| ||</p>

					<p class="f4">Iti kāma-yoga-visaṃ-yogo.|| ||</p>

					<p class="f4">Bhavayoga-visaṃ-yogo ca kathaṃ hoti?|| ||</p>

					<p class="f4">Idha, bhikkhave, ekacco bhavānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa bhavānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ pajānato yo bhavesu bhava-rāgo bhavanandi bhavasineho bhavamucchā bhavapipāsā bhavapariḷāho bhavajjhosānaṃ bhava-taṇhā sā nānuseti.|| ||</p>

					<p class="f4">Ayaṃ vuccati bhikkhave bhava-yoga-visaṃ-yogo.|| ||</p>

					<p class="f4">Iti kāma-yoga-visaṃ-yogo, bhava-yoga-visaṃ-yogo.|| ||</p>

					<p class="f4">Diṭṭhiyoga-visaṃ-yogo ca kathaṃ hoti?|| ||</p>

					<p class="f4">Idha, bhikkhave, ekacco diṭṭhīnaṃ samudayañ ca attha-gamañ ca assādañ ca ādīnavañ ca <a id="pg12"><span class="f2 g"><b>[12]</b></span></a> nissaraṇañ ca yathā-bhūtaṃ pajānāti.|| ||</p>

					<p class="f4">Tassa diṭṭhīnaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ pajānano yo diṭṭhīsu diṭṭhirāgo diṭṭhinandi diṭṭhimucchā diṭṭhipipāsā diṭṭhipariḷāho diṭṭhiajjhosānaṃ diṭṭhitaṇhā sā nānuseti.|| ||</p>

					<p class="f4">Ayaṃ vuccati bhikkhave diṭṭhi-yoga-visaṃ-yogo.|| ||</p>

					<p class="f4">Iti kāma-yoga-visaṃ-yogo, bhava-yoga-visaṃ-yogo, diṭṭhi-yoga-visaṃ-yogo.|| ||</p>

					<p class="f4">Avijjāyoga-visaṃ-yogo ca kathaṃ hoti?|| ||</p>

					<p class="f4">Idha, bhikkhave, ekacco channaṃ phass'āyatanānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa channaṃ phass'āyatanānaṃ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaṃ pajānato yā chasu phass'āyatanesu avijjā aññāṇaṃ sā nānuseti.|| ||</p>

					<p class="f4">Ayaṃ vuccati bhikkhave avijjā-yoga-visaṃ-yogo.|| ||</p>

					<p class="f4">Iti kāma-yoga-visaṃ-yogo, bhava-yoga-visaṃ-yogo, diṭṭhi-yoga-visaṃ-yogo, avijjā-yoga-visaṃ-yogo.|| ||</p>

					<p class="f4">Visaṃyutto pāpakehi akusalehi dhammehi saṅkilesikehi pono-bhavikehi sadarehi
					dukkha-vipākehi āyatiṃ jāti-jarā-maraṇikehi tasmā yoga-k-khemī ti vuccati.|| ||</p>

					<p class="f4">Ime kho bhikkhave cattāro visaṃyogā ti.|| ||</p>

							<p class="f4 in2">Kāma-yogena saṃyuttā bhava-yogena cūbhayaṃ,||<br />
							Diṭṭhi-yogena saṃyuttā avijjāya purakkhatā,||<br />
							Sattā gacchanti saṃsāraṃ jāti-maraṇa-gāmino.||<br />
							Ye ca kāme pariññāya bhava-yogañ ca sabbaso,||<br />
							Diṭṭhi-yogaṃ samuhacca avijjañ ca virājayaṃ,||<br />
							Sabba-yoga-visaṃyuttā te ve yogā ti gāmuno ti.|| ||</p>

					<p class="fp3 ctr">Bhaṇḍagāma Vaggo Paṭhamo.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>