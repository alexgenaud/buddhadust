<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 54. The Buddha describes four sorts of couples found in the world: a bad man living with a good woman, a good man living with a bad woman, a bad man living with a bad woman, and a good man living with a good woman." />
<title>AN 4 54: Dutiya Samvasa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					VI. Puññābhisanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p54">Sutta 54</a></h4>

					<h1>Dutiya Saṃvāsa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.054.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.054.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>
					<p class="f4">2. "Cattāro'me bhikkhave saṇvāsā.|| ||</p>

					<p class="f4">Katame cattāro?|| ||</p>

					<p class="f4">Chavo chavāya saddhiṃ saṃvasati,||<br />
					chavo deviyā saddhiṃ saṃvasati,||<br />
					devo chavāya saddhiṃ saṃvasati,||<br />
					devo deviyā saddhiṃ saṃvasati.|| ||</p>

					<p class="f4">3. Kathañ ca bhikkhave chavo chavāya saddhiṃ saṃvasati?|| ||</p>

					<p class="f4">Idha bhikkhave sāmiko hoti pāṇ-ā-tipātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					pisunā-vāco,||<br />
					pharusā-vāco,||<br />
					sampapphalāpī,||<br />
					abhijjhālu,||<br />
					vyāpanna-citto,||<br />
					micchā-diṭṭhiko,||<br />
					du-s-sīlo pāpa-dhammo,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosaka-paribhāsako samaṇa-brāhmaṇānaṃ,||<br />
					bhariyā pi'ssa hoti pāṇ-ā-tipātinī,||<br />
					adinn'ādāyinī,||<br />
					kāmesu micchā-cārinī,||<br />
					musā-vādinī,||<br />
					pisunā-vāco,||<br />
					pharusā-vāco,||<br />
					sampapphalāpī,||<br />
					abhijjhālu,||<br />
					vyāpanna-citto,||<br />
					micchā-diṭṭhiko,||<br />
					du-s-sīlā pāpa-dhammā,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho bhikkhave chavo chavāya saddhiṃ saṃvasati.|| ||</p>

					<p class="f4">Kathañ ca bhikkhave chavo deviyā saddhiṃ saṃvasati?|| ||</p>

					<p class="f4">Idha bhikkhave sāmiko hoti pāṇ-ā-tipātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					pisunā-vāco,||<br />
					pharusā-vāco,||<br />
					sampapphalāpī,||<br />
					abhijjhālu,||<br />
					vyāpanna-citto,||<br />
					micchā-diṭṭhiko,||<br />
					du-s-sīlo pāpa-dhammo,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosaka-paribhāsako samaṇa-brāhmaṇānaṃ,||<br />
					bhariyā ca khvassa hoti pāṇ-ā-tipātā paṭiviratā||<br />
					adinn'ādānā paṭiviratā||<br />
					kāmesu micchā-cārā paṭiviratā||<br />
					musā-vādā paṭiviratā||<br />
					pisunā-vācā paṭivirato,||<br />
					pharusā-vācā paṭivirato,||<br />
					sampha-p-palāpā paṭivirato,||<br />
					anabhijjhālu,||<br />
					avyāpanna-citto,||<br />
					sammā-diṭṭhiko,||<br />
					sīla-vatī kalyāṇa-dhammā,||<br />
					vigata-mala-maccherena cetasā āgāraṃ ajjhā-vasati,||<br />
					anakkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho bhikkhave chavo deviyā saddhiṃ saṃvasati.|| ||</p>

					<p class="f4">Kathañ ca bhikkhave devo chavāya saddhiṃ saṃvasati?|| ||</p>

					<p class="f4">Idha bhikkhave sāmiko hoti pāṇ-ā-tipātā paṭivirato,||<br />
					adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					pisunā-vācā paṭivirato,||<br />
					pharusā-vācā paṭivirato,||<br />
					sampha-p-palāpā paṭivirato,||<br />
					anabhijjhālu,||<br />
					avyāpanna-citto,||<br />
					sammā-diṭṭhiko,||<br />
					sīlavā kalyāṇa-dhammo,||<br />
					vigata-mala-maccherena cetasā agāraṃ ajjhā-vasati,||<br />
					anakkosaka-paribhāsako samaṇa-brāhmaṇānaṃ,||<br />
					bhariyā ca khvassa hoti pāṇ-ā-tipātinī,||<br />
					adinn'ādāyinī,||<br />
					kāmesu micchā-cārinī,||<br />
					musā-vādinī,||<br />
					pisunā-vāco,||<br />
					pharusā-vāco,||<br />
					sampapphalāpī,||<br />
					abhijjhālu,||<br />
					vyāpanna-citto,||<br />
					micchā-diṭṭhiko,||<br />
					du-s-sīlā pāpa-dhammā,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho bhikkhave devo chavāya saddhiṃ saṃvasati.|| ||</p>

					<p class="f4">Kathañ ca bhikkhave devo deviyā saddhiṃ saṃvasati?|| ||</p>

					<p class="f4">Idha bhikkhave sāmiko hoti pāṇ-ā-tipātā paṭivirato,||<br />
					adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					pisunā-vācā paṭivirato,||<br />
					pharusā-vācā paṭivirato,||<br />
					sampha-p-palāpā paṭivirato,||<br />
					anabhijjhālu,||<br />
					avyāpanna-citto,||<br />
					sammā-diṭṭhiko,||<br />
					sīlavā kalyāṇa-dhammo,||<br />
					vigata-mala-maccherena cetasā agāraṃ ajjhā-vasati,||<br />
					anakkosaka-paribhāsako samaṇa-brāhmaṇānaṃ,||<br />
					bhariyāpi'ssa hoti pāṇ-ā-tipātā paṭiviratā,||<br />
					adinn'ādānā paṭiviratā,||<br />
					kāmesu micchā-cārā paṭiviratā,||<br />
					musā-vādā paṭiviratā,||<br />
					pisunā-vācā paṭivirato,||<br />
					pharusā-vācā paṭivirato,||<br />
					sampha-p-palāpā paṭivirato,||<br />
					anabhijjhālu,||<br />
					avyāpanna-citto,||<br />
					sammā-diṭṭhiko,||<br />
					sīla-vatī kalyāṇa-dhammā,||<br />
					vigata-mala-maccherena cetasā agāraṃ ajjhā-vasati,||<br />
					anakkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho bhikkhave devo deviyā saddhiṃ saṃvasati.|| ||</p>

					<p class="f4"><a id="pg59"><span class="f2 g"><b>[59]</b></span></a> Ime kho bhikkhave cattāro saṇvāsāti.|| ||</p>

					      <p class="f4 in2">Ubho ca honti du-s-sīlā kadariyā paribhāsakā,||<br />
							Te honti jānipatayo chavā saṃvāsamāgatā.|| ||</p>

					      <p class="f4 in2">Sāmiko du-s-sīlo hoti kadariyo paribhāsako,||<br />
							Bhariyā sīla-vatī hoti vadaññū vītamaccharā;||<br />
							Sā pi devī saṃvasati chavena patinā saha.|| ||</p>

					      <p class="f4 in2">Sāmiko sīlavā hoti vadaññū vītamaccharo,||<br />
							Bhariyā'ssa hoti du-s-sīlā kadariyā paribhāsikā;||<br />
							Sā pi chavā saṃvasati devena patinā saha.|| ||</p>

					      <p class="f4 in2">Ubho saddhā vadaññū ca saññatā dhammajīvino,||<br />
							Te honti jānipatayo añña-maññaṃ piyaṃvadā.|| ||</p>

					      <p class="f4 in2">Atthā sampacurā honti vāsatthaṃ upajāyati,||<br />
							Amittā dummanā honti ubhinnaṃ samasīlinaṃ.|| ||</p>

					      <p class="f4 in2">Idha dhammaṃ caritvāna samasīla-b-batā ubho,||<br />
							Nandino deva-lokasmiṃ modanti kāma-kāmino ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>