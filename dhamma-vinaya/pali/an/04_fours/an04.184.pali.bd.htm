<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 184. The Buddha shows Brahmin Janussoni that not everyone is afraid of death. Those who have overcome desires and lusts, those who have overcome passion for living in a body, those who have done good deeds and abstained from bad deeds, and those who have no doubts as to Dhamma do not fear death." />
<title>AN 4 184: Jāṇussonī Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIX: Yodhajīva Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p184">Sutta 184</a></h4>

					<h1>Jāṇussonī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg173"><span class="f2 g"><b>[173]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.184.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.184.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Jāṇussonī brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodī.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Jāṇussonī brāhmaṇo Bhagavantaṃ etad avoca:|| ||</p>

					<p class="f4">"Ahaṃ hi bho Gotama evaṃ-vādī evaṃ-diṭṭhi:|| ||</p>

					<p class="f4">'N'atthi yo so maraṇa-dhammo samāno na bhāyati||<br />
					na santāsaṃ āpajjati maraṇassā' ti.|| ||</p>

					<p class="f4">"Atthi brāhmaṇa maraṇa-dhammo samāno bhāyati,||<br />
					santāsaṃ āpajjati maraṇassa.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atthi pana brāhmaṇa maraṇa-dhammo samāno na bhāyati,||<br />
					na santāsaṃ āpajjanati maraṇassa.|| ||</p>

					<p class="ctr c">&#9632;</p>

					<p class="f4">2. Katamo ca brāhmaṇa maraṇa-dhammo samāno bhāyati,||<br />
					santāsaṃ āpajjati maraṇassa?|| ||</p>

					<p class="f4">Idha brāhmaṇa ekacco kāmesu avīta-rāgo hoti avigata- <a id="pg174"><span class="f2 g"><b>[174]</b></span></a> chando avigata-pemo avigata-pipāso avigata-pariḷāho avigata-taṇho,||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa evaṃ hoti:</p>

					<p class="f4">Piyā vata maṃ kāmā jahissanti,||<br />
					piye vāhaṃ kāme jahissāmī ti.|| ||</p>

					<p class="f4">So socati kilamati paridevati uratthalaṃ kandati sammohaṃ āpajjati.|| ||</p>

					<p class="f4">Ayaṃ pi kho brāhmaṇa maraṇa-dhammo samāno bhāyati,||<br />
					santāsaṃ āpājjati maraṇassa.|| ||</p>

					<p class="ctr c">&#9632;</p>

					<p class="f4">3. Puna ca paraṃ brāhmaṇa idh'ekacco kāye avīta-rāgo hoti avigata-chando avigata-pemo avigata-pipāso avigata-pariḷāho avigata-taṇho||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa evaṃ hoti:</p>

					<p class="f4">Piyā vata maṃ kāmā jahissanti,||<br />
					piye vāhaṃ kāme jahissāmī ti.|| ||</p>

					<p class="f4">So socati kilamati paridevati uratthalaṃ kandati sammohaṃ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno bhāyati,||<br />
					santāsaṃ āpajjati maraṇassa.|| ||</p>

					<p class="ctr c">&#9632;</p>

					<p class="f4">4. Puna ca paraṃ brāhmaṇa idh'ekacco akata-kalyāṇo hoti akata-kusalo akata-bhīruttāṇo||<br />
					kata-pāpo kata-luddo kata-kibbiso,||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa evaṃ hoti:</p>

					<p class="f4">Akataṃ vata me kalyāṇaṃ,||<br />
					akataṃ kusalā,||<br />
					akataṃ hīruttāṇaṃ||<br />
					kataṃ pāpaṃ,||<br />
					kataṃ luddaṃ,||<br />
					kataṃ kibbisaṃ.|| ||</p>

					<p class="f4">Yāvatā bho akata-kalyāṇānaṃ akata-kusalānaṃ akata-bhīruttāṇānaṃ kata-pāpānaṃ kata-luddānaṃ kata-kibbisānaṃ gati,||<br />
					taṃ gatiṃ pecca gacchāmī ti.|| ||</p>

					<p class="f4">So socati kilamatī paridevati uratthalaṃ kandati sammohaṃ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno bhāyati,||<br />
					santāsaṃ āpajjati maraṇassa.|| ||</p>

					<p class="ctr c">&#9632;</p>

					<p class="f4">5. Puna ca paraṃ brāhmaṇa idh'ekacco kaṇkhī hoti vecikicchi aniṭṭhaṇ-gato Sad'Dhamme,||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa evaṃ hoti:</p>

					<p class="f4">Kaṇkhī vat'amhi vecikicchi aniṭṭhaṇ-gato Sad'Dhamme ti.|| ||</p>

					<p class="f4">So socati kilamati paridevati uratthalaṃ kandati sammohaṃ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno bhāyati,||<br />
					santāsaṃ āpajjati maraṇassa.|| ||</p>

					<p class="f4">Ime kho brāhmaṇa cattāro maraṇa-dhammā samānā bhāyani santāsaṃ āpajjanti maraṇassa.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg175"><span class="f2 g"><b>[175]</b></span></a> Katamo ca brāhmaṇa maraṇa-dhammo samāno na bhāyati,||<br />
					na santāsaṃ āpajjati maraṇassa?|| ||</p>

					<p class="f4">6. Idha brāhmaṇa ekacco kāmesu vīta-rāgo hoti vigata-c-chando vigata-pemo vigata-pipāso vigata-pariḷāgo vigata-taṇho,||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa na evaṃ hoti:</p>

					<p class="f4">Piyā vata maṃ kāmā jahissanti,||<br />
					piye vāhaṃ kāme jahissāmī ti.|| ||</p>

					<p class="f4">So na socati na kilamati na paridevati na uratthalaṃ kandati na sammohaṃ āpajjati.|| ||</p>

					<p class="f4">Ayaṃ pi kho brāhmaṇa maraṇa-dhammo samāno na bhāyati,||<br />
					na santāsaṃ āpajjati maranassa.|| ||</p>

					<p class="ctr c">&#9632;</p>

					<p class="f4">7. Puna ca paraṃ brāhmaṇa idh'ekacco kāye terāgo hoti vigata-c-chando vigata-pemo vigata-pipāso vigata-pariḷāho vigata-taṇho,||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa na evaṃ hoti:</p>

					<p class="f4">Piyo vata maṃ kāyo jahi'ssati,||<br />
					piyaṃ vāhaṃ kāyaṃ jahissāmī ti.|| ||</p>

					<p class="f4">So na socati na kilamati na paridevati na uratthalaṃ kandati na sammohaṃ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno na bhāyati,||<br />
					na santāsaṃ āpajjati maraṇassa.|| ||</p>

					<p class="ctr c">&#9632;</p>

					<p class="f4">8. Puna ca paraṃ brāhmaṇa idh'ekacco akata-pāpo hoti akata-luddo,||<br />
					akata-kibbiso||<br />
					kata-kalyāṇo hoti kata-kusalo kata-hīruttāṇo,||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa evaṃ hoti:</p>

					<p class="f4">Akataṃ vata me pāpaṃ,||<br />
					akataṃ luddaṃ,||<br />
					akataṃ kibbisaṃ,||<br />
					kataṃ kalyāṇaṃ,||<br />
					kataṃ kusalaṃ,||<br />
					kataṃ bhīruttāṇaṃ.|| ||</p>

					<p class="f4">Yāvatā bho akata-pāpānaṃ akata-luddānaṃ akatabbisānaṃ kata-kalyāṇānaṃ kata kusalānaṃ kata-bhīruttāṇānaṃ gati taṃ gatiṃ pecca gacchāmi ti.|| ||</p>

					<p class="f4">So na socati na kilamati na paridevati na uratthalaṃ kandati na sammohaṃ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno na bhāyati na santāsaṃ āpajjati maraṇassa.|| ||</p>

					<p class="ctr c">&#9632;</p>

					<p class="f4">9. Puna ca paraṃ brāhmaṇa idh'ekacco akaṇkhī hoti avecikicchi niṭṭhaṇ-gato Sad'Dhamme,||<br />
					tam enaṃ aññataro gāḷho rogātaṇko phusati.|| ||</p>

					<p class="f4">Tass aññatarena gāḷhena rogātaṇkena phuṭṭhassa evaṃ hoti:||<br />
					akaṇkhi vat'amhi avecikicchi niṭṭhaṃ-gato Sad'Dhamme ti.|| ||</p>

					<p class="f4">So na socati na kilamati||<br />
					na paridevati||<br />
					na uratthalaṃ kandati||<br />
					na sammohaṃ āpajjati.|| ||</p>

					<p class="f4"><a id="pg176"><span class="f2 g"><b>[176]</b></span></a> Ayam pi kho brāhmaṇa maraṇa-dhammo samāno||<br />
					na bhāyati,||<br />
					na santāsaṃ āpajjati maraṇassa.|| ||</p>

					<p class="f4">Ime kho brāhmaṇa cattāro maraṇa-dhammā samānā||<br />
					na bhāyanti,||<br />
					na santāsaṃ āpajjati maraṇassāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					muḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi dhammaṃ ca bhikkhu-saṇghaṃ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>