<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 184. The Buddha shows Brahmin Janussoni that not everyone is afraid of death. Those who have overcome desires and lusts, those who have overcome passion for living in a body, those who have done good deeds and abstained from bad deeds, and those who have no doubts as to Dhamma do not fear death." />
<title>AN 4 184: Jāṇussonī Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIX: Yodhajīva Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p184">Sutta 184</a></h4>

					<h1>Jāṇussonī Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg173"><span class="f2 g"><b>[173]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.184.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.184.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Jāṇussonī brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodī.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Jāṇussonī brāhmaṇo Bhagavantaɱ etad avoca:|| ||</p>

					<p class="f4">"Ahaɱ hi bho Gotama evaɱ-vādī evaɱ-diṭṭhi:|| ||</p>

					<p class="f4">'N'atthi yo so maraṇa-dhammo samāno na bhāyati||<br />
					na santāsaɱ āpajjati maraṇassā' ti.|| ||</p>

					<p class="f4">"Atthi brāhmaṇa maraṇa-dhammo samāno bhāyati,||<br />
					santāsaɱ āpajjati maraṇassa.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atthi pana brāhmaṇa maraṇa-dhammo samāno na bhāyati,||<br />
					na santāsaɱ āpajjanati maraṇassa.|| ||</p>

					<p class="ctr c">&#9632;</p>

					<p class="f4">2. Katamo ca brāhmaṇa maraṇa-dhammo samāno bhāyati,||<br />
					santāsaɱ āpajjati maraṇassa?|| ||</p>

					<p class="f4">Idha brāhmaṇa ekacco kāmesu avīta-rāgo hoti avigata- <a id="pg174"><span class="f2 g"><b>[174]</b></span></a> chando avigata-pemo avigata-pipāso avigata-pariḷāho avigata-taṇho,||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa evaɱ hoti:</p>

					<p class="f4">Piyā vata maɱ kāmā jahissanti,||<br />
					piye vāhaɱ kāme jahissāmī ti.|| ||</p>

					<p class="f4">So socati kilamati paridevati uratthalaɱ kandati sammohaɱ āpajjati.|| ||</p>

					<p class="f4">Ayaɱ pi kho brāhmaṇa maraṇa-dhammo samāno bhāyati,||<br />
					santāsaɱ āpājjati maraṇassa.|| ||</p>

					<p class="ctr c">&#9632;</p>

					<p class="f4">3. Puna ca paraɱ brāhmaṇa idh'ekacco kāye avīta-rāgo hoti avigata-chando avigata-pemo avigata-pipāso avigata-pariḷāho avigata-taṇho||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa evaɱ hoti:</p>

					<p class="f4">Piyā vata maɱ kāmā jahissanti,||<br />
					piye vāhaɱ kāme jahissāmī ti.|| ||</p>

					<p class="f4">So socati kilamati paridevati uratthalaɱ kandati sammohaɱ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno bhāyati,||<br />
					santāsaɱ āpajjati maraṇassa.|| ||</p>

					<p class="ctr c">&#9632;</p>

					<p class="f4">4. Puna ca paraɱ brāhmaṇa idh'ekacco akata-kalyāṇo hoti akata-kusalo akata-bhīruttāṇo||<br />
					kata-pāpo kata-luddo kata-kibbiso,||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa evaɱ hoti:</p>

					<p class="f4">Akataɱ vata me kalyāṇaɱ,||<br />
					akataɱ kusalā,||<br />
					akataɱ hīruttāṇaɱ||<br />
					kataɱ pāpaɱ,||<br />
					kataɱ luddaɱ,||<br />
					kataɱ kibbisaɱ.|| ||</p>

					<p class="f4">Yāvatā bho akata-kalyāṇānaɱ akata-kusalānaɱ akata-bhīruttāṇānaɱ kata-pāpānaɱ kata-luddānaɱ kata-kibbisānaɱ gati,||<br />
					taɱ gatiɱ pecca gacchāmī ti.|| ||</p>

					<p class="f4">So socati kilamatī paridevati uratthalaɱ kandati sammohaɱ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno bhāyati,||<br />
					santāsaɱ āpajjati maraṇassa.|| ||</p>

					<p class="ctr c">&#9632;</p>

					<p class="f4">5. Puna ca paraɱ brāhmaṇa idh'ekacco kaŋkhī hoti vecikicchi aniṭṭhaŋ-gato Sad'Dhamme,||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa evaɱ hoti:</p>

					<p class="f4">Kaŋkhī vat'amhi vecikicchi aniṭṭhaŋ-gato Sad'Dhamme ti.|| ||</p>

					<p class="f4">So socati kilamati paridevati uratthalaɱ kandati sammohaɱ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno bhāyati,||<br />
					santāsaɱ āpajjati maraṇassa.|| ||</p>

					<p class="f4">Ime kho brāhmaṇa cattāro maraṇa-dhammā samānā bhāyani santāsaɱ āpajjanti maraṇassa.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg175"><span class="f2 g"><b>[175]</b></span></a> Katamo ca brāhmaṇa maraṇa-dhammo samāno na bhāyati,||<br />
					na santāsaɱ āpajjati maraṇassa?|| ||</p>

					<p class="f4">6. Idha brāhmaṇa ekacco kāmesu vīta-rāgo hoti vigata-c-chando vigata-pemo vigata-pipāso vigata-pariḷāgo vigata-taṇho,||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa na evaɱ hoti:</p>

					<p class="f4">Piyā vata maɱ kāmā jahissanti,||<br />
					piye vāhaɱ kāme jahissāmī ti.|| ||</p>

					<p class="f4">So na socati na kilamati na paridevati na uratthalaɱ kandati na sammohaɱ āpajjati.|| ||</p>

					<p class="f4">Ayaɱ pi kho brāhmaṇa maraṇa-dhammo samāno na bhāyati,||<br />
					na santāsaɱ āpajjati maranassa.|| ||</p>

					<p class="ctr c">&#9632;</p>

					<p class="f4">7. Puna ca paraɱ brāhmaṇa idh'ekacco kāye terāgo hoti vigata-c-chando vigata-pemo vigata-pipāso vigata-pariḷāho vigata-taṇho,||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa na evaɱ hoti:</p>

					<p class="f4">Piyo vata maɱ kāyo jahi'ssati,||<br />
					piyaɱ vāhaɱ kāyaɱ jahissāmī ti.|| ||</p>

					<p class="f4">So na socati na kilamati na paridevati na uratthalaɱ kandati na sammohaɱ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno na bhāyati,||<br />
					na santāsaɱ āpajjati maraṇassa.|| ||</p>

					<p class="ctr c">&#9632;</p>

					<p class="f4">8. Puna ca paraɱ brāhmaṇa idh'ekacco akata-pāpo hoti akata-luddo,||<br />
					akata-kibbiso||<br />
					kata-kalyāṇo hoti kata-kusalo kata-hīruttāṇo,||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa evaɱ hoti:</p>

					<p class="f4">Akataɱ vata me pāpaɱ,||<br />
					akataɱ luddaɱ,||<br />
					akataɱ kibbisaɱ,||<br />
					kataɱ kalyāṇaɱ,||<br />
					kataɱ kusalaɱ,||<br />
					kataɱ bhīruttāṇaɱ.|| ||</p>

					<p class="f4">Yāvatā bho akata-pāpānaɱ akata-luddānaɱ akatabbisānaɱ kata-kalyāṇānaɱ kata kusalānaɱ kata-bhīruttāṇānaɱ gati taɱ gatiɱ pecca gacchāmi ti.|| ||</p>

					<p class="f4">So na socati na kilamati na paridevati na uratthalaɱ kandati na sammohaɱ āpajjati.|| ||</p>

					<p class="f4">Ayam pi kho brāhmaṇa maraṇa-dhammo samāno na bhāyati na santāsaɱ āpajjati maraṇassa.|| ||</p>

					<p class="ctr c">&#9632;</p>

					<p class="f4">9. Puna ca paraɱ brāhmaṇa idh'ekacco akaŋkhī hoti avecikicchi niṭṭhaŋ-gato Sad'Dhamme,||<br />
					tam enaɱ aññataro gāḷho rogātaŋko phusati.|| ||</p>

					<p class="f4">Tass aññatarena gāḷhena rogātaŋkena phuṭṭhassa evaɱ hoti:||<br />
					akaŋkhi vat'amhi avecikicchi niṭṭhaɱ-gato Sad'Dhamme ti.|| ||</p>

					<p class="f4">So na socati na kilamati||<br />
					na paridevati||<br />
					na uratthalaɱ kandati||<br />
					na sammohaɱ āpajjati.|| ||</p>

					<p class="f4"><a id="pg176"><span class="f2 g"><b>[176]</b></span></a> Ayam pi kho brāhmaṇa maraṇa-dhammo samāno||<br />
					na bhāyati,||<br />
					na santāsaɱ āpajjati maraṇassa.|| ||</p>

					<p class="f4">Ime kho brāhmaṇa cattāro maraṇa-dhammā samānā||<br />
					na bhāyanti,||<br />
					na santāsaɱ āpajjati maraṇassāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Abhikkantaɱ bho Gotama!|| ||</p>

					<p class="f4">Abhikkantaɱ bho Gotama!|| ||</p>

					<p class="f4">Seyyathā pi bho Gotama,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					muḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī ti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi dhammaɱ ca bhikkhu-Saŋghaɱ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>