<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 116. Earnest effort should be made to abandon low behaviors and develop high behaviors in body, speech and mind and to abandon low view for high view. The result will be a life lived without fear." />
<title>AN 4 116: Appamada Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XII: Kesi Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p116">Sutta 116</a></h4>

					<h1>Appamāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.116.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.116.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Catuhi bhikkhave ṭhānehi appamādo karaṇīyo.|| ||</p>

					<p class="f4">Katamehi catūhi?|| ||</p>

					<p class="f4">Kāya-du-c-caritaɱ bhikkhave pajahatha,||<br />
					kāya-su-caritaɱ bhāvetha,||<br />
					tattha ca mā pamādattha.|| ||</p>

					<p class="f4">Vacī-du-c-caritaɱ bhikkhave pajahatha,||<br />
					vacī-su-caritaɱ bhāvetha,||<br />
					tattha ca mā pamādattha.|| ||</p>

					<p class="f4">Mano-du-c-caritaɱ bhikkhave pajahatha,||<br />
					mano-su-caritaɱ bhāvetha,||<br />
					tattha ca mā pamādattha.|| ||</p>

					<p class="f4">Micchā-diṭṭhiɱ bhikkhave pajahatha.||<br />
					sammā-diṭṭhiɱ bhāvetha.||<br />
					tattha ca mā pamādattha.|| ||</p>

					<p class="f4"><a id="pg120"><span class="f2 g"><b>[120]</b></span></a> Yato kho bhikkhave bhikkhuno kāya-du-c-caritaɱ pahīnaɱ hoti,||<br />
					kāya-su-caritaɱ bhāvitaɱ;||<br />
					vacī-du-c-caritaɱ pahīnaɱ hoti,||<br />
					vacī-su-caritaɱ bhāvitaɱ;||<br />
					mano-du-c-caritaɱ pahīnaɱ hoti,||<br />
					mano-su-caritaɱ bhāvitaɱ;||<br />
					micchā-diṭṭhi pahīṇā hoti,||<br />
					sammā-diṭṭhi bhāvitā;||<br />
					so na bhāyati samparāyikassa maraṇassā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>