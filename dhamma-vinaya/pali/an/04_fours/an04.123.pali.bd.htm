<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 123. The similarities and differences in experience and subsequent results of attaining jhana between the student of the Buddha and the ordinary person." />
<title>AN 4 123: Puggala Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIII: Bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p123">Sutta 123</a></h4>

					<h1>Puggala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg126"><span class="f2 g"><b>[126]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.123.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.123.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco puggalo vivicc'eva kāmehi vivicca akusalehi dhammehi savittakaṃ sa-vicāraṃ viveka-jaṃ pīti-sukhaṃ paṭhamaṃ jhānaṃ upasampajja viharati.|| ||</p>

					<p class="f4">So tad assādeti taṃ nikāmeti tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaṃ kurumāno brahma-kāyikānaṃ devānaṃ saha-vyataṃ uppajjati.|| ||</p>

					<p class="f4">Brahma-kāyikānaṃ bhikkhave devānaṃ kappo āyu-p-pamāṇaṃ.|| ||</p>

					<p class="f4">Tattha puthujjano yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā Nirayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Petti-visayam pi gacchati.|| ||</p>

					<p class="f4">Bhaghavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā tasmiṃ yeva bhave parinibkhāyati.|| ||</p>

					<p class="f4">Ayaṃ kho bhikkhave viseso, ayaṃ adhippāyo,||<br />
					idaṃ nānā-karaṇaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="ctr c">&#9632;</p>

					<p class="f4"><a id="pg127"><span class="f2 g"><b>[127]</b></span></a> 3. Puna ca paraṃ bhikkhave idh'ekacco puggalo vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ jajhānaṃ upasampajja viharati.|| ||</p>

					<p class="f4">So tad assādeti taṃ nikāmeti tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaṃ kurumāno Ābhassarānaṃ devānaṃ saha-vyataṃ uppajjati.|| ||</p>

					<p class="f4">Ābhassarānaṃ bhikkhave devānāṃ dve kappā ayuppamāṇaṃ.|| ||</p>

					<p class="f4">Tattha puthujjano yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā Nirayam pi gacchati tiracchāna-yonim pi gacchati petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā tasmiṃ yeva bhave parinibkhāyati.|| ||</p>

					<p class="f4">Ayaṃ kho bhikkhave viseso.|| ||</p>

					<p class="f4">Ayaṃ adhippāyo.|| ||</p>

					<p class="f4">Idaṃ nānā-karaṇaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave idh'ekacco puggalo pītiyā ca virāgā upekkhako ca viharati satā ca sampajāno sukhaṃ ca kāyena paṭisaṃvedeti yaṃ taṃ ariyā āvikkhanti 'Upekkhako satimā sukha-vihārī' ti tatiyaṃ jajhānaṃ upasampajja viharati.|| ||</p>

					<p class="f4">So tad assādeti tan nikāmeti tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaṃ kurumāno Subhakiṇṇānaṃ devānaṃ saha-vyataṃ uppajjati.|| ||</p>

					<p class="f4">Subhakiṇhānaṃ bhikkhave devānaṃ cattāro kappā āyu-p-pamāṇaṃ.|| ||</p>

					<p class="f4">Tattha puthujjano yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā Nirayam pi gacchati tiracchāna-yonim pi gacchati petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā tāsmiṃ yeva bhave parinibkhāyati.|| ||</p>

					<p class="f4">Ayaṃ kho bhikkhave viseso, ayaṃ adhippāyo,||<br />
					idaṃ nānā-karaṇaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave idh'ekacco puggalo sukhassa ca pahāṇā-dukkhasasa ca pahāṇā pubb'eva somanassa-domanassānaṃ attha-gamā adukkha-ṃ-asukhaṃ upekkhā-sati-pārisuddhiṃ catutthaṃ jajhānaṃ upasampajja viharati.|| ||</p>

					<p class="f4">So tad assādeti tan nikākameti tena ca vittiṃ āpajjati.|| ||</p>

					<p class="f4">Tattha <a id="pg128"><span class="f2 g"><b>[128]</b></span></a> ṭhito tad-adhimutto tabbahula-vihārī aparihīno kālaṃ kurumāno Vehapphalānaṃ devānaṃ saha-vyataṃ uppajjati.|| ||</p>

					<p class="f4">Vehapphalānaṃ bhikkhave devānaṃ pañca kappa-satāni āyu-p-pamāṇaṃ tattha puthujjano yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā Nirayam pi gacchati tiracchāna-yonim pi gacchati pentivisayam pi gacchati.|| ||</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā tasmiṃ yeva bhave parinbkhāyati.|| ||</p>

					<p class="f4">Ayaṃ kho bhikkhave viseso, ayaṃ adhippāyo,||<br />
					idaṃ nānā-karaṇaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>