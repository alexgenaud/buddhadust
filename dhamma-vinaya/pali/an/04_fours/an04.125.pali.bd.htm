<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 125. The Buddha describes four paths to deva worlds based on the four devine lifestyles: friendliness, sympathy, empathy and detachment. Then he points out that the destinies of those who are students of the Dhamma are non-returners while those of other beliefs return to the round of rebirths." />
<title>AN 4 125: Tatiya Puggala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XIII: Bhaya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p125">Sutta 125</a></h4>

					<h1>Tatiya Puggala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg128"><span class="f2 g"><b>[128]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.125.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.125.than.ati.htm#p1">than</a>][<a href="../../../../dhamma-vinaya/ati/an/04_fours/an04.125.nymo.ati.htm#p1">nymo</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saṅvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco puggalo mettā-saha-gatena cetasā disaɱ pharitvā viharati||<br />
					- tathā dutiyaɱ||<br />
					- tathā tatiyaɱ||<br />
					- tathā catutthiɱ,||<br />
					iti uddamadho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena akyāpajjhena pharitvā viharati.|| ||</p>

					<p class="f4">So tad assādeti taɱ nikāmeti tena ca vittiɱ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaɱ kurumāno brahma kāyikānaɱ devānaɱ saha-vyataɱ uppajjati.|| ||</p>

					<p class="f4">Brahma-kāyikānaɱ bhikkhave devānaɱ kappo āyu-p-pamāṇaɱ.|| ||</p>

					<p class="f4">Tat puthujjano yāvatāyukā ṭhatvā yāvatakaɱ tesaɱ devānaɱ āyu-p-pamāṇaɱ taɱ sabbaɱ khepetvā Nirayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Bhagavato pana sāvako tattha yāvatāyukaɱ ṭhatvā yāvatakaɱ tesaɱ devānāɱ āyu-p-pamāṇaɱ taɱ sabbaɱ khepetvā tasmiɱ yeva bhave parinibkhāyati.|| ||</p>

					<p class="f4">Ayaɱ kho bhikkhave viseso ayaɱ adhippāyo idaɱ nānā-karaṇaɱ sutavato ariya-sāvakassa a-s-sutavatā pujjanena yad idaɱ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave idh'ekacco puggalo karuṇā-saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">So tad assādeti taɱ nikāmeti tena ca vittiɱ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaɱ kurumāno Ābhassarānaɱ devānaɱ saha-vyataɱ uppajjati.|| ||</p>

					<p class="f4">Ābhassarānaɱ bhikkhave devānaɱ dve kappā āyu-p-pamāṇaɱ.|| ||</p>

					<p class="f4">Taɱ sabbaɱ khepetvā Nirayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaɱ ṭhatvā yāvatakaɱ tesaɱ devānaɱ āyu-p-pamāṇaɱ taɱ sabbaɱ khepetvā tasmiɱ.|| ||</p>

					<p class="f4">Yeva bhave parinibkhāyati.|| ||</p>

					<p class="f4">Ayaɱ kho bhikkhave viseso ayaɱ adhippāyo idaɱ nānā-karaṇaɱ sutavato ariya-sāvakassa a-s-sutavatā puthujjanena yad idaɱ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave idh'ekacco puggalo muditā saha-gatena cetasā ekaɱ disā paritvā viharati||<br />
					- tathā dutiyaɱ||<br />
					- tathā tatiyaɱ||<br />
					- tathā catutthiɱ,||<br />
					iti uddamadho tiriyaɱ sabbadhi sabbattatāya lokaɱ muditā saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">So tad assādeti taɱ nikāmeti tena ca vittaɱ āpajjati.|| ||</p>

					<p class="f4">Tattha ṭhito tad-adhimutto tābbahulavihārī aparihīno kālaɱ kurumāno Subhakiṇanhānaɱ devānaɱ saha-vyataɱ uppajjati.|| ||</p>

					<p class="f4">Subhakiṇhānaɱ bhikkhave devānaɱ cattāro kappā āyuppamānaɱ.|| ||</p>

					<p class="f4">Tattha puthujjano yāvatāyukaɱ ṭhatvā yāvatakaɱ tesamaɱ devānaɱ āyu-p-pamāṇaɱ taɱ sabbaɱ khepetvā ninarayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaɱ ṭhatvā yāvatakaɱ tesaɱ devānaɱ āyu-p-pamāṇaɱ taɱ sabbaɱ khepetvā tasmiɱ yeva bhave parinbkhāyati.|| ||</p>

					<p class="f4">Ayaɱ kho bhikkhave viseso,||<br />
					ayaɱ adhippāyo.|| ||</p>

					<p class="f4">Idaɱ nānā-karaṇaɱ sutavato ariya-sāvakassa a-s-sutavatā puthujjanena yad idaɱ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave idh'ekacco puggalo upekkhā-saha-gatena cetasā ekaɱ disaɱ pharitvā viharati||<br />
					- tathā dutiyaɱ||<br />
					- tathā tatiyaɱ||<br />
					- tathā catutthiɱ,||<br />
					iti uddham-adho tiriyaɱ sabbadhi sabbattatāya sabbā-vattaɱ lokaɱ upekkhā-saha-gatena cetasā vipulena mahaggatena appamāṇena averena akhyāpajejhana pharitvā viharati.|| ||</p>

					<p class="f4">So tad assādeti taɱ nikāmeti tena ca vittiɱ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaɱ kurumano Vehapphalānaɱ devānaɱ saha-vyataɱ uppajjati.|| ||</p>

					<p class="f4">Vehapphalānaɱ bhikkhave devānaɱ pañca kappa-satāni āyu-p-pamāṇaɱ.|| ||</p>

					<p class="f4">Tattha puthujjano yāvatāyukaɱ ṭhatvā yāvatakaɱ tesaɱ devānaɱ āyu-p-pamāṇaɱ taɱ sabbaɱ khepetvā Nirayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaɱ ṭhatvā yāvatakaɱ tesaɱ devānaɱ āyu-p-pamāṇaɱ taɱ sabbaɱ khepetvā tasmiɱ yeva bhave parinibkhāyati.|| ||</p>

					<p class="f4">Ayaɱ kho bhikkhave viseso ayaɱ adhippāyo.|| ||</p>

					<p class="f4">Idaɱ nānā-karaṇaɱ sutavato ariya-sāvakassa a-s-sutavatā puthujjanena yad idaɱ gatiyā upapattiyā sati.|| ||</p>

					<p class="f4">Ime kho bhikkhave cattāro puggalā santo saṅvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>