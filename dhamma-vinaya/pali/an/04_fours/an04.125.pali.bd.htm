<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 125. The Buddha describes four paths to deva worlds based on the four devine lifestyles: friendliness, sympathy, empathy and detachment. Then he points out that the destinies of those who are students of the Dhamma are non-returners while those of other beliefs return to the round of rebirths." />
<title>AN 4 125: Tatiya Puggala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIII: Bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p125">Sutta 125</a></h4>

					<h1>Tatiya Puggala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg128"><span class="f2 g"><b>[128]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.125.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.125.than.ati.htm#p1">than</a>][<a href="../../../../dhamma-vinaya/ati/an/04_fours/an04.125.nymo.ati.htm#p1">nymo</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco puggalo mettā-saha-gatena cetasā disaṃ pharitvā viharati||<br />
					- tathā dutiyaṃ||<br />
					- tathā tatiyaṃ||<br />
					- tathā catutthiṃ,||<br />
					iti uddamadho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena akyāpajjhena pharitvā viharati.|| ||</p>

					<p class="f4">So tad assādeti taṃ nikāmeti tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaṃ kurumāno brahma kāyikānaṃ devānaṃ saha-vyataṃ uppajjati.|| ||</p>

					<p class="f4">Brahma-kāyikānaṃ bhikkhave devānaṃ kappo āyu-p-pamāṇaṃ.|| ||</p>

					<p class="f4">Tat puthujjano yāvatāyukā ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā Nirayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānāṃ āyu-p-pamāṇaṃ taṃ sabbaṃ khepetvā tasmiṃ yeva bhave parinibkhāyati.|| ||</p>

					<p class="f4">Ayaṃ kho bhikkhave viseso ayaṃ adhippāyo idaṃ nānā-karaṇaṃ sutavato ariya-sāvakassa a-s-sutavatā pujjanena yad idaṃ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave idh'ekacco puggalo karuṇā-saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">So tad assādeti taṃ nikāmeti tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaṃ kurumāno Ābhassarānaṃ devānaṃ saha-vyataṃ uppajjati.|| ||</p>

					<p class="f4">Ābhassarānaṃ bhikkhave devānaṃ dve kappā āyu-p-pamāṇaṃ.|| ||</p>

					<p class="f4">Taṃ sabbaṃ khepetvā Nirayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā tasmiṃ.|| ||</p>

					<p class="f4">Yeva bhave parinibkhāyati.|| ||</p>

					<p class="f4">Ayaṃ kho bhikkhave viseso ayaṃ adhippāyo idaṃ nānā-karaṇaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave idh'ekacco puggalo muditā saha-gatena cetasā ekaṃ disā paritvā viharati||<br />
					- tathā dutiyaṃ||<br />
					- tathā tatiyaṃ||<br />
					- tathā catutthiṃ,||<br />
					iti uddamadho tiriyaṃ sabbadhi sabbattatāya lokaṃ muditā saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">So tad assādeti taṃ nikāmeti tena ca vittaṃ āpajjati.|| ||</p>

					<p class="f4">Tattha ṭhito tad-adhimutto tābbahulavihārī aparihīno kālaṃ kurumāno Subhakiṇanhānaṃ devānaṃ saha-vyataṃ uppajjati.|| ||</p>

					<p class="f4">Subhakiṇhānaṃ bhikkhave devānaṃ cattāro kappā āyuppamānaṃ.|| ||</p>

					<p class="f4">Tattha puthujjano yāvatāyukaṃ ṭhatvā yāvatakaṃ tesamaṃ devānaṃ āyu-p-pamāṇaṃ taṃ sabbaṃ khepetvā ninarayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā tasmiṃ yeva bhave parinbkhāyati.|| ||</p>

					<p class="f4">Ayaṃ kho bhikkhave viseso,||<br />
					ayaṃ adhippāyo.|| ||</p>

					<p class="f4">Idaṃ nānā-karaṇaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave idh'ekacco puggalo upekkhā-saha-gatena cetasā ekaṃ disaṃ pharitvā viharati||<br />
					- tathā dutiyaṃ||<br />
					- tathā tatiyaṃ||<br />
					- tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vattaṃ lokaṃ upekkhā-saha-gatena cetasā vipulena mahaggatena appamāṇena averena akhyāpajejhana pharitvā viharati.|| ||</p>

					<p class="f4">So tad assādeti taṃ nikāmeti tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī aparihīno kālaṃ kurumano Vehapphalānaṃ devānaṃ saha-vyataṃ uppajjati.|| ||</p>

					<p class="f4">Vehapphalānaṃ bhikkhave devānaṃ pañca kappa-satāni āyu-p-pamāṇaṃ.|| ||</p>

					<p class="f4">Tattha puthujjano yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā Nirayam pi gacchati.|| ||</p>

					<p class="f4">Tiracchāna-yonim pi gacchati.|| ||</p>

					<p class="f4">Petti-visayam pi gacchati.|| ||</p>

					<p class="f4">Bhagavato pana sāvako tattha yāvatāyukaṃ ṭhatvā yāvatakaṃ tesaṃ devānaṃ āyu-p-pamāṇaṃ taṃ sabbaṃ khepetvā tasmiṃ yeva bhave parinibkhāyati.|| ||</p>

					<p class="f4">Ayaṃ kho bhikkhave viseso ayaṃ adhippāyo.|| ||</p>

					<p class="f4">Idaṃ nānā-karaṇaṃ sutavato ariya-sāvakassa a-s-sutavatā puthujjanena yad idaṃ gatiyā upapattiyā sati.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>