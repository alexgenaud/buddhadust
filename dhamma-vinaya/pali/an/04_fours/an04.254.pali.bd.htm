<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 254. The elderly Malunkya's Son asks The Buddha for a teaching in brief and receiving it shortly thereafter becomes Arahant." />
<title>AN 4 254: Malunkya-putta Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XXVI: Abhiññā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p254">Sutta 254</a></h4>

					<h1>Māluŋkya-Putta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg248"><span class="f2 g"><b>[248]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.254.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho āyasamā Māluŋkya-putto yena Bhagavā ten'upasankami.|| ||</p>

					<p class="f4">Upasan-kamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Māluŋkya-putto Bhagavantaɱ etad avoca:|| ||</p>

					<p class="f4">"Sādhu kho me bhante Bhagavā saŋkhittena dhammaɱ desetu,||<br />
					yam ahaɱ Bhagavato dhammaɱ sutvā eko vupakaṭṭho appamatto ātāpī pahit'atto vihareyyan" ti.|| ||</p>

					<p class="f4">"Ettha dāni Māluŋkya-putta kiɱ dahare bhikkhu vakkhāma,||<br />
					yattha hi nāma tvaɱ jiṇṇo vuddho mahallako Tathāgatassa saŋkhittena ovādaɱ yā casī" ti?|| ||</p>

					<p class="f4">"Desetu me bhante Bhagavā saŋkhittena dhammaɱ,||<br />
					desetu Sugato saŋkhittena dhammaɱ,||<br />
					app'eva nāmāhaɱ Bhagavato bhāsitassa atthaɱ ājāneyyaɱ app'eva nāmāhaɱ Bhagavato bhāsitassa dāyādo assan" ti.|| ||</p>

					<p class="f4">"Cattāro'me Māluŋkya-putta taṇhuppādā yattha bhikkhuno taṇhā uppajjamānā uppajjati.|| ||</p>

					<p class="f4">Katame cattāro?|| ||</p>

					<p class="f4">Cīvara-hetu vā Māluŋkya-putta bhikkhuno taṇhā uppajjamānā uppajjati,||<br />
					piṇḍa-pāta-hetu vā māluŋakyaputta bhikkhuno taṇhā uppajjamānā uppajjati,||<br />
					sen'āsana-hetu vā Māluŋkya-putta bhikkhuno taṇhā uppajjamānā uppajjati,||<br />
					iti bhav-ā-bhava-hetu vā Māluŋkya-putta bhikkhuno taṇhā uppajjamānā uppajjati.|| ||</p>

					<p class="f4">Ime kho Māluŋkya-putta cattāro taṇhuppādā yattha bhikkhuno taṇhā uppajjamānā uppajjati.|| ||</p>

					<p class="f4"><a id="pg249"><span class="f2 g"><b>[249]</b></span></a> Yato kho Māluŋkya-putta bhikkhuno taṇhā pahīṇā hoti,||<br />
					ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Ayaɱ vuccati Māluŋkya-putta bhikkhu acchecchi taṇhaɱ,||<br />
					vāvattayi saŋyojanaɱ,||<br />
					sammā mānābhi-samayā antam akāsi dukkhassā" ti.|| ||</p>

					<p class="f4">Atha kho āyasmā Māluŋkya-putto Bhagavatā iminā ovādena ovadito uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho āyasmā Māluŋkya-putto eko vupakaṭṭho appamatto ātāpī pahit'atto viharanto na cirass'eva yass'attathāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti abbhaññāsi.|| ||</p>

					<p class="f4">Aññataro ca pan'āyasmā Māluŋkya-putto arahataɱ ahosī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>