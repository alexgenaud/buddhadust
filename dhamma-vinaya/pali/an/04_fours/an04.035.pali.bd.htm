<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 35. Brahman Vassakarā visits Gotama and describes what the brahmins call a great man and Gotama replies with what is called a great man in his Dhamma-discipline." />
<title>AN 4 35: Vassakarā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					IV. Cakka Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p35">Sutta 35</a></h4>

					<h1>Vassakāra Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg35"><span class="f2 g"><b>[35]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.035.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.035.than.ati.htm#p1">than</a>][<a href="../../../../dhamma-vinaya/wp/an/04_fours/an04.035.bodh.wp.htm#p1">bodh</a>]</span> Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Atha kho Vassakāro brāhmaṇo Magadha-mahā-matto yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Vassakāro brāhmaṇo Bhagavantaɱ etad avoca:|| ||</p>

					<p class="f4">"Catuhi kho mayaɱ bho Gotama dhammehi samannāgataɱ mahā-paññaɱ mahā-purisaɱ paññapema.|| ||</p>

					<p class="f4">Katamehi catūhi?|| ||</p>

					<p class="f4">2. Idha bho Gotama bahu-s-suto hoti,||<br />
					tassa tass'eva sutajātassa.|| ||</p>

					<p class="f4">Tassa tass'eva kho pana bhāsitassa atthaɱ jānāti:|| ||</p>

					<p class="f4">'Ayaɱ imassa bhāsitassa attho,||<br />
					ayaɱ imassa bhāsitassa attho' ti.|| ||</p>

					<p class="f4">Satimā kho pana hoti cira-katam pi cira-bhāsitam pi saritā anussaritā.|| ||</p>

					<p class="f4">Yāni kho pana tāni gahaṭṭhakāni kiɱ-karaṇīyāni,||<br />
					tattha dakkho hoti analaso,||<br />
					tatr'upāyavīmaɱsāya samannāgato alaɱ kātuɱ alaɱ saɱvidhātuɱ.|| ||</p>

					<p class="f4">Imehi kho mayaɱ bho Gotama catūhi dhammehi samannāgataɱ mahā-paññaɱ mahā-purisaɱ paññapema.|| ||</p>

					<p class="f4">Sace me pana bho Gotama anumoditabbaɱ,||<br />
					anumodatu me bhavaɱ Gotamo.|| ||</p>

					<p class="f4">Sace pana me bhavaɱ Gotama paṭikkositabbaɱ,||<br />
					paṭikkosatu me bhavaɱ Gotamo' ti.|| ||</p>

					<p class="f4">3. "N'eva kho tyāhaɱ brāhmaṇa anumodāmi,||<br />
					na pana paṭik- <a id="pg36"><span class="f2 g"><b>[36]</b></span></a> kosāmi.|| ||</p>

					<p class="f4">Catūhi kho ahaɱ brāhmaṇa dhammehi samannāgataɱ mahā-paññaɱ mahā-purisaɱ paññapemi.|| ||</p>

					<p class="f4">Katamehi catūhi?|| ||</p>

					<p class="f4">Idha brāhmaṇa bahu-jana-hitāya paṭipanno hoti bahu-jana-sukhāya bahu'ssa janatā ariye ñāye patiṭṭhāpitā,||<br />
					yadīdaɱ kalyāṇa-dhammatā kusala-dhammatā.|| ||</p>

					<p class="f4">So yaɱ vitakkaɱ ākankhati vitakketuɱ,||<br />
					taɱ vitakkaɱ vitakketi.|| ||</p>

					<p class="f4">Yaɱ vitakkaɱ nākankhati vitakketuɱ,||<br />
					na taɱ vitakkaɱ vitakketi.|| ||</p>

					<p class="f4">Yaɱ saŋkappaɱ ākankhati saŋkappetuɱ,||<br />
					taɱ saŋkappaɱ saŋkappeti.|| ||</p>

					<p class="f4">Yaɱ saŋkappaɱ nākankhati saŋkappetuɱ,||<br />
					na taɱ saŋkappaɱ saŋkappeti.|| ||</p>

					<p class="f4">Iti ceto-vasi-p-patto hoti vitakkapathesu.|| ||</p>

					<p class="f4">Catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī hoti akiccha-lābhī akasira-lābhī||<br />
					āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">N'eva kho tyāhaɱ brāhmaṇa anumodāmi||<br />
					na pana paṭikkosāmi.|| ||</p>

					<p class="f4">Imehi kho ahaɱ brāhmaṇa catūhi dhammehi samannāgataɱ mahā-paññaɱ mahā-purisaɱ paññapemī" ti.|| ||</p>

					<p class="f4">4. "Acchariyaɱ bho Gotama.|| ||</p>

					<p class="f4">Abbhutaɱ bho Gotama.|| ||</p>

					<p class="f4">Yāva su-bhāsitaɱ c'idaɱ bhotā
					Gotamena.|| ||</p>

					<p class="f4">Imehi ca mayaɱ catūhi dhammehi samannāgataɱ bhavantaɱ Gotamaɱ dhārema.|| ||</p>

					<p class="f4">Bhavaɱ hi Gotamo bahu-jana-hitāya paṭipanno bahu-jana-sukhāya,||<br />
					bahu te janatā ariye ñāye patiṭṭhāpitā yad idaɱ kalyāṇa-dhammatā kusala-dhammatā.|| ||</p>

					<p class="f4">Bhavaɱ hi Gotamo yaɱ vitakkaɱ ākankhati vitakketuɱ,||<br />
					taɱ vitakkaɱ vitakketi.|| ||</p>

					<p class="f4">Yaɱ vitakkaɱ nākankhati vitakketuɱ,||<br />
					na taɱ vitakkaɱ vitakketi.|| ||</p>

					<p class="f4">Yaɱ saŋkappaɱ ākankhati saŋkappetuɱ,||<br />
					taɱ saŋkappaɱ saŋkappeti.|| ||</p>

					<p class="f4">Yaɱ saŋkappaɱ nākankhati saŋkappetuɱ,||<br />
					na taɱ saŋkappaɱ saŋkappeti.|| ||</p>

					<p class="f4">Bhavaɱ hi Gotamo ceto-vasi-p-patto vitakkapathesu.|| ||</p>

					<p class="f4">Bhavaɱ hi Gotamo catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ||<br />
					nikāma-lābhī akiccha-lābhī akasira-lābhī.|| ||</p>

					<p class="f4">Bhavaɱ hi Gotamo āsavānaɱ khayā anāsavaɱ ceto-vimuttiɱ paññā-vimuttiɱ||<br />
					Diṭṭh'eva dhamme sayaɱ abhiññā sacchi-katvā upasampajja viharatī" ti.|| ||</p>

					<p class="f4"><a id="pg37"><span class="f2 g"><b>[37]</b></span></a> 5. Addhā kho te brāhmaṇa āsajja upanīyavācā bhāsitā||<br />
					api ca tyāhaɱ vyākarissāmi:|| ||</p>

					<p class="f4">Ahaɱ hi brāhmaṇa bahu-jana-hitāya paṭipanno bahu-jana-sukhāya,||<br />
					bahu me janatā ariye ñāye patiṭṭhāpitā yad idaɱ kalyāṇa-dhammatā kusala-dhammatā.|| ||</p>

					<p class="f4">Ahaɱ hi brāhmaṇa yaɱ vitakkaɱ ākaŋkhāmi vitakketuɱ,||<br />
					taɱ vitakkaɱ vitakkemi.|| ||</p>

					<p class="f4">Yaɱ vitakkaɱ nākaŋkhāmi vitakketuɱ,||<br />
					na taɱ vitakkaɱ vitakkemi.|| ||</p>

					<p class="f4">Yaɱ saŋkappaɱ ākaŋkhāmi saŋkappetuɱ,||<br />
					taɱ saŋkappaɱ saŋkappemi.|| ||</p>

					<p class="f4">Yaɱ saŋkappaɱ nākaŋkhāmi saŋkappetuɱ,||<br />
					na taɱ saŋkappaɱ saŋkappemi.|| ||</p>

					<p class="f4">Ahaɱ hi brāhmaṇa ceto-vasi-p-patto vitakkapathesu.|| ||</p>

					<p class="f4">Ahaɱ hi brāhmaṇa catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī akiccha-lābhī akasira-lābhī.|| ||</p>

					<p class="f4">Ahaɱ hi brāhmaṇa āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharāmī" ti.|| ||</p>

					<p>&nbsp;</p>

					<p class="f4 ctr">Yo vedi sabbasattānaɱ maccupāsā pamocanaɱ,||<br />
					Hitaɱ deva-manussānaɱ ñāyaɱ dhammaɱ pakāsayī,||<br />
					Yaɱ ve disvā ca sutvā ca pasīdati bahujjano.|| ||</p>

					<p class="f4 ctr">MaggāMaggassa kusalo katakicco anāsavo,||<br />
					Buddho antimasārīro mahā-pañño mahā-puriso ti vuccatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>