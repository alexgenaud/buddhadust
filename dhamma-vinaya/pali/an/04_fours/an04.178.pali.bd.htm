<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 178. The Buddha describes two pairs of individuals. One pair is striving to get rid of 'own-body', the other is striving to break up 'blindness'. In each of the pairs the persons have attained peaceful states of mind and liberation of heart and work at their objective but in one case there is no excitement at the task while in the other there is. The Buddha states that where this excitement is missing, the task is unlikely to be accomplished." />
<title>AN 4 178: Ceto-Vimutti Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XVIII: Sañcetaniya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p178">Sutta 178</a></h4>

					<h1>Ceto-Vimutti Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg165"><span class="f2 g"><b>[165]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.178.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.178.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So sakkāya-nirodhaṃ manasi karoti,||<br />
					tassa sakkāya-nirodhaṃ manasi karoto||<br />
					sakkāya-nirodhe cittaṃ na pakkhandati,||<br />
					na-p-pasīdati,||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaṃ bhikkhave bhikkhuno na sakkāya-nirodho pāṭikaṇkho.|| ||</p>

					<p class="f4">Seyyathā pi, bhikkhave, puriso lasāgatena||<br />
					hatthena sākhaṃ gaṇheyya,||<br />
					tassa so hattho sajjeyyā pi bajjheyyā pi,||<br />
					evam eva kho bhikkhave bhikkhu aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So sakkāya-nirodhaṃ manasi karoti||<br />
					tassa sakkāya-nirodhaṃ manasi karoto||<br />
					sakkāya-nirodhe cittaṃ na pakkhandati||<br />
					na-p-pasīdati||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaṃ bhikkhave bhikkhuno na sakkāya-nirodho pāṭikaṇkho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So sakkāya-nirodhaṃ <a id="pg166"><span class="f2 g"><b>[166]</b></span></a> manasi karoti,||<br />
					tassa sakkāya-nirodhaṃ manasi karoto||<br />
					sakkāya-nirodhe cittaṃ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaṃ bhikkhave bhikkhuno sakkāya-nirodho pāṭikaṇkho.|| ||</p>

					<p class="f4">Seyyathā pi, bhikkhave, puriso suddhena hatthena sākhaṃ gaṇheyya,||<br />
					tassa so hattho n'eva sajjeyya na gaṇheyya na khajjeyya.|| ||</p>

					<p class="f4">Evam eva kho bhikkhave bhikkhu aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So sakkāya-nirodhaṃ manasi karoti||<br />
					tassa sakkāya-nirodhaṃ manasi karoto sakkāya-nirodhe cittaṃ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaṃ bhikkhave bhikkhuno sakkāya-nirodho pāṭikaṇkho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So avijjāppabhedaṃ manasi karoti||<br />
					tassa avijjāppabhedaṃ manasi karoto||<br />
					avijjāppabhede cittaṃ na pakkhandati||<br />
					na ppasīdati||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaṃ bhikkhave bhikkhuno na avijjāppado pāṭikaṇkho.|| ||</p>

					<p class="f4">Seyyathā pi, bhikkhave, jambāli aneka-vassagaṇikā,||<br />
					tassā puriso yāni c'eva āya-mukhāni tāni pidabheyya,||<br />
					yāni ca apāya-mukhāni tāni vivareyya,||<br />
					devo ca na sammādhāraṃ anuppaveccheyya,||<br />
					evaṃ hi tassā bhikkhave jambāliyā na pālippabhedo pāṭikaṇkho,||<br />
					evam eva kho bhikkhave bhikkhu aññataraṃ santaṃ ceto-vimttiṃ upasampajja viharati.|| ||</p>

					<p class="f4">So avijjāppabhedaṃ manasi karoti,||<br />
					tassa avijjāppabhedaṃ manasi karoto||<br />
					avijjāppabhede cittaṃ na pakkhandati||<br />
					na-p-pasīdati||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaṃ bhikkhave bhikkhuno na avijjāppabhedo pāṭikaṇkho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So avijjāppabhedaṃ manasi karoti||<br />
					tassa avijjāppabhedaṃ manasi karoto||<br />
					avijjāppabhede cittaṃ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaṃ bhikkhave bhikkhuno avijjāppabhedo pāṭakaṇkho.|| ||</p>

					<p class="f4">Seyyathā pi, bhikkhave, jambāli aneka-vassagaṇikā,||<br />
					tassā puriso yāni c'eva āya-mukhāni tāni vivareyya,||<br />
					yāni ca apāya-mukhāni tāni pidaheyya,||<br />
					devo ca sammādhāraṃ anuppaveccheyya||<br />
					evaṃ hi tassā bhikkhave jambāliyā pālippabhedo pāṭikaṇkho.|| ||</p>

					<p class="f4">Evam eva kho bhikkhave bhikkhu aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So avijjāppabhedaṃ manasi karoti||<br />
					tassa <a id="pg167"><span class="f2 g"><b>[167]</b></span></a> avijjāppabhedaṃ manasi karoto||<br />
					avijjāppabhede cittaṃ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaṃ bhikkhave bhikkhuno avijjāppabhedo pāṭikaṇkho.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>