<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 178. The Buddha describes two pairs of individuals. One pair is striving to get rid of 'own-body', the other is striving to break up 'blindness'. In each of the pairs the persons have attained peaceful states of mind and liberation of heart and work at their objective but in one case there is no excitement at the task while in the other there is. The Buddha states that where this excitement is missing, the task is unlikely to be accomplished." />
<title>AN 4 178: Ceto-Vimutti Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVIII: Sañcetaniya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p178">Sutta 178</a></h4>

					<h1>Ceto-Vimutti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg165"><span class="f2 g"><b>[165]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.178.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.178.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So sakkāya-nirodhaɱ manasi karoti,||<br />
					tassa sakkāya-nirodhaɱ manasi karoto||<br />
					sakkāya-nirodhe cittaɱ na pakkhandati,||<br />
					na-p-pasīdati,||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaɱ bhikkhave bhikkhuno na sakkāya-nirodho pāṭikaŋkho.|| ||</p>

					<p class="f4">Seyyathā pi, bhikkhave, puriso lasāgatena||<br />
					hatthena sākhaɱ gaṇheyya,||<br />
					tassa so hattho sajjeyyā pi bajjheyyā pi,||<br />
					evam eva kho bhikkhave bhikkhu aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So sakkāya-nirodhaɱ manasi karoti||<br />
					tassa sakkāya-nirodhaɱ manasi karoto||<br />
					sakkāya-nirodhe cittaɱ na pakkhandati||<br />
					na-p-pasīdati||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaɱ bhikkhave bhikkhuno na sakkāya-nirodho pāṭikaŋkho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So sakkāya-nirodhaɱ <a id="pg166"><span class="f2 g"><b>[166]</b></span></a> manasi karoti,||<br />
					tassa sakkāya-nirodhaɱ manasi karoto||<br />
					sakkāya-nirodhe cittaɱ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaɱ bhikkhave bhikkhuno sakkāya-nirodho pāṭikaŋkho.|| ||</p>

					<p class="f4">Seyyathā pi, bhikkhave, puriso suddhena hatthena sākhaɱ gaṇheyya,||<br />
					tassa so hattho n'eva sajjeyya na gaṇheyya na khajjeyya.|| ||</p>

					<p class="f4">Evam eva kho bhikkhave bhikkhu aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So sakkāya-nirodhaɱ manasi karoti||<br />
					tassa sakkāya-nirodhaɱ manasi karoto sakkāya-nirodhe cittaɱ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaɱ bhikkhave bhikkhuno sakkāya-nirodho pāṭikaŋkho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So avijjāppabhedaɱ manasi karoti||<br />
					tassa avijjāppabhedaɱ manasi karoto||<br />
					avijjāppabhede cittaɱ na pakkhandati||<br />
					na ppasīdati||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaɱ bhikkhave bhikkhuno na avijjāppado pāṭikaŋkho.|| ||</p>

					<p class="f4">Seyyathā pi, bhikkhave, jambāli aneka-vassagaṇikā,||<br />
					tassā puriso yāni c'eva āya-mukhāni tāni pidabheyya,||<br />
					yāni ca apāya-mukhāni tāni vivareyya,||<br />
					devo ca na sammādhāraɱ anuppaveccheyya,||<br />
					evaɱ hi tassā bhikkhave jambāliyā na pālippabhedo pāṭikaŋkho,||<br />
					evam eva kho bhikkhave bhikkhu aññataraɱ santaɱ ceto-vimttiɱ upasampajja viharati.|| ||</p>

					<p class="f4">So avijjāppabhedaɱ manasi karoti,||<br />
					tassa avijjāppabhedaɱ manasi karoto||<br />
					avijjāppabhede cittaɱ na pakkhandati||<br />
					na-p-pasīdati||<br />
					na santiṭṭhati||<br />
					na vimuccati.|| ||</p>

					<p class="f4">Tassa kho etaɱ bhikkhave bhikkhuno na avijjāppabhedo pāṭikaŋkho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So avijjāppabhedaɱ manasi karoti||<br />
					tassa avijjāppabhedaɱ manasi karoto||<br />
					avijjāppabhede cittaɱ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaɱ bhikkhave bhikkhuno avijjāppabhedo pāṭakaŋkho.|| ||</p>

					<p class="f4">Seyyathā pi, bhikkhave, jambāli aneka-vassagaṇikā,||<br />
					tassā puriso yāni c'eva āya-mukhāni tāni vivareyya,||<br />
					yāni ca apāya-mukhāni tāni pidaheyya,||<br />
					devo ca sammādhāraɱ anuppaveccheyya||<br />
					evaɱ hi tassā bhikkhave jambāliyā pālippabhedo pāṭikaŋkho.|| ||</p>

					<p class="f4">Evam eva kho bhikkhave bhikkhu aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So avijjāppabhedaɱ manasi karoti||<br />
					tassa <a id="pg167"><span class="f2 g"><b>[167]</b></span></a> avijjāppabhedaɱ manasi karoto||<br />
					avijjāppabhede cittaɱ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">Tassa kho etaɱ bhikkhave bhikkhuno avijjāppabhedo pāṭikaŋkho.|| ||</p>

					<p class="f4">Ime kho bhikkhave cattāro puggalā santo saŋvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>