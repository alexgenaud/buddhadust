<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 40. Brahmin Udayi asks if Gotama praises sacrifices and is told that he does not praise bloody sacrifices and that they are of little worth but that he does praise traditional charitable sacrifices and that they are of much worth." />
<title>AN 4 40: Udayi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					4. Catukka Nipāta<br />
					IV. Cakka Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p40">Sutta 40</a></h4>

					<h1>Udāyī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg43"><span class="f2 g"><b>[43]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.040.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.040.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">2. Atha kho Udāyī brāhmaṇo yena Bhagavā ten'upasaṅkami.|| ||</p>

					<p class="f4">Upasaṅmitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyāṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Udāyī brāhmaṇo Bhagavantaṃ etad avoca:|| ||</p>

					<p class="f4">"Bhavam pi no Gotamo yaññaṃ vaṇṇetī" ti?|| ||</p>

					<p class="f4">3. Na kho ahaṃ brāhmaṇa sabbaṃ yaññaṃ vaṇṇemi.|| ||</p>

					<p class="f4">Na panāhaṃ brāhmaṇa sabbaṃ yaññaṃ na vaṇṇemi.|| ||</p>

					<p class="f4">Yathā-rūpe ca kho brāhmaṇa yaññe gāvo haññanti,||<br />
					ajeḷakā haññanti,||<br />
					kukkuṭasūkarā haññanti,||<br />
					vividhā pāṇā saṅghātaṃ āpajjanti,||<br />
					eva-rūpaṃ kho ahaṃ brāhmaṇa sārambhaṃ yaññaṃ na vaṇṇemi.|| ||</p>

					<p class="f4">Taṃ kissa hetu?|| ||</p>

					<p class="f4">Eva-rūpaṃ hi brāhmaṇa sārambhaṃ yaññaṃ na upasaṅkamanti Arahanto vā arahaMaggaṃ samāpannā vā.|| ||</p>

					<p class="f4">Yathā-rūpe ca kho brāhmaṇa yaññe n'eva gāvo haññanti,||<br />
					na ajeḷakā haññanti,||<br />
					na kukkuṭasūkarā haññanti,||<br />
					na vividhā pāṇā saṅghātaṃ āpajjanti.|| ||</p>

					<p class="f4">Eva-rūpaṃ kho ahaṃ brāhmaṇa nirārambhaṃ yaññaṃ vaṇṇemi.|| ||</p>

					<p class="f4">Yad idaṃ niccadānaṃ anukulayaññaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Eva-rūpaṃ hi brāhmaṇa nirārambhaṃ yaññaṃ upasaṅkamanti Arahanto vā arahaMaggaṃ vā samāpannāti.|| ||</p>

					<p>&nbsp;</p>

					<p class="f4 ctr">Abhisaṅkhataṃ nirārambhaṃ yaññaṃ kālena kappiyaṃ,||<br />
					<a id="pg44"><span class="f2 g"><b>[44]</b></span></a> tādisaṃ upasaṃyanti saññatā brahma-cāriyā.|| ||</p>

					<p class="f4 ctr">Vivattacchaddā ye loke vītivattā kālaṃ gatiṃ,||<br />
					Yaññam etaṃ pasaṃ-santi buddhā puññassa kovidā.|| ||</p>

					<p class="f4 ctr">Yaññe vā yadi vā saddhe bhavyaṃ katvā yathārahaṃ,||<br />
					Pasannacitto yajati sukhette brahma-cārisu.|| ||</p>

					<p class="f4 ctr">Suhutaṃ suyiṭṭhaṃ suppattaṃ dakkhiṇeyyesu yaṃ kataṃ,||<br />
					Yañño ca vipulo hoti pasīdanti ca devatā.|| ||</p>

					<p class="f4 ctr">Evaṃ yajitvā medhāvī saddho muttena cetasā,||<br />
					Avyāpajjhaṃ sukhaṃ lokaṃ paṇḍito upapajjatī ti.|| ||</p>

					<p>&nbsp;</p>

					<p class="fp3 ctr">Cakkavaggo catuttho</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>