<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Fours, Sutta 14. A detailed exposition of the four consummate efforts." />
<title>AN 4 14: Samvarappadhana Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāyo<br />
					IV. Catukka Nipāto<br />
					II. Cara Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p14">Sutta 14</a></h4>

					<h1>Saɱvarappadhāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.014.wood.pts.htm">pts</a>][<a href="../../../../dhamma-vinaya/wp/an/04_fours/an04.014.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave padhānāni.|| ||</p>

					<p class="f4">Katamāni cattāri?|| ||</p>

					<p class="f4">Saɱvarappadhānaɱ,||<br />
					pahāṇappadhānaɱ,||<br />
					bhāvanāppadhānaɱ,||<br />
					anurakkhaṇappadhānaɱ.|| ||</p>

					<p class="f4">Katamañ ca bhikkhave saŋvarappadhānaɱ?|| ||</p>

					<p class="f4">Idha, bhikkhave, bhikkhu cakkhunā rūpaɱ disvā na nimittaggāhī hoti nānuvyañjanaggāhī,||<br />
					yatvādhi-karaṇame taɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati cakkhu'ndriyaɱ,||<br />
					cakkhu'ndriye saŋvaraɱ āpajjati.|| ||</p>

					<p class="f4">Sotena saddaɱ sutvā na nimittaggāhī hoti nānuvyañjanaggāhī,||<br />
					yatvādhi-karaṇame taɱ sot'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati sot'indriyaɱ,||<br />
					sot'indriye saŋvaraɱ āpajjati.|| ||</p>

					<p class="f4">Ghāṇena gandhaɱ ghāyitvā na nimittaggāhī hoti nānuvyañjanaggāhī,||<br />
					yatvādhi-karaṇame taɱ ghāṇindriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati ghāṇindriyaɱ,||<br />
					ghāṇindriye saŋvaraɱ āpajjati.|| ||</p>

					<p class="f4">Jivhāya rasaɱ sāyitvā na nimittaggāhī hoti nānuvyañjanaggāhī,||<br />
					yatvādhi-karaṇame taɱ jivh'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati jivh'indriyaɱ,||<br />
					jivh'indriye saŋvaraɱ āpajjati.|| ||</p>

					<p class="f4">Kāyena phoṭṭhabbaɱ phusitvā na nimittaggāhī hoti nānuvyañjanaggāhī,||<br />
					yatvādhi-karaṇame taɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati kāy'indriyaɱ,||<br />
					kāy'indriye saŋvaraɱ āpajjati.|| ||</p>

					<p class="f4">Manasā dhammaɱ viññāya na nimittaggāhī hoti nānuvyañjanaggāhī,||<br />
					yatvādhi-karaṇame taɱ man'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati man'indriyaɱ,||<br />
					man'indriye saŋvaraɱ āpajjati.|| ||</p>

					<p class="f4">Idaɱ vuccati bhikkhave saŋvarappadhānaɱ.|| ||</p>

					<p class="f4">Katamañ ca bhikkhave pahāṇappadhānaɱ?|| ||</p>

					<p class="f4">Idha, bhikkhave, bhikkhu uppannaɱ kāma-vitakkaɱ nādhi-vāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaɱ gameti.|| ||</p>

					<p class="f4">Uppannaɱ vyāpāda-vitakkaɱ nādhi-vāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaɱ gameti.|| ||</p>

					<p class="f4">Uppannaɱ vihiɱsā-vitakkaɱ nādhi-vāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaɱ gameti.|| ||</p>

					<p class="f4">Uppannuppanne pāpake akusale dhamme nādhi-vāseti,||<br />
					pajahati,||<br />
					vinodeti,||<br />
					vyantī-karoti anabhāvaɱ gameti.|| ||</p>

					<p class="f4">Idaɱ vuccati bhikkhave pahāṇappadhānaɱ:|| ||</p>

					<p class="f4">Katamañ ca bhikkhave bhāvanāppadhānaɱ?|| ||</p>

					<p class="f4">Idha, bhikkhave, bhikkhu sati-sambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Dhammavicayasambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Viriyasambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Pītisambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Passaddhisambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Samādhisambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Upekkhāsambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Idaɱ vuccati bhikkhave bhāvanāppadhānaɱ.|| ||</p>

					<p class="f4"><a id="pg17"><span class="f2 g"><b>[17]</b></span></a> Katamañ ca bhikkhave anurakkhaṇappadhānaɱ?|| ||</p>

					<p class="f4">Idha, bhikkhave, bhikkhu uppannaɱ bhaddakaɱ samādhinimittaɱ anurakkhati aṭṭhikasaññaɱ pulavakasaññaɱ vinīlakasaññaɱ vipubbakasaññaɱ vicchiddakasaññaɱ udadhumātakasaññaɱ.|| ||</p>

					<p class="f4">Idaɱ vuccati bhikkhave anurakkhaṇappadhānaɱ.|| ||</p>

					<p class="f4">Imāni kho bhikkhave cattāri padhānānīni.|| ||</p>

					<p>&nbsp;</p>

					<p class="f4 ctr">Saɱvaro ca pahāṇañca bhāvanā anurakkhaṇā,||<br />
					Ete padhānā cattāro desitādiccabandhunā,||<br />
					Ye hi bhikkhu idhātāpī khayaɱ dukkhassa pāpuṇe ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>