<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Fours, Sutta 14. A detailed exposition of the four consummate efforts." />
<title>AN 4 14: Samvarappadhana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāyo<br />
					IV. Catukka Nipāto<br />
					II. Cara Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p14">Sutta 14</a></h4>

					<h1>Saṃvarappadhāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.014.wood.pts.htm">pts</a>][<a href="../../../../dhamma-vinaya/wp/an/04_fours/an04.014.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave padhānāni.|| ||</p>

					<p class="f4">Katamāni cattāri?|| ||</p>

					<p class="f4">Saṃvarappadhānaṃ,||<br />
					pahāṇappadhānaṃ,||<br />
					bhāvanāppadhānaṃ,||<br />
					anurakkhaṇappadhānaṃ.|| ||</p>

					<p class="f4">Katamañ ca bhikkhave saṃvarappadhānaṃ?|| ||</p>

					<p class="f4">Idha, bhikkhave, bhikkhu cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="f4">Sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sot'indriye saṃvaraṃ āpajjati.|| ||</p>

					<p class="f4">Ghāṇena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ ghāṇindriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghāṇindriyaṃ,||<br />
					ghāṇindriye saṃvaraṃ āpajjati.|| ||</p>

					<p class="f4">Jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ jivh'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivh'indriyaṃ,||<br />
					jivh'indriye saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.|| ||</p>

					<p class="f4">Manasā dhammaṃ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">Idaṃ vuccati bhikkhave saṃvarappadhānaṃ.|| ||</p>

					<p class="f4">Katamañ ca bhikkhave pahāṇappadhānaṃ?|| ||</p>

					<p class="f4">Idha, bhikkhave, bhikkhu uppannaṃ kāma-vitakkaṃ n'ādhivāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaṃ gameti.|| ||</p>

					<p class="f4">Uppannaṃ vyāpāda-vitakkaṃ n'ādhivāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaṃ gameti.|| ||</p>

					<p class="f4">Uppannaṃ vihiṃsā-vitakkaṃ n'ādhivāseti,||<br />
					pajahati,||<br />
					vinodeti,||<br />
					vyantī-karoti,||<br />
					anabhāvaṃ gameti.|| ||</p>

					<p class="f4">Uppannuppanne pāpake akusale dhamme n'ādhivāseti,||<br />
					pajahati,||<br />
					vinodeti,||<br />
					vyantī-karoti anabhāvaṃ gameti.|| ||</p>

					<p class="f4">Idaṃ vuccati bhikkhave pahāṇappadhānaṃ:|| ||</p>

					<p class="f4">Katamañ ca bhikkhave bhāvanāppadhānaṃ?|| ||</p>

					<p class="f4">Idha, bhikkhave, bhikkhu sati-sambojjh'aṅgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.|| ||</p>

					<p class="f4">Dhamma-vicaya-sambojjh'aṅgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.|| ||</p>

					<p class="f4">Viriya-sambojjh'aṅgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.|| ||</p>

					<p class="f4">Pīti-sambojjh'aṅgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.|| ||</p>

					<p class="f4">Passaddhi-sambojjh'aṅgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.|| ||</p>

					<p class="f4">Samādhi-sambojjh'aṅgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.|| ||</p>

					<p class="f4">Upekkhā-sambojjh'aṅgaṃ bhāveti viveka-nissitaṃ virāga-nissitaṃ nirodha-nissitaṃ vossagga-pariṇāmiṃ.|| ||</p>

					<p class="f4">Idaṃ vuccati bhikkhave bhāvanāppadhānaṃ.|| ||</p>

					<p class="f4"><a id="pg17"><span class="f2 g"><b>[17]</b></span></a> Katamañ ca bhikkhave anurakkhaṇappadhānaṃ?|| ||</p>

					<p class="f4">Idha, bhikkhave, bhikkhu uppannaṃ bhaddakaṃ samādhinimittaṃ anurakkhati atthikasaññaṃ pulavakasaññaṃ vinīlakasaññaṃ vipubbakasaññaṃ vicchiddakasaññaṃ udadhumātakasaññaṃ.|| ||</p>

					<p class="f4">Idaṃ vuccati bhikkhave anurakkhaṇappadhānaṃ.|| ||</p>

					<p class="f4">Imāni kho bhikkhave cattāri padhānānīni.|| ||</p>

					<p>&nbsp;</p>

					<p class="f4 ctr">Saṃvaro ca pahāṇañca bhāvanā anurakkhaṇā,||<br />
					Ete padhānā cattāro desitādiccabandhunā,||<br />
					Ye hi bhikkhu idhātāpī khayaṃ dukkhassa pāpuṇe ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>