<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 208. The Buddha describes the attributes of the bad man and the bad man among bad men and the nice man and the nice man among nice men. Based on the tenfold way." />
<title>AN 4 208: Dutiya Papa: Kalyana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XXI: Sappurisa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p208">Sutta 208</a></h4>

					<h1>Dutiya Pāpa: Kalyāṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.208.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">'Pāpañ ca vo bhikkhave desissāmi||<br />
					pāpena pāpatarañ ca||<br />
					kalyāṇañ ca||<br />
					kalyāṇena kalyāṇatarañ ca.|| ||</p>

					<p class="f4">Taɱ suṇātha sādhukaɱ manasi karotha bhāsissāmī ti.'|| ||</p>

					<p class="f4">'Evaɱ bhante' ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Katamo ca bhikkhave pāpo?|| ||</p>

					<p class="f4">Idha bhikkhave ekacco||<br />
					micchā-diṭṭhiko hoti,||<br />
					micchā-saṅkappo hoti,||<br />
					micchā-vāco hoti,||<br />
					micchā-kammanto hoti,||<br />
					michā-ājivo hoti,||<br />
					micchā-vayāmo hoti,||<br />
					micchā-sati hoti,||<br />
					micchā-samādhi hoti,||<br />
					micchā-ñāṇī hoti,||<br />
					micchā-vimutti hoti.|| ||</p>

					<p class="f4">Ayaɱ vuccati bhikkhave pāpo.|| ||</p>

					<p class="f4">Katamo ca bhikkhave pāpena pāpataro?|| ||</p>

					<p class="f4">Idha, bhikkhave, ekacco||<br />
					attanā ca micchā-diṭṭhiko hoti,||<br />
					parañ ca micchā-diṭṭhiyā sam-ā-dapeti.|| ||</p>

					<p class="f4">Attanā ca micchā-saṅkappo hoti,||<br />
					parañ ca micchā-saṅkappe sam-ā-dapeti.|| ||</p>

					<p class="f4">Attanā ca micchā-vāco hoti,||<br />
					parañ ca micchā-vācāya sam-ā-dapeti.|| ||</p>

					<p class="f4">Attanā ca micchā ājīvo hoti,||<br />
					parañ ca micchā ājīve sam-ā-dapeti.|| ||</p>

					<p class="f4">Attanā ca micchā-sati hoti,||<br />
					parañ ca micchā-satiyā sam-ā-dapeti.|| ||</p>

					<p class="f4">Attanā ca micchā-samādhi hoti,||<br />
					parañc a micchā-samādhimhi sam-ā-dapeti.|| ||</p>

					<p class="f4">Attanā ca micchā-ñāṇī hoti,||<br />
					parañ ca micchā-ñāṇe sam-ā-dapeti.|| ||</p>

					<p class="f4">Attanā ca micchā-vimuttī hoti,||<br />
					parañ ca micchā-vimuttiyā sam-ā-dapeti.|| ||</p>

					<p class="f4">Ayaɱ vuccati bhikkhave pāpena pāpataro.|| ||</p>

					<p class="f4">Katamo ca bhikkhave kalyāṇo?|| ||</p>

					<p class="f4">Idha, bhikkhave, ekacco
					sammā-diṭṭhiko hoti,||<br />
					sammā-saṅkappo hoti,||<br />
					sammā-vāco hoti,||<br />
					sammā-kammanto hoti,||<br />
					sammā ājīvo hoti,||<br />
					sammā vāyāmo hoti,||<br />
					sammā-satī hoti,||<br />
					sammā-samādhī hoti,||<br />
					sammā-ñāṇī hoti,||<br />
					sammā-vimuttī hoti.|| ||</p>

					<p class="f4">Ayaɱ vuccati bhikkhave kalyāṇo.|| ||</p>

					<p class="f4">Katamo ca bhikkhave kalyāṇena kalyāṇataro?|| ||</p>

					<p class="f4">Idha, bhikkhave, ekacco||<br />
					attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti.|| ||</p>

					<p class="f4">Attanā ca sammā-saṅkappo hoti,||<br />
					parañ ca sammā saṅkappe sam-ā-dapeti.|| ||</p>

					<p class="f4">Attanā ca sammā-vāco hoti,||<br />
					parañ ca sammā-vācāya sam-ā-dapeti.|| ||</p>

					<p class="f4">Attanā ca sammā kammanto hoti,||<br />
					parañ ca sammā-kammante sam-ā-dapeti.|| ||</p>

					<p class="f4">Attanā ca sammā ājīvo hoti,||<br />
					parañ ca sammā ājīve sam-ā-dapeti.|| ||</p>

					<p class="f4">Attanā ca sammā-satī hoti,||<br />
					parañ ca sammā-satiyā sam-ā-dapeti.|| ||</p>

					<p class="f4">Attanā ca sammā-samādhī hoti,||<br />
					parañ ca sammā-samādhimhi sam-ā-dapeti.|| ||</p>

					<p class="f4">Attanā ca sammā-ñāṇī hoti,||<br />
					parañ ca sammā-ñāṇe sam-ā-dapeti.|| ||</p>

					<p class="f4">Attanā ca sammā-vimuttī hoti,||<br />
					parañ ca sammā-vimuttiyā sam-ā-dapeti.|| ||</p>

					<p class="f4">Ayaɱ vuccati bhikkhave kalyāṇena kalyāṇataro.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>