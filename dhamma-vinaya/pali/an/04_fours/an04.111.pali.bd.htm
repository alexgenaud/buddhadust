<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 111. The Buddha compairs his training methods with those of Kesi the horse trainer." />
<title>AN 4 111: Kesi Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XII: Kesi Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p111">Sutta 111</a></h4>

					<h1>Kesi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg112"><span class="f2 g"><b>[112]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.111.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.111.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">2. Atha kho Kesi assa-damma-sārathī yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Kesiɱ assa-damma-sārathiɱ Bhagavā etad avoca:|| ||</p>

					<p class="f4">2. "Tvaɱ ca khvāsi, Kesi, saññāto assa-damma-sārathi.|| ||</p>

					<p class="f4">Kathaɱ ca pana tvaɱ Kesi, assa-dammaɱ vinesī" ti?|| ||</p>

					<p class="f4">"Ahaɱ kho bhante assa-dammaɱ saṇhena pi vinemi,||<br />
					pharusena pi vinemi,||<br />
					saṇha-pharusena pi vinemī" ti.|| ||</p>

					<p class="f4">Sace te Kesi, assa-dammo saṇhena pi vinayaɱ na upeti,||<br />
					pharusena pi vinayaɱ na upeti,||<br />
					saṇha-pharusena pi vinayaɱ na upeti,||<br />
					kinti naɱ karosīti?|| ||</p>

					<p class="f4">Sace me bhante assa-dammo saṇhena vinayaɱ na upeti,||<br />
					pharusena pi vinayaɱ na upeti,||<br />
					saṇha-pharusena vinayaɱ na upeti,||<br />
					hanāmi naɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Mā me ācariya-kulassa avaṇṇo ahosī ti.|| ||</p>

					<p class="f4">Bhagavā pana bhante anuttaro purisa-damma-sārathi,||<br />
					kathaɱ pana bhante Bhagavā purisa-dammaɱ vinetī ti?|| ||</p>

					<p class="f4">3. Ahaɱ kho Kesi, purisa-dammaɱ saṇhena pi vinemi,||<br />
					pharusena pi vinemi,||<br />
					saṇha-pharusena pi vinemi.|| ||</p>

					<p class="f4">Tatr'idaɱ Kesi, saŋhasmiɱ:|| ||</p>

					<p class="f4">Iti kāya-su-caritaɱ,||<br />
					iti kāya-su-caritassa vipāko.|| ||</p>

					<p class="f4">Iti vacī-su-caritaɱ,||<br />
					iti vacī-su-caritassa vipāko.|| ||</p>

					<p class="f4">Iti mano-su-caritacaɱ,||<br />
					iti mano-su-caritassa vipako.|| ||</p>

					<p class="f4">Iti devā,||<br />
					iti manussā.|| ||</p>

					<p class="f4">Tatr'idaɱ Kesi, pharusasmiɱ:|| ||</p>

					<p class="f4">Iti kāya-du-c-caritaɱ,||<br />
					iti kāya-du-c-caritassa vipāko.|| ||</p>

					<p class="f4">Iti vacī-du-c-caritaɱ,||<br />
					iti vacī-du-c-caritassa vipāko.|| ||</p>

					<p class="f4">Iti mano-du-c-caritaɱ||<br />
					iti mano-du-c-caritassa vipāko.|| ||</p>

					<p class="f4">Iti Nirayo,||<br />
					iti tiracchāna-yoni,||<br />
					iti petti-visayo.|| ||</p>

					<p class="f4">Tair'idaɱ Kesi, saṇha-pharusasmiɱ:|| ||</p>

					<p class="f4">Iti kāya-su-caritaɱ,||<br />
					iti kāya-su-caritassa vipāko.|| ||</p>

					<p class="f4">Iti kāya-du-c-caritaɱ,||<br />
					iti kāya-du-c-caritassa vipāko.|| ||</p>

					<p class="f4">Iti vacī-su-caritaɱ,||<br />
					iti vacī-su-caritassa vipāko.|| ||</p>

					<p class="f4">Iti vaci-du-c-caritaɱ,||<br />
					iti vacī-du-c-caritassa vipāko.|| ||</p>

					<p class="f4">Iti mano-su-caritaɱ,||<br />
					iti mano-su-caritassa vipāko.|| ||</p>

					<p class="f4">Iti mano-du-c-caritaɱ,||<br />
					iti mano-du-c-caritassa vipāko.|| ||</p>

					<p class="f4">Iti devā, iti manussā,||<br />
					iti Nirayo,||<br />
					iti tiracchāna-yoni,||<br />
					iti petti-visayo ti.|| ||</p>

					<p class="f4">Sace te bhante purisa-dammo saṇhena vinayaɱ na upeti,||<br />
					<a id="pg113"><span class="f2 g"><b>[113]</b></span></a> pharusena vinayaɱ na upeti,||<br />
					saṇha-pharusena vinayaɱ na upeti,||<br />
					kinti naɱ Bhagavā karotī ti?|| ||</p>

					<p class="f4">Sace me Kesi, purisa-dammo saṇhena vinayaɱ na upeti,||<br />
					pharusena vinayaɱ na upeti,||<br />
					saṇha-pharusena vinayaɱ na upeti,||<br />
					hanāmi naɱ Kesi ti.|| ||</p>

					<p class="f4">4. Na kho bhante Bhagavato pāṇāti-pāto kappati.|| ||</p>

					<p class="f4">Atha ca pana Bhagavā evam āha —||<br />
					hanāmi naɱ Kesi ti.|| ||</p>

					<p class="f4">Saccaɱ Kesi, na Tathāgatassa pāṇāti-pāto kappati.|| ||</p>

					<p class="f4">Api ca so purisa-dammo saṇhena vinayaɱ na upeti,||<br />
					pharusena vinayaɱ na upeti,||<br />
					saṇha-pharusena vinayaɱ na upeti,||<br />
					na Tathāgato vattabbaɱ anusāsitabbaɱ maññati.|| ||</p>

					<p class="f4">Na pi viññū sabrahma-cārī vattabbaɱ anusāsitabbaɱ maññanti.|| ||</p>

					<p class="f4">Vadho hesa Kesi,||<br />
					ariyassa vinaye yaɱ na Tathāgato vattabbaɱ anusāsitabbaɱ maññati.|| ||</p>

					<p class="f4">Na pi viññū sabrahma-cārī vattabbaɱ anusāsitabbaɱ maññantī ti.|| ||</p>

					<p class="f4">So hi nūna bhante Sugatahato hoti yaɱ na Tathāgato vattabbaɱ anusāsitabbaɱ maññati.|| ||</p>

					<p class="f4">Na pi viññū sabrahma-cārī vattabbaɱ anusāsitabbaɱ maññantī ti.|| ||</p>

					<p class="f4">Abhikkantaɱ bhante, abhikkantaɱ bhante!|| ||</p>

					<p class="f4">Seyyathā pi bhante, nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					cakkhu-manto rūpāni dakkhintī ti.|| ||</p>

					<p class="f4">Evam evaɱ Bhagavatā aneka-pariyāyena Dhammo pakāsito,||<br />
					es'āhaɱ Bhagavantaɱ saraṇaɱ gacchāmi||<br />
					dhammaɱ ca||<br />
					bhikkhu-sanghaɱ ca.|| ||</p>

					<p class="f4">Upāsakaɱ maɱ bhante Bhagavā dhāretu ajja-t-agge pāṇupetaɱ saraṇaɱ gatanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>