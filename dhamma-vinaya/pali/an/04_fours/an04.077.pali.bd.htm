<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 77. The Buddha lists four topics which are imponderable, whose scope is so vast as to cause madness in anyone who allowed them to obsess the mind." />
<title>AN 4 77: Acinteyya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					VIII: Apaṇṇaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p77">Sutta 77</a></h4>

					<h1>Acinteyya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg80"><span class="f2 g"><b>[80]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.077.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.077.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave acinteyyāti na cintetabbāni,||<br />
					yāni cintento ummādassa vighātassa bhāgī assa.|| ||</p>

					<p class="f4">Katamāni cattāri?|| ||</p>

					<p class="f4">Buddhānaṃ bhikkhave Buddhavisayo acinteyyo na cittetabbo,||<br />
					yaṃ cintento ummādassa vighātassa bhāgī assa.|| ||</p>

					<p class="f4">Jhāyissa bhikkhave jhānavisayo acinteyyo na cintetabbo,||<br />
					yaṃ cintento ummādassa vighātassa bhāgī assa.|| ||</p>

					<p class="f4">Kammavipāko bhikkhave acinteyo na cintetabbo,||<br />
					yaṃ cintento ummādassa vighātassa bhāgī assa.|| ||</p>

					<p class="f4">Lokacintā bhikkhave acinteyyā na cintetabbā,||<br />
					yaṃ cintento ummādassa vighātassa bhāgī assa.|| ||</p>

					<p class="f4">Imāni kho bhikkhave cattāri acinteyyāni na cintetabbāni,||<br />
					yāni cintento ummādassa vighātassa bhāgī assāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
