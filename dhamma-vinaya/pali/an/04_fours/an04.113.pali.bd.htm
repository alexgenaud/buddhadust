<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 113. The Buddha compares the reactions of various sorts of thoroughbred horses to the goad to the reactions of persons to knowledge of death." />
<title>AN 4 113: Assajaniya-Patoda Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XII: Kesi Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p113">Sutta 113</a></h4>

					<h1>Assājānīya-Patoda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg114"><span class="f2 g"><b>[114]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.113.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.113.than.ati.htm#p1">than</a>]</span> Cattāro'me bhikkhave bhaddā ass-ā-jānīyā santo saŋvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco bhaddo ass-ā-jānīyo patodacchāyaɱ disvā saŋvijjati saɱvegaɱ āpajjati:|| ||</p>

					<p class="f4">"Kathan nu kho maɱ ajja assa-damma-sārathī kāraṇaɱ kāressati.|| ||</p>

					<p class="f4">Kim assāhaɱ patikaromī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jāniyo hoti.|| ||</p>

					<p class="f4">Ayaɱ bhikkhave paṭhamo bhaddo ass-ā-jānīyo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/04_fours/an04.113.wood.pts.htm#p2">pts</a>][<a href="../../../../dhamma-vinaya/ati/an/04_fours/an04.113.than.ati.htm#p2">than</a>]</span> Puna ca paraɱ bhikkhave idh'ekacco bhaddo ass-ā-jānīyo na h'eva kho patodacchāyaɱ disvā saŋvijjati saɱvegaɱ āpajjati,||<br />
					api ca kho loma-vedha-viddho saŋvijjati saɱvegaɱ āpajjati:|| ||</p>

					<p class="f4">"Kathan nu kho maɱ ajja assa-damma-sārathī kāraṇaɱ kāressati.|| ||</p>

					<p class="f4">Kim assāhaɱ patikaremī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jānīyo hoti.|| ||</p>

					<p class="f4">Ayaɱ bhikkhave dutiyo bhaddo ass-ā-jānīyo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/04_fours/an04.113.wood.pts.htm#p3">pts</a>][<a href="../../../../dhamma-vinaya/ati/an/04_fours/an04.113.than.ati.htm#p3">than</a>]</span> Puna ca paraɱ bhikkhave idh'ekacco bhaddo ass-ā-jānīyo na h'eva kho patodacchāyaɱ disvā saŋvijjati saɱvegaɱ āpajjati,||<br />
					na pi loma-vedha-viddho saŋvijjati saɱvegaɱ āpajjati.|| ||</p>

					<p class="f4">Api ca kho mamsa-vedha-viddho saŋvijjati saɱvegaɱ āpajjati:|| ||</p>

					<p class="f4">"Kathan nu kho maɱ ajja assa-damma-sārathī kāraṇaɱ kāressati.|| ||</p>

					<p class="f4">Kim assāhaɱ patikaromī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jānīyo hoti.|| ||</p>

					<p class="f4">Ayaɱ bhikkhave tatiyo bhaddo ass-ā-jānīyo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/04_fours/an04.113.wood.pts.htm#p4">pts</a>][<a href="../../../../dhamma-vinaya/ati/an/04_fours/an04.113.than.ati.htm#p4">than</a>]</span> Puna ca paraɱ bhikkhave idh'ekacco bhaddo ass-ā-jānīyo na h'eva kho patodacchāyaɱ disvā saŋvijjati saɱvegaɱ āpajjati,||<br />
					na pi loma-vedha-viddho saŋvijjati saɱvegaɱ āpajjati.|| ||</p>

					<p class="f4">Na pi mamsa-vedha-viddho saŋvijjati saɱvegaɱ āpajjati.|| ||</p>

					<p class="f4">Api ca kho aṭṭhi-vedha-viddho saŋvijjati saɱvegaɱ āpajjati:|| ||</p>

					<p class="f4"><span class="f3"><a id="pg115"><span class="f2 g"><b>[115]</b></span></a></span> "Kathan nu kho maɱ ajja assa-damma-sārathī kāraṇaɱ kāressati.|| ||</p>

					<p class="f4">Kim assāhaɱ patikaromī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jānīyo hoti.|| ||</p>

					<p class="f4">Ayaɱ bhikkhave catuttho bhaddo ass-ā-jānīyo santo saŋvijjamāno lokasmiɱ.|| ||</p>

					<p class="f4">Ime kho bhikkhave cattāro bhadrā ass-ā-jānīyā santo saŋvijj'amānā lokasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/04_fours/an04.113.wood.pts.htm#p5">pts</a>][<a href="../../../../dhamma-vinaya/ati/an/04_fours/an04.113.than.ati.htm#p5">than</a>]</span> Evam eva kho bhikkhave cattārome bhadrā purisā-jānīyā santo saŋvijj'amānā lokāsmiɱ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco bhaddo purisājānīyo suṇāti amukasmiɱ nāma gāme vā nigame vā itthī vā puriso vā dukkhito vā kāla-kato vāti.|| ||</p>

					<p class="f4">So tena saŋvijjati saɱvegaɱ āpajjati.|| ||</p>

					<p class="f4">Saɱviggo yoniso padahati.|| ||</p>

					<p class="f4">Pahitatto kāyena c'eva parama-saccaɱ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jāniyo patodacchāyaɱ disvā saŋvijjati saɱvegaɱ āpajjati,||<br />
					tath'ūpamāhaɱ bhikkhave imaɱ bhadraɱ purisājānīyaɱ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaɱ bhikkhave paṭhamo bhaddo purisājānīyo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/04_fours/an04.113.wood.pts.htm#p6">pts</a>][<a href="../../../../dhamma-vinaya/ati/an/04_fours/an04.113.than.ati.htm#p6">than</a>]</span> Puna ca paraɱ bhikkhave idh'ekacco bhaddo purisājānīyo na h'eva kho suṇāti amukasmiɱ nāma gāme vā nigame vā itthī vā puriso vā dukkhito vā kāla-kato vā ti.|| ||</p>

					<p class="f4">Api ca kho sāmaɱ passati.|| ||</p>

					<p class="f4">Itthiɱ vā purisaɱ vā dukkhitaɱ vā kāla-kataɱ vā.|| ||</p>

					<p class="f4">So tena saŋvijjati saɱvegaɱ āpajjati.|| ||</p>

					<p class="f4">Saɱviggo yoniso padahati.|| ||</p>

					<p class="f4">Pahitatto kāyena c'eva parama-saccaɱ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jānīyo loma-vedha-viddho saŋvijjati saɱvegaɱ āpajjati,||<br />
					tath'ūpamāhaɱ bhikkhave imaɱ bhadraɱ purisājānīyaɱ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaɱ bhikkhave dutiyo bhaddo purisājānīyo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/04_fours/an04.113.wood.pts.htm#p7">pts</a>][<a href="../../../../dhamma-vinaya/ati/an/04_fours/an04.113.than.ati.htm#p7">than</a>]</span> Puna ca paraɱ bhikkhave idh'ekacco bhaddo purisājānīyo na h'eva kho suṇāti amukasmiɱ nāma gāme vā nigame vā itthī vā puriso vā dukkhito vā kāla-kato vā ti,||<br />
					na pi sāmaɱ passati||<br />
					itthiɱ vā,||<br />
					purisaɱ vā,||<br />
					dukkhitaɱ vā,||<br />
					kāla-kataɱ vā.|| ||</p>

					<p class="f4">Api ca khvassa ñāti vā,||<br />
					sālohito vā,||<br />
					dukkhito vā,||<br />
					kāla-kato vā.|| ||</p>

					<p class="f4">So tena saŋvijjati saɱvegaɱ āpajjati,||<br />
					saɱ- <span class="f3"><a id="pg116"><span class="f2 g"><b>[116]</b></span></a></span> viggo yoniso padahati.|| ||</p>

					<p class="f4">Pahitatto kāyena c'eva parama-saccaɱ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jānīyo mamsa-vedha-viddho saŋvijjati saɱvegaɱ āpajjati,||<br />
					tath'ūpamāhaɱ bhikkhave imaɱ bhadraɱ purisājānīyaɱ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaɱ bhikkhave tatiyo bhaddo purisājānīyo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/04_fours/an04.113.wood.pts.htm#p8">pts</a>][<a href="../../../../dhamma-vinaya/ati/an/04_fours/an04.113.than.ati.htm#p8">than</a>]</span> Puna ca paraɱ bhikkhave idh'ekacco bhaddo purisājānīyo na h'eva kho suṇāti amukasmiɱ nāma gāme vā,||<br />
					nigame vā,||<br />
					itthī vā,||<br />
					puriso vā,||<br />
					dukkhito vā,||<br />
					kāla-kato vā ti.|| ||</p>

					<p class="f4">Na pi sāmaɱ passati itthiɱ vā,||<br />
					purisaɱ vā,||<br />
					dukkhitaɱ vā,||<br />
					kāla-kataɱ vā.|| ||</p>

					<p class="f4">Na pi'ssa ñāti vā,||<br />
					sālohito vā,||<br />
					dukkhito vā,||<br />
					kāla-kato vā.|| ||</p>

					<p class="f4">Api ca kho sāmaɱ yeva phuṭṭho hoti sārīrikāhi,||<br />
					vedanāhi,||<br />
					dukkhāhi,||<br />
					tibbāhi,||<br />
					kharāhi,||<br />
					kaṭukāhi,||<br />
					asātāhi,||<br />
					amanāpāhi,||<br />
					pāṇaharāhi.|| ||</p>

					<p class="f4">So tena saŋvijjati,||<br />
					saɱvegaɱ āpajjati,||<br />
					saɱviggo yoniso padahati.|| ||</p>

					<p class="f4">Pahitatto kāyena c'eva parama-saccaɱ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jānīyo aṭṭhi-vedha-viddho saŋvijjati saɱvegaɱ āpajjati,||<br />
					tath'ūpamāhaɱ bhikkhave imaɱ bhadraɱ purisājānīyaɱ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaɱ bhikkhave catuttho bhaddo purisājānīyo santo saŋvijjamāno lokasmiɱ.|| ||</p>

					<p class="f4">Ime kho bhikkhave cattāro bhadrā purisā-jānīyā santo saŋvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>