<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 113. The Buddha compares the reactions of various sorts of thoroughbred horses to the goad to the reactions of persons to knowledge of death." />
<title>AN 4 113: Assajaniya-Patoda Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XII: Kesi Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p113">Sutta 113</a></h4>

					<h1>Assājānīya-Patoda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg114"><span class="f2 g"><b>[114]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.113.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.113.than.ati.htm#p1">than</a>]</span> Cattāro'me bhikkhave bhaddā ass-ā-jānīyā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco bhaddo ass-ā-jānīyo patodacchāyaṃ disvā saṃvijjati saṃvegaṃ āpajjati:|| ||</p>

					<p class="f4">"Kathan nu kho maṃ ajja assa-damma-sārathī kāraṇaṃ kāressati.|| ||</p>

					<p class="f4">Kim assāhaṃ patikaromī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jāniyo hoti.|| ||</p>

					<p class="f4">Ayaṃ bhikkhave paṭhamo bhaddo ass-ā-jānīyo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/04_fours/an04.113.wood.pts.htm#p2">pts</a>][<a href="../../../../dhamma-vinaya/ati/an/04_fours/an04.113.than.ati.htm#p2">than</a>]</span> Puna ca paraṃ bhikkhave idh'ekacco bhaddo ass-ā-jānīyo na h'eva kho patodacchāyaṃ disvā saṃvijjati saṃvegaṃ āpajjati,||<br />
					api ca kho loma-vedha-viddho saṃvijjati saṃvegaṃ āpajjati:|| ||</p>

					<p class="f4">"Kathan nu kho maṃ ajja assa-damma-sārathī kāraṇaṃ kāressati.|| ||</p>

					<p class="f4">Kim assāhaṃ patikaremī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jānīyo hoti.|| ||</p>

					<p class="f4">Ayaṃ bhikkhave dutiyo bhaddo ass-ā-jānīyo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/04_fours/an04.113.wood.pts.htm#p3">pts</a>][<a href="../../../../dhamma-vinaya/ati/an/04_fours/an04.113.than.ati.htm#p3">than</a>]</span> Puna ca paraṃ bhikkhave idh'ekacco bhaddo ass-ā-jānīyo na h'eva kho patodacchāyaṃ disvā saṃvijjati saṃvegaṃ āpajjati,||<br />
					na pi loma-vedha-viddho saṃvijjati saṃvegaṃ āpajjati.|| ||</p>

					<p class="f4">Api ca kho mamsa-vedha-viddho saṃvijjati saṃvegaṃ āpajjati:|| ||</p>

					<p class="f4">"Kathan nu kho maṃ ajja assa-damma-sārathī kāraṇaṃ kāressati.|| ||</p>

					<p class="f4">Kim assāhaṃ patikaromī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jānīyo hoti.|| ||</p>

					<p class="f4">Ayaṃ bhikkhave tatiyo bhaddo ass-ā-jānīyo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/04_fours/an04.113.wood.pts.htm#p4">pts</a>][<a href="../../../../dhamma-vinaya/ati/an/04_fours/an04.113.than.ati.htm#p4">than</a>]</span> Puna ca paraṃ bhikkhave idh'ekacco bhaddo ass-ā-jānīyo na h'eva kho patodacchāyaṃ disvā saṃvijjati saṃvegaṃ āpajjati,||<br />
					na pi loma-vedha-viddho saṃvijjati saṃvegaṃ āpajjati.|| ||</p>

					<p class="f4">Na pi mamsa-vedha-viddho saṃvijjati saṃvegaṃ āpajjati.|| ||</p>

					<p class="f4">Api ca kho aṭṭhi-vedha-viddho saṃvijjati saṃvegaṃ āpajjati:|| ||</p>

					<p class="f4"><span class="f3"><a id="pg115"><span class="f2 g"><b>[115]</b></span></a></span> "Kathan nu kho maṃ ajja assa-damma-sārathī kāraṇaṃ kāressati.|| ||</p>

					<p class="f4">Kim assāhaṃ patikaromī" ti?|| ||</p>

					<p class="f4">Eva-rūpo pi bhikkhave idh'ekacco bhaddo ass-ā-jānīyo hoti.|| ||</p>

					<p class="f4">Ayaṃ bhikkhave catuttho bhaddo ass-ā-jānīyo santo saṃvijjamāno lokasmiṃ.|| ||</p>

					<p class="f4">Ime kho bhikkhave cattāro bhadrā ass-ā-jānīyā santo saṃvijj'amānā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/04_fours/an04.113.wood.pts.htm#p5">pts</a>][<a href="../../../../dhamma-vinaya/ati/an/04_fours/an04.113.than.ati.htm#p5">than</a>]</span> Evam eva kho bhikkhave cattārome bhadrā purisā-jānīyā santo saṃvijj'amānā lokāsmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco bhaddo purisājānīyo suṇāti amukasmiṃ nāma gāme vā nigame vā itthī vā puriso vā dukkhito vā kāla-kato vāti.|| ||</p>

					<p class="f4">So tena saṃvijjati saṃvegaṃ āpajjati.|| ||</p>

					<p class="f4">Saṃviggo yoniso padahati.|| ||</p>

					<p class="f4">Pahitatto kāyena c'eva parama-saccaṃ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jāniyo patodacchāyaṃ disvā saṃvijjati saṃvegaṃ āpajjati,||<br />
					tath'ūpamāhaṃ bhikkhave imaṃ bhadraṃ purisājānīyaṃ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaṃ bhikkhave paṭhamo bhaddo purisājānīyo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/04_fours/an04.113.wood.pts.htm#p6">pts</a>][<a href="../../../../dhamma-vinaya/ati/an/04_fours/an04.113.than.ati.htm#p6">than</a>]</span> Puna ca paraṃ bhikkhave idh'ekacco bhaddo purisājānīyo na h'eva kho suṇāti amukasmiṃ nāma gāme vā nigame vā itthī vā puriso vā dukkhito vā kāla-kato vā ti.|| ||</p>

					<p class="f4">Api ca kho sāmaṃ passati.|| ||</p>

					<p class="f4">Itthiṃ vā purisaṃ vā dukkhitaṃ vā kāla-kataṃ vā.|| ||</p>

					<p class="f4">So tena saṃvijjati saṃvegaṃ āpajjati.|| ||</p>

					<p class="f4">Saṃviggo yoniso padahati.|| ||</p>

					<p class="f4">Pahitatto kāyena c'eva parama-saccaṃ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jānīyo loma-vedha-viddho saṃvijjati saṃvegaṃ āpajjati,||<br />
					tath'ūpamāhaṃ bhikkhave imaṃ bhadraṃ purisājānīyaṃ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaṃ bhikkhave dutiyo bhaddo purisājānīyo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/04_fours/an04.113.wood.pts.htm#p7">pts</a>][<a href="../../../../dhamma-vinaya/ati/an/04_fours/an04.113.than.ati.htm#p7">than</a>]</span> Puna ca paraṃ bhikkhave idh'ekacco bhaddo purisājānīyo na h'eva kho suṇāti amukasmiṃ nāma gāme vā nigame vā itthī vā puriso vā dukkhito vā kāla-kato vā ti,||<br />
					na pi sāmaṃ passati||<br />
					itthiṃ vā,||<br />
					purisaṃ vā,||<br />
					dukkhitaṃ vā,||<br />
					kāla-kataṃ vā.|| ||</p>

					<p class="f4">Api ca khvassa ñāti vā,||<br />
					sālohito vā,||<br />
					dukkhito vā,||<br />
					kāla-kato vā.|| ||</p>

					<p class="f4">So tena saṃvijjati saṃvegaṃ āpajjati,||<br />
					saṃ- <span class="f3"><a id="pg116"><span class="f2 g"><b>[116]</b></span></a></span> viggo yoniso padahati.|| ||</p>

					<p class="f4">Pahitatto kāyena c'eva parama-saccaṃ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jānīyo mamsa-vedha-viddho saṃvijjati saṃvegaṃ āpajjati,||<br />
					tath'ūpamāhaṃ bhikkhave imaṃ bhadraṃ purisājānīyaṃ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaṃ bhikkhave tatiyo bhaddo purisājānīyo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/04_fours/an04.113.wood.pts.htm#p8">pts</a>][<a href="../../../../dhamma-vinaya/ati/an/04_fours/an04.113.than.ati.htm#p8">than</a>]</span> Puna ca paraṃ bhikkhave idh'ekacco bhaddo purisājānīyo na h'eva kho suṇāti amukasmiṃ nāma gāme vā,||<br />
					nigame vā,||<br />
					itthī vā,||<br />
					puriso vā,||<br />
					dukkhito vā,||<br />
					kāla-kato vā ti.|| ||</p>

					<p class="f4">Na pi sāmaṃ passati itthiṃ vā,||<br />
					purisaṃ vā,||<br />
					dukkhitaṃ vā,||<br />
					kāla-kataṃ vā.|| ||</p>

					<p class="f4">Na pi'ssa ñāti vā,||<br />
					sālohito vā,||<br />
					dukkhito vā,||<br />
					kāla-kato vā.|| ||</p>

					<p class="f4">Api ca kho sāmaṃ yeva phuṭṭho hoti sārīrikāhi,||<br />
					vedanāhi,||<br />
					dukkhāhi,||<br />
					tibbāhi,||<br />
					kharāhi,||<br />
					kaṭukāhi,||<br />
					asātāhi,||<br />
					amanāpāhi,||<br />
					pāṇaharāhi.|| ||</p>

					<p class="f4">So tena saṃvijjati,||<br />
					saṃvegaṃ āpajjati,||<br />
					saṃviggo yoniso padahati.|| ||</p>

					<p class="f4">Pahitatto kāyena c'eva parama-saccaṃ sacchi-karoti,||<br />
					paññāya ca ativijjha passati.|| ||</p>

					<p class="f4">Seyyathā pi so bhikkhave bhaddo ass-ā-jānīyo aṭṭhi-vedha-viddho saṃvijjati saṃvegaṃ āpajjati,||<br />
					tath'ūpamāhaṃ bhikkhave imaṃ bhadraṃ purisājānīyaṃ vadāmi.|| ||</p>

					<p class="f4">Eva-rūpo pi bhikkhave idh'ekacco bhaddo purisājānīyo hoti.|| ||</p>

					<p class="f4">Ayaṃ bhikkhave catuttho bhaddo purisājānīyo santo saṃvijjamāno lokasmiṃ.|| ||</p>

					<p class="f4">Ime kho bhikkhave cattāro bhadrā purisā-jānīyā santo saṃvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>