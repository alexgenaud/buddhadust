<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 188. Upaka, tries to trap Gotama and ends up caught in the trap himself. Gotama then explains that what he teaches is simply what is profitable and what is not." />
<title>AN 4 188: Upaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIX: Yodhajīva Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p188">Sutta 188</a></h4>

					<h1>Upaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg181"><span class="f2 g"><b>[181]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.188.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakuṭe pabbate.|| ||</p>

					<p class="f4">Atha kho Upako Maṇḍikā-putto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Upako Maṇḍikā-putto Bhagavantaɱ etad avoca:|| ||</p>

					<p class="f4">Ahaɱ hi bhante evaɱ-vādī evaɱ-diṭṭhi:|| ||</p>

					<p class="f4">Yo ko ci parūpārambhaɱ vatteti||<br />
					parūpārambhaɱ vattento sābbaso na upapādeti,||<br />
					anupapādento gārayho hoti upavajjo ti.|| ||</p>

					<p class="ctr c">&#9632;</p>

					<p class="f4">Parūpārambhaɱ ce Upaka vattento na upapādeti,||<br />
					anupapā- <a id="pg182"><span class="f2 g"><b>[182]</b></span></a> dento gārayho hoti upavajjo.|| ||</p>

					<p class="f4">Tvaɱ kho pi Upaka parūpārambhaɱ vattesi||<br />
					parūpārambhaɱ vattento na upapādi||<br />
					anuppādento gārayho hosi upavajjo ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Seyyathā pi bhante ummujjamānakaɱ yeva mahatā pāsena bandheyya,||<br />
					evam eva kho ahaɱ bhante ummujjamānako yeva Bhagavatā mahatā vādapāsena baddho' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idaɱ akusalan ti kho Upaka mayā paññattaɱ||<br />
					tattha aparimāṇā padā,||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti p'idaɱ akusalan,|| ||</p>

					<p class="f4">taɱ kho pan'idaɱ akusalaɱ pahātabban ti kho Upaka mayā paññattaɱ||<br />
					tattha aparimāṇā padā,||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti p'idaɱ akusalaɱ pahātabban ti.|| ||</p>

					<p class="ctr c">&#9632;</p>

					<p class="f4">Idaɱ kusalan ti kho Upaka mayā paññattaɱ||<br />
					tattha aparimāṇā padā,||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti pidaɱ kusalan ti.|| ||</p>

					<p class="f4">taɱ kho pana idaɱ kusalaɱ bhāvetabbanti kho Upaka mayā paññattaɱ||<br />
					tattha aparimāṇā padā||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti pidaɱ kusalaɱ bhāvetabban ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho Upako Maṇḍikaputto Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā pādakkhiṇaɱ katvā yena Rājā Māgadho Ajātasattu Vedehi-putto ten'upasankami.|| ||</p>

					<p class="f4">Upasaŋkamitvā yāvatako ahosi Bhagavatā saddhiɱ kathā-sallāpo||<br />
					taɱ sabbaɱ rañño Māgadhassa Ajātasattussa Vedehi-puttassa ārocesi.|| ||</p>

					<p class="f4">Evaɱ vutte Rājā Māgadho Ajātasattu Vedehi-putto kupito anatta-mano Upakaɱ Maṇḍikā-puttaɱ etad avoca:|| ||</p>

					<p class="f4">Yāva dhaɱsi vāyaɱ loṇakārakadārako,||<br />
					yāva mukharo yāva pagabbho,||<br />
					yatra hi nāma taɱ Bhagavantaɱ arahantaɱ Sammā-Sam-Buddhaɱ āsādetabbaɱ maññissati,||<br />
					apehi tvaɱ Upaka, vinassa, mā tvaɱ addasan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>