<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 188. Upaka, tries to trap Gotama and ends up caught in the trap himself. Gotama then explains that what he teaches is simply what is profitable and what is not." />
<title>AN 4 188: Upaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIX: Yodhajīva Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p188">Sutta 188</a></h4>

					<h1>Upaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg181"><span class="f2 g"><b>[181]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.188.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakuṭe pabbate.|| ||</p>

					<p class="f4">Atha kho Upako Maṇḍikā-putto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Upako Maṇḍikā-putto Bhagavantaṃ etad avoca:|| ||</p>

					<p class="f4">Ahaṃ hi bhante evaṃ-vādī evaṃ-diṭṭhi:|| ||</p>

					<p class="f4">Yo ko ci parūpārambhaṃ vatteti||<br />
					parūpārambhaṃ vattento sābbaso na upapādeti,||<br />
					anupapādento gārayho hoti upavajjo ti.|| ||</p>

					<p class="ctr c">&#9632;</p>

					<p class="f4">Parūpārambhaṃ ce Upaka vattento na upapādeti,||<br />
					anupapā- <a id="pg182"><span class="f2 g"><b>[182]</b></span></a> dento gārayho hoti upavajjo.|| ||</p>

					<p class="f4">Tvaṃ kho pi Upaka parūpārambhaṃ vattesi||<br />
					parūpārambhaṃ vattento na upapādi||<br />
					anuppādento gārayho hosi upavajjo ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Seyyathā pi bhante ummujjamānakaṃ yeva mahatā pāsena bandheyya,||<br />
					evam eva kho ahaṃ bhante ummujjamānako yeva Bhagavatā mahatā vādapāsena baddho' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idaṃ akusalan ti kho Upaka mayā paññattaṃ||<br />
					tattha aparimāṇā padā,||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti p'idaṃ akusalan,|| ||</p>

					<p class="f4">taṃ kho pan'idaṃ akusalaṃ pahātabban ti kho Upaka mayā paññattaṃ||<br />
					tattha aparimāṇā padā,||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti p'idaṃ akusalaṃ pahātabban ti.|| ||</p>

					<p class="ctr c">&#9632;</p>

					<p class="f4">Idaṃ kusalan ti kho Upaka mayā paññattaṃ||<br />
					tattha aparimāṇā padā,||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti pidaṃ kusalan ti.|| ||</p>

					<p class="f4">taṃ kho pana idaṃ kusalaṃ bhāvetabbanti kho Upaka mayā paññattaṃ||<br />
					tattha aparimāṇā padā||<br />
					aparimāṇā vyañjanā,||<br />
					aparimāṇā Tathāgatassa Dhamma-desanā:|| ||</p>

					<p class="f4">Iti pidaṃ kusalaṃ bhāvetabban ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho Upako Maṇḍikaputto Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā pādakkhiṇaṃ katvā yena Rājā Māgadho Ajātasattu Vedehi-putto ten'upasaṇkami.|| ||</p>

					<p class="f4">Upasaṇkamitvā yāvatako ahosi Bhagavatā saddhiṃ kathā-sallāpo||<br />
					taṃ sabbaṃ rañño Māgadhassa Ajātasattussa Vedehi-puttassa ārocesi.|| ||</p>

					<p class="f4">Evaṃ vutte Rājā Māgadho Ajātasattu Vedehi-putto kupito anatta-mano Upakaṃ Maṇḍikā-puttaṃ etad avoca:|| ||</p>

					<p class="f4">Yāva dhaṃsi vāyaṃ loṇakārakadārako,||<br />
					yāva mukharo yāva pagabbho,||<br />
					yatra hi nāma taṃ Bhagavantaṃ Arahantaṃ Sammā Sambuddhaṃ āsādetabbaṃ maññissati,||<br />
					apehi tvaṃ Upaka, vinassa, mā tvaṃ addasan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>