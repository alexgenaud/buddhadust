<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 138. Four sorts of persons sorted out according to their having mastered their body or their mind or neither or both." />
<title>AN 4 138: Nikattha Puggala Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIV: Puggala Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p138">Sutta 138</a></h4>

					<h1>Nikaṭṭha Puggala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg137"><span class="f2 g"><b>[137]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.138.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattāro'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">"Nikaṭṭha-kāyo||<br />
					anikaṭṭha-citto.|| ||</p>

					<p class="f4">Anikaṭṭha-kāyo||<br />
					nikaṭṭha-citto.|| ||</p>

					<p class="f4">Anikaṭṭha-kāyo ca||<br />
					anikaṭṭha-citto ca.|| ||</p>

					<p class="f4">Nikaṭṭha-kāyo ca||<br />
					nikaṭṭha-citto ca.|| ||</p>

					<p class="ctr c">&#9632;</p>

					<p class="f4">3. Kathañ ca bhikkhave puggalo||<br />
					nikaṭṭha-kāyo hoti||<br />
					anikaṭṭha-citto?|| ||</p>

					<p class="f4">Idha, bhikkhave, ekacco puggalo||<br />
					araññe vana-patthāni||<br />
					pantāni sen'āsanāni paṭisevati.|| ||</p>

					<p class="f4">So tattha kāma-vitakkam pi vitakketi,||<br />
					vyāpāda-vitakkam pi vitakketi,||<br />
					vihiɱsā-vitakkam pi vitakketi.|| ||</p>

					<p class="f4">Evaɱ kho bhikkhave puggalo||<br />
					nikaṭṭha-kāyo hoti||<br />
					anikaṭṭha-citto.|| ||</p>

					<p class="ctr c">&#9632;</p>

					<p class="f4">4. Kathañ ca bhikkhave puggalo||<br />
					anikaṭṭha-kāyo hoti||<br />
					nikaṭṭha-citto?|| ||</p>

					<p class="f4">Idha, bhikkhave, ekacco puggalo||<br />
					na h'eva kho araññe vana-patthāni||<br />
					pantāni sen'āsanāni paṭisevati.|| ||</p>

					<p class="f4">So tāttha nekkhamma-vitakkam pi vitakketi,||<br />
					avyāpāda-vitakkam pi vitakketi,||<br />
					avihiɱsā-vitakkam pi vitakketi.|| ||</p>

					<p class="f4">Evaɱ kho bhikkhave puggalo anikaṭṭha-kāyo hoti nikaṭṭha-citto.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave puggalo||<br />
					anikaṭṭha-kāyo ca hoti||<br />
					anikaṭṭha-citto ca?|| ||</p>

					<p class="f4">Idha, bhikkhave, ekacco puggalo||<br />
					na h'eva kho araññe <a id="pg138"><span class="f2 g"><b>[138]</b></span></a> vana-patthāni||<br />
					pattāni sen'āsanāni paṭisevati.|| ||</p>

					<p class="f4">So tattha kāma-vitakkam pi vitakketi,||<br />
					vyāpāda-vitakkam pi vitakketi,||<br />
					vihiɱsā-vitakkam pi vitakketi.|| ||</p>

					<p class="f4">Evaɱ kho bhikkhave puggalo||<br />
					anikaṭṭha-kāyo ca hoti||<br />
					anikaṭṭha-citto ca.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo||<br />
					nikaṭṭha-kāyo ca hoti||<br />
					nikaṭṭha-citto ca?|| ||</p>

					<p class="f4">Idha, bhikkhave, ekacco puggalo||<br />
					araññe vana-patthāni||<br />
					pantāni sen'āsanāni paṭisevati.|| ||</p>

					<p class="f4">So tattha nekkhamma-vitakkam pi vitakketi,||<br />
					avyāpādā-vitakkam pi vitakketi,||<br />
					avihiɱsā-vitakkam pi vitakketi.|| ||</p>

					<p class="f4">Evaɱ kho bhikkhave puggalo nikaṭṭha-kāyo ca hoti nikaṭṭha-citto ca.|| ||</p>

					<p class="f4">Ime kho bhikkhave cattāro puggalā santo saŋvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
