<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 107. The Buddha compares four sorts of persons to the manners in which mice abide: one that digs a hole but does not live in it, one that lives in a hole it has not dug, one that neiter digs a hole nor lives in one, and one that lives in the hole it has dug." />
<title>AN 4 107: Musika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XI: Valāhaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p107">Sutta 107</a></h4>

					<h1>Mūsikā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.107.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Catasso imā bhikkhave mūsikā.|| ||</p>

					<p class="f4">Katamā catasso?|| ||</p>

					<p class="f4">Gādhaṃ khattā no vasitā,||<br />
					vasitā no gādhaṃ khattā,||<br />
					n'eva gādhaṃ khattā no vasitā,||<br />
					gādhaṃ khattā ca vasitā ca.|| ||</p>

					<p class="f4">Imā kho bhikkhave catasso mūsikā.|| ||</p>

					<p class="f4">Evam eva kho bhikkhave cattāro'me mūsikūpamā puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Gādhaṃ khattā no vasitā,||<br />
					vasitā no gādhaṃ khattā,||<br />
					n'eva gādhaṃ khattā no vasitā,||<br />
					gādhaṃ khattā ca vasitā ca.|| ||</p>

					<p class="ctr c">&#9632;</p>

					<p class="f4"><a id="pg108"><span class="f2 g"><b>[108]</b></span></a> Kathañ ca bhikkhave puggalo gādhaṃ khattā hoti vasitā?|| ||</p>

					<p class="f4">Idha, bhikkhave, ekacco puggalo dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhuta-dhammaṃ vedallaṃ.|| ||</p>

					<p class="f4">So "Idaṃ dukkhan" ti yathā-bhūtaṃ na-p-pajānāti.|| ||</p>

					<p class="f4">"Ayaṃ dukkha-samudayo" ti yathā-bhūtaṃ na-p-pajānāti.|| ||</p>

					<p class="f4">"Ayaṃ dukkha-nirodho" ti yathā-bhūtaṃ na-p-pajānāti.|| ||</p>

					<p class="f4">"Ayaṃ dukkha-nirodha-gāminī paṭipadā" ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave puggalo gādhaṃ khattā hoti no vasitā.|| ||</p>

					<p class="f4">Seyyathā pi sā bhikkhave mūsikā gādhaṃ khattā no vasitā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo vasitā hoti no gādhaṃ khattā?|| ||</p>

					<p class="f4">Idha, bhikkhave, ekacco puggalo n'eva dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhūta-dhammaṃ vedallaṃ.|| ||</p>

					<p class="f4">So "Idaṃ dukkhan" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-samudayo" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodho" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodha-gāminī paṭipadā" ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave puggalo vasitā hoti no gādhaṃ khattā.|| ||</p>

					<p class="f4">Seyyathā pi sā bhikkhave mūsikā vasitā no gādhaṃ khattā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo n'eva gādhaṃ khattā hoti no vasitā?|| ||</p>

					<p class="f4">Idha, bhikkhave, ekacco puggalo dhammaṃ na pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhuta-dhammaṃ vedallaṃ.|| ||</p>

					<p class="f4">So "Idaṃ dukkhan" ti yathā-bhūtaṃ na-p-pajānāti.|| ||</p>

					<p class="f4">"Ayaṃ dukkha-samudayo" ti yathā-bhūtaṃ na-p-pajānāti.|| ||</p>

					<p class="f4">"Ayaṃ dukkha-nirodho" ti yathā-bhūtaṃ na-p-pajānāti.|| ||</p>

					<p class="f4">"Ayaṃ dukkha-nirodha-gāminī paṭipadā" ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave puggalo n'eva gādhaṃ khattā hoti no vasitā.|| ||</p>

					<p class="f4">Seyyathā pi sā bhikkhave mūsikā n'eva gādhaṃ khattā no vasitā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo gādhaṃ khattā ca hoti vasitā ca?|| ||</p>

					<p class="f4">Idha, bhikkhave, ekacco puggalo dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhūta-dhammaṃ vedallaṃ.|| ||</p>

					<p class="f4">So "Idaṃ dukkhan" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-samudayo" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodho" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodha-gāminī paṭipadā" ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave puggalo gādhaṃ khattā ca hoti vasitā ca.|| ||</p>

					<p class="f4">Seyyathā pi sā bhikkhave mūsikā gādhaṃ khattā ca vasitā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Ime kho bhikkhave cattāro mūsikūpamā puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>