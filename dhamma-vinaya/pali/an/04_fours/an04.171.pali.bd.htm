<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 171. The Buddha describes how it is intent that is the mechanism of action of kamma of body, speech and mind that results in the personal experience of pleasure or pain in body, speech, or mind. Intent, in turn, is shown to be impersonal. The intent driving a deed can arise in the self or in another. Further, the groundwork for action can be known or unknown. In whatever combination of factors it is blindness that is at the bottom of it and the elimination of blindness that ends kamma." />
<title>AN 4 171: Sancetana Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVIII: Sañcetaniya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p171">Sutta 171</a></h4>

					<h1>Sañcetanā Suttaɱ (a)</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg157"><span class="f2 g"><b>[157]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.171.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.171.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Kāye vā bhikkhave sati kāya-sañcetanā-hetu uppajjati <a id="pg158"><span class="f2 g"><b>[158]</b></span></a> ajjhattaɱ sukha-dukkhaɱ.|| ||</p>

					<p class="f4">Vācāya vā bhikkhave sati vacī-sañcetanā-hetu uppajjati ajjhattaɱ sukha-dukkhaɱ.|| ||</p>

					<p class="f4">Mane vā bhikkhave sati mano-sañcatanā-hetu uppajjati ajjhattaɱ sukha-dukkhaɱ.|| ||</p>

					<p class="f4">Avijjā-paccayā va.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Sāmaɱ vā taɱ bhikkhave kāya-sankhāraɱ abhisankharoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Pare vā'ssa taɱ bhikkhave kāya-sankhāraɱ abhisankharonti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sampajāno vā taɱ bhikkhave kāya-sankhāraɱ abhisaŋkaroti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Asampajāno vā taɱ bhikkhave kāya-sankhāraɱ abhisankharoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Sāmaɱ vā taɱ bhikkhave vacī-sankhāraɱ abhisankharoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Pare vā'ssa taɱ bhikkhave vacī-sankhāraɱ abhisankharonti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sampajāno vā taɱ bhikkhave vacī-sankhāraɱ abhisaŋkaroti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Asampajāno vā taɱ bhikkhave vacī-sankhāraɱ abhisankharoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Sāmaɱ vā taɱ bhikkhave mano-sankhāraɱ abhisankharoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Pare vā'ssa taɱ bhikkhave mano-sankhāraɱ abhisankharonti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sampajāno vā taɱ bhikkhave mano-sankhāraɱ abhisaŋkaroti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Asampajāno vā taɱ bhikkhave mano-sankhāraɱ abhisankharoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Imesu bhikkhave dhammesu avijjā anupatitā.|| ||</p>

					<p class="f4">Avijjaya tv'eva asesa-virāga-nirodhā so kāyo na hoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sā vācā na hoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sā mano na hoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Khettaɱ taɱ na hoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Vatthuɱ <a id="pg159"><span class="f2 g"><b>[159]</b></span></a> taɱ na hoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Āyatanaɱ taɱ na hoti,||<br />
					yaɱ paccayā'ssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Adhikaraṇaɱ taɱ na hoti,||<br />
					yaɱ paccayā'ssa taɱ uppajjati ajjhattaɱ sukha-dukkhan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>