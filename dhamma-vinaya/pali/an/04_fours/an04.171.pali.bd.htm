<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 171. The Buddha describes how it is intent that is the mechanism of action of kamma of body, speech and mind that results in the personal experience of pleasure or pain in body, speech, or mind. Intent, in turn, is shown to be impersonal. The intent driving a deed can arise in the self or in another. Further, the groundwork for action can be known or unknown. In whatever combination of factors it is blindness that is at the bottom of it and the elimination of blindness that ends kamma." />
<title>AN 4 171: Sancetana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XVIII: Sañcetaniya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p171">Sutta 171</a></h4>

					<h1>Sañcetanā Suttaṃ (a)</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg157"><span class="f2 g"><b>[157]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.171.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.171.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Kāye vā bhikkhave sati kāya-sañcetanā-hetu uppajjati <a id="pg158"><span class="f2 g"><b>[158]</b></span></a> ajjhattaṃ sukha-dukkhaṃ.|| ||</p>

					<p class="f4">Vācāya vā bhikkhave sati vacī-sañcetanā-hetu uppajjati ajjhattaṃ sukha-dukkhaṃ.|| ||</p>

					<p class="f4">Mane vā bhikkhave sati mano-sañcatanā-hetu uppajjati ajjhattaṃ sukha-dukkhaṃ.|| ||</p>

					<p class="f4">Avijjā-paccayā va.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Sāmaṃ vā taṃ bhikkhave kāya-saṅkhāraṃ abhisaṅkhāroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Pare vā'ssa taṃ bhikkhave kāya-saṅkhāraṃ abhisaṅkhāronti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sampajāno vā taṃ bhikkhave kāya-saṅkhāraṃ abhisaṃkaroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Asampajāno vā taṃ bhikkhave kāya-saṅkhāraṃ abhisaṅkhāroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Sāmaṃ vā taṃ bhikkhave vacī-saṅkhāraṃ abhisaṅkhāroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Pare vā'ssa taṃ bhikkhave vacī-saṅkhāraṃ abhisaṅkhāronti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sampajāno vā taṃ bhikkhave vacī-saṅkhāraṃ abhisaṃkaroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Asampajāno vā taṃ bhikkhave vacī-saṅkhāraṃ abhisaṅkhāroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Sāmaṃ vā taṃ bhikkhave mano-saṅkhāraṃ abhisaṅkhāroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Pare vā'ssa taṃ bhikkhave mano-saṅkhāraṃ abhisaṅkhāronti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sampajāno vā taṃ bhikkhave mano-saṅkhāraṃ abhisaṃkaroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Asampajāno vā taṃ bhikkhave mano-saṅkhāraṃ abhisaṅkhāroti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Imesu bhikkhave dhammesu avijjā anupatitā.|| ||</p>

					<p class="f4">Avijjaya tv'eva asesa-virāga-nirodhā so kāyo na hoti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sā vācā na hoti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sā mano na hoti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Khettaṃ taṃ na hoti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Vatthuṃ <a id="pg159"><span class="f2 g"><b>[159]</b></span></a> taṃ na hoti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Āyatanaṃ taṃ na hoti,||<br />
					yaṃ paccayā'ssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Adhikaraṇaṃ taṃ na hoti,||<br />
					yaṃ paccayā'ssa taṃ uppajjati ajjhattaṃ sukha-dukkhan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>