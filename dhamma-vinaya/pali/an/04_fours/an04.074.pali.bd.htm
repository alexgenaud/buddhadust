<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 74. The bhikkhus are told to train themselves in sense of shame and fear of blame like the newlywed bride when she is first brought home to the family." />
<title>AN 4 74: Vadhuka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					VIII: Apaṇṇaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p74">Sutta 74</a></h4>

					<h1>Vadhukā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg78"><span class="f2 g"><b>[78]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.074.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Seyyathā pi, bhikkhave, vadhukā yaññad eva rattiṃ vā divasaṃ vā ānītā hoti||<br />
					tāva-d-eva'ssā tibbaṃ hir'ottappaṃ pacc'upatthikaṃ hoti sassuyā pi sasure pi sāmike pi antamaso dāsakammakaraporisesu.|| ||</p>

					<p class="f4">Sā aparena samayena saṃvāsam anvāya vissāsam anvāya sassum pi sAsuram pi sāmikam pi evam āha:|| ||</p>

					<p class="f4">Apetha, kiṃ pana tumhe jānāthāti.|| ||</p>

					<p class="f4">2. Evam eva kho bhikkhave idh'ekacco bhikkhu yaññad eva rattiṃ vā divasaṃ vā agārasmā anagāriyaṃ pabba-jito hoti,||<br />
					tāvad ev'assa tibbaṃ hir'ottappaṃ pacc'upatthikaṃ hoti bhikkhusu bhikkhunīsu upāsakesu upāsikāsu antamaso ārāmikasamaṇ'uddesesu.|| ||</p>

					<p class="f4">So aparena samayena saṃvāsam anvāya vissāsam anvāya ācariyam pi upajjhāyam pi evam āha:|| ||</p>

					<p class="f4">Apetha, kiṃ pana tumhe jānāthāti.|| ||</p>

					<p class="f4">3. Tasmātiha bhikkhave evaṃ sikkhitabbaṃ:|| ||</p>

					<p class="f4">Adhunāgatavadhukāsamena cetasā
					viharissāmāti,||<br />
					evaṃ hi vo bhikkhave sikkhitabban ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>