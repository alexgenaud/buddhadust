<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 196. By way of similes the Buddha shows general Salha, that so called purification by way of self-mortification is a useless outward practice and cannot lead to overcoming blindness and the freedom gained through knowledge and vision and that what is needed is purification by both external and internal perfection." />
<title>AN 4 196: Salaha Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XX: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p196">Sutta 196</a></h4>

					<h1>Sāḷaha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg200"><span class="f2 g"><b>[200]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.196.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho sāḷho ca Licchavi Abhayo ca Licchavi yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho Sāḷho Licchavi Bhagavantaɱ etad avoca:|| ||</p>

					<p class="f4">Santi bhante eke samaṇa-brāhmaṇā dvayena oghassa nittharaṇaɱ paññā-penti sīla-visuddhi-hetu ca tapo-jigucchā-hetu ca.|| ||</p>

					<p class="f4">Idha bhante Bhagavā kimāhā ti?|| ||</p>

					<p class="f4">2. Sīla-visuddhiɱ kho ahaɱ Sāḷhā aññataraɱ sāmaññaŋgan ti vadāmi.|| ||</p>

					<p class="f4">Ye te Sāḷhā samaṇa-brāhmaṇā tapo-jigucchāvādā tapo-jigucchāsārā tapo-jigucchā-allīnā viharanti,||<br />
					abhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā aparisuddha-kāya-samā-cārā aparisuddha-vacī-samā-cārā aparisuddha-mano-samā-cārā aparisuddhā-jīvā,||<br />
					abhabbā te ñāṇa-dassanāya anuttarāya sambodhāya.|| ||</p>

					<p class="f4">3. Seyyathā pi Sāḷhā puriso nadiɱ taritukāmo,||<br />
					tiṇhaɱ kuṭhāriɱ ādāya vanaɱ paviseyya,|| ||</p>

					<p class="f4">So tattha passeyya mahatiɱ sālalaṭṭhiɱ ujuɱ navaɱ akukkuccajātaɱ,||<br />
					tam enaɱ mūle chindeyya,||<br />
					mūle chetvā agge chindeyya,||<br />
					agge chetvā,||<br />
					sākhāpalāsaɱ suvisodhitaɱ visodheyya,||<br />
					sākhāpalāsaɱ suvisodhitaɱ visodhetvā kuṭhārīhi taccheyya,||<br />
					kuṭhārīhi taccheyya,||<br />
					kuṭhārīhi tacchetvā,||<br />
					vāsīhi taccheyya,||<br />
					vāsīhi tacchetvā,||<br />
					lekhaniyā likheyya,||<br />
					lekhaṇiyā likhitvā,||<br />
					pāsāṇaguḷena dhopeyya||<br />
					pāsāṇaguḷena dhopetvā,||<br />
					nidiɱ patāreyya.|| ||</p>

					<p class="f4">Taɱ kiɱ maññasi Sāḷhā,||<br />
					bhabbo nu kho so puriso nadiɱ taritun ti?|| ||</p>

					<p class="f4">No bh'etaɱ bhante.|| ||</p>

					<p class="f4">4. Taɱ kissa hetu?|| ||</p>

					<p class="f4">Asu hi bhante sālalaṭṭhi bahiddhā <a id="pg201"><span class="f2 g"><b>[201]</b></span></a> suparikammakatā anto avisuddhā.|| ||</p>

					<p class="f4">Tass'etaɱ pāṭikaŋkhaɱ:|| ||</p>

					<p class="f4">Sālalaṭṭhi saɱsidissati,||<br />
					puriso anayavyasanaɱ āpajjissatī ti.|| ||</p>

					<p class="f4">Evam eva kho Sāḷhā ye te samaṇa-brāhmaṇā tapo-jigucchāvādā tapo-jigucchāsārā tapo-jigucchā-allīnā viharanti,||<br />
					abhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā aparisuddha-kāya-samā-cārā aparisuddha-vacī-samā-cārā aparisuddha-mano-samā-cārā aparisuddhā-jīvā,||<br />
					abhabbā te ñāṇa-dassanāya anuttarāya sambodhāya.|| ||</p>

					<p class="f4">Ye ca kho te Sāḷhā samaṇa-brāhmaṇā na tapo-jigucchāvādā na tapo-jigucchāsārā na tapo-jigucchā-allīnā viharanti,||<br />
					bhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā parisuddha-kāya-samā-cārā parisuddha-vacī-samā-cārā parisuddha-mano-samā-cārā parisuddhā-jīvā,||<br />
					bhabbā te ñāṇa-dassanāya anuttarāya sambodhāya.|| ||</p>

					<p class="f4">5. Seyyathā pi Sāḷhā puriso nadiɱ taritukāmo,||<br />
					tiṇhaɱ kuṭhāriɱ ādāya vanaɱ paviseyya.|| ||</p>

					<p class="f4">So tattha passeyya mahatiɱ sālalaṭṭhiɱ ujuɱ navaɱ akukkuccakajātaɱ,||<br />
					tam enaɱ mūle chindeyya,||<br />
					mūle chetvā,||<br />
					agge chindeyya,||<br />
					agge chetvā,||<br />
					sākhāpalāsāɱ suvisodhitaɱ visodheyya,||<br />
					sākhāpalāsaɱ suvisodhitaɱ visodhetvā,||<br />
					kuṭhārīhi taccheyya,||<br />
					kuṭhārīhi tacchetvā,||<br />
					vāsīhi taccheyya,||<br />
					vāsīhi tacchetvā nikhādanaɱ ādāya anto suvisodhitaɱ visodheyya,||<br />
					anto suvisodhitaɱ visodhetvā,||<br />
					lekhaniyā likheyya,||<br />
					lekhaniyā likhitvā,||<br />
					pāsāṇaguḷena dhopeyya,||<br />
					pāsāṇaguḷena dhopetvā,||<br />
					nāvaɱ kareyya,||<br />
					nāvaɱ karitvā,||<br />
					piyārittaɱ bandheyya,||<br />
					nāvaɱ katva piyārittaɱ bhandhitvā nadiɱ patāreyya.|| ||</p>

					<p class="f4">Taɱ kīɱ maññasi sāḷnahā,||<br />
					bhabbo nu kho so puriso nadiɱ taritun ti?|| ||</p>

					<p class="f4">"Evaɱ bhante" ti.|| ||</p>

					<p class="f4">6. Taɱ kissa hetu?|| ||</p>

					<p class="f4">Asu hi bhante sālalaṭṭhi bahiddhā suparikammakatā anto suvisuddhā nāvā katā,||<br />
					piyārittaɱ baddhā.|| ||</p>

					<p class="f4">Tass'etaɱ pāṭikaŋkhaɱ:||<br />
					nāvā na saɱsīdissati puriso sotthinā pāraɱ gamissatī ti.|| ||</p>

					<p class="f4">Evam eva kho Sāḷhā ye te samaṇa-brāhmaṇā na tapo-jigucchāvādā na tapo-jigucchāsārā na tapo-jigucchā-allīnā viharanti,||<br />
					bhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā <a id="pg202"><span class="f2 g"><b>[202]</b></span></a> parisuddha-kāya-samā-cārā parisuddha-vacī-samā-cārā parisuddha-mano-samā-cārā parisuddhā-jīvā,||<br />
					bhabbā te ñāṇa-dassanāya anuttarāya sambodhāya.|| ||</p>

					<p class="f4">7. Seyyathāpā Sāḷhā yodhājīvo bahūnī ce pi kaṇḍacittakāni jānāti,||<br />
					atha kho so tīhi ṭhānehi rājā-raho hoti rāja-bhoggo||<br />
					rañño aŋgana t'eva saŋkhaɱ gacchati.|| ||</p>

					<p class="f4">Katamehi tīhi?|| ||</p>

					<p class="f4">Dūre pātī ca,||<br />
					akkhaṇa-vedhī ca,||<br />
					mahato ca kāyassa padāletā.|| ||</p>

					<p class="f4">8. Seyyathā pi Sāḷhā yodhājīvo dūre pātī,||<br />
					evam eva kho Sāḷhā ariya-sāvako||<br />
					sammā-samādhi hoti||<br />
					sammā-samādhi Sāḷhā ariya-sāvako||<br />
					yaɱ kiñci rūpaɱ atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇitaɱ vā||<br />
					yaɱ dūre santike vā||<br />
					sabbaɱ rūpaɱ||<br />
					n'etaɱ mama||<br />
					n'eso'ham asmi,||<br />
					na meso attā ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā kāci vedanā atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇitaɱ vā||<br />
					yaɱ dūre santike vā||<br />
					sabbaɱ vedanā||<br />
					n'etaɱ mama||<br />
					n'eso'ham asmi,||<br />
					na meso attā ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā kāci saññā atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇitaɱ vā||<br />
					yaɱ dūre santike vā||<br />
					sabbaɱ saññā||<br />
					n'etaɱ mama||<br />
					n'eso'ham asmi,||<br />
					na meso attā ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Ye keci sankhārā atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇitaɱ vā||<br />
					yaɱ dūre santike vā||<br />
					sabbaɱ sankhārā||<br />
					n'etaɱ mama||<br />
					n'eso'ham asmi,||<br />
					na meso attā ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Yaɱ kiñci viññāṇaɱ atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇitaɱ vā||<br />
					yaɱ dūre santike vā||<br />
					sabbaɱ viññāṇaɱ||<br />
					n'etaɱ mama||<br />
					n'eso'ham asmi,||<br />
					na meso attā ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">9. Seyyathā pi Sāḷhā yodhājīvo akkhaṇa-vedhī,||<br />
					evam eva kho Sāḷhā ariya-sāvako sammā-diṭṭhī hoti.|| ||</p>

					<p class="f4">Sammā-diṭṭhī Sāḷhā ariya-sāvako|| ||</p>

					<p class="f4">'Idaɱ dukkhan' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-samudayo' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-samudayo' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodho' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodha-gāminī paṭipadā' ti yathā-bhūtaɱ pajānāti.|| ||</p>

					<p class="f4">10. Seyyathā pi Sāḷhā yodhājīvo mahato kāyassa padāletā,||<br />
					evam eva kho Sāḷhā ariya-sāvako sammā-vimuttī hoti.|| ||</p>

					<p class="f4">Sammā-vimuttī Sāḷhā ariyasāmako mahantaɱ avijjā-k-khandhaɱ padāletī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>