<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 196. By way of similes the Buddha shows general Salha, that so called purification by way of self-mortification is a useless outward practice and cannot lead to overcoming blindness and the freedom gained through knowledge and vision and that what is needed is purification by both external and internal perfection." />
<title>AN 4 196: Salaha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XX: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p196">Sutta 196</a></h4>

					<h1>Sāḷaha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg200"><span class="f2 g"><b>[200]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.196.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho sāḷho ca Licchavi Abhayo ca Licchavi yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho Sāḷho Licchavi Bhagavantaṃ etad avoca:|| ||</p>

					<p class="f4">Santi bhante eke samaṇa-brāhmaṇā dvayena oghassa nittharaṇaṃ paññāpenti sīla-visuddhi-hetu ca tapo-jigucchā-hetu ca.|| ||</p>

					<p class="f4">Idha bhante Bhagavā kimāhā ti?|| ||</p>

					<p class="f4">2. Sīla-visuddhiṃ kho ahaṃ Sāḷhā aññataraṃ sāmaññaṇgan ti vadāmi.|| ||</p>

					<p class="f4">Ye te Sāḷhā samaṇa-brāhmaṇā tapo-jigucchāvādā tapo-jigucchāsārā tapo-jigucchā-allīnā viharanti,||<br />
					abhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā a-parisuddha-kāya-samā-cārā a-parisuddha-vacī-samā-cārā a-parisuddha-mano-samā-cārā a-parisuddhā-jīvā,||<br />
					abhabbā te ñāṇa-dassanāya anuttarāya sambodhāya.|| ||</p>

					<p class="f4">3. Seyyathā pi Sāḷhā puriso nadiṃ taritukāmo,||<br />
					tiṇhaṃ kuṭhāriṃ ādāya vanaṃ paviseyya,|| ||</p>

					<p class="f4">So tattha passeyya mahatiṃ sāla-laṭṭhiṃ ujuṃ navaṃ akukkuccajātaṃ,||<br />
					tam enaṃ mūle chindeyya,||<br />
					mūle chetvā agge chindeyya,||<br />
					agge chetvā,||<br />
					sākhāpalāsaṃ su-visodhitaṃ visodheyya,||<br />
					sākhāpalāsaṃ su-visodhitaṃ visodhetvā kuṭhārīhi taccheyya,||<br />
					kuṭhārīhi taccheyya,||<br />
					kuṭhārīhi tacchetvā,||<br />
					vāsīhi taccheyya,||<br />
					vāsīhi tacchetvā,||<br />
					lekhaniyā likheyya,||<br />
					lekhaṇiyā likhitvā,||<br />
					pāsāṇaguḷena dhopeyya||<br />
					pāsāṇaguḷena dhopetvā,||<br />
					nidiṃ patāreyya.|| ||</p>

					<p class="f4">Taṃ kiṃ maññasi Sāḷhā,||<br />
					bhabbo nu kho so puriso nadiṃ taritun ti?|| ||</p>

					<p class="f4">No bh'etaṃ bhante.|| ||</p>

					<p class="f4">4. Taṃ kissa hetu?|| ||</p>

					<p class="f4">Asu hi bhante sāla-laṭṭhi bahiddhā <a id="pg201"><span class="f2 g"><b>[201]</b></span></a> suparikammakatā anto avisuddhā.|| ||</p>

					<p class="f4">Tass'etaṃ pāṭikaṇkhaṃ:|| ||</p>

					<p class="f4">Sālalaṭṭhi saṃsidissati,||<br />
					puriso anaya-vyasanaṃ āpajjissatī ti.|| ||</p>

					<p class="f4">Evam eva kho Sāḷhā ye te samaṇa-brāhmaṇā tapo-jigucchāvādā tapo-jigucchāsārā tapo-jigucchā-allīnā viharanti,||<br />
					abhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā a-parisuddha-kāya-samā-cārā a-parisuddha-vacī-samā-cārā a-parisuddha-mano-samā-cārā a-parisuddhā-jīvā,||<br />
					abhabbā te ñāṇa-dassanāya anuttarāya sambodhāya.|| ||</p>

					<p class="f4">Ye ca kho te Sāḷhā samaṇa-brāhmaṇā na tapo-jigucchāvādā na tapo-jigucchāsārā na tapo-jigucchā-allīnā viharanti,||<br />
					bhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā parisuddha-kāya-samā-cārā parisuddha-vacī-samā-cārā parisuddha-mano-samā-cārā parisuddhā-jīvā,||<br />
					bhabbā te ñāṇa-dassanāya anuttarāya sambodhāya.|| ||</p>

					<p class="f4">5. Seyyathā pi Sāḷhā puriso nadiṃ taritukāmo,||<br />
					tiṇhaṃ kuṭhāriṃ ādāya vanaṃ paviseyya.|| ||</p>

					<p class="f4">So tattha passeyya mahatiṃ sāla-laṭṭhiṃ ujuṃ navaṃ akukkuccakajātaṃ,||<br />
					tam enaṃ mūle chindeyya,||<br />
					mūle chetvā,||<br />
					agge chindeyya,||<br />
					agge chetvā,||<br />
					sākhāpalāsāṃ su-visodhitaṃ visodheyya,||<br />
					sākhāpalāsaṃ su-visodhitaṃ visodhetvā,||<br />
					kuṭhārīhi taccheyya,||<br />
					kuṭhārīhi tacchetvā,||<br />
					vāsīhi taccheyya,||<br />
					vāsīhi tacchetvā nikhādanaṃ ādāya anto su-visodhitaṃ visodheyya,||<br />
					anto su-visodhitaṃ visodhetvā,||<br />
					lekhaniyā likheyya,||<br />
					lekhaniyā likhitvā,||<br />
					pāsāṇaguḷena dhopeyya,||<br />
					pāsāṇaguḷena dhopetvā,||<br />
					nāvaṃ kareyya,||<br />
					nāvaṃ karitvā,||<br />
					piyārittaṃ bandheyya,||<br />
					nāvaṃ katva piyārittaṃ bhandhitvā nadiṃ patāreyya.|| ||</p>

					<p class="f4">Taṃ kīṃ maññasi sāḷnahā,||<br />
					bhabbo nu kho so puriso nadiṃ taritun ti?|| ||</p>

					<p class="f4">"Evaṃ bhante" ti.|| ||</p>

					<p class="f4">6. Taṃ kissa hetu?|| ||</p>

					<p class="f4">Asu hi bhante sāla-laṭṭhi bahiddhā suparikammakatā anto suvisuddhā nāvā katā,||<br />
					piyārittaṃ baddhā.|| ||</p>

					<p class="f4">Tass'etaṃ pāṭikaṇkhaṃ:||<br />
					nāvā na saṃsīdissati puriso sotthinā pāraṃ gamissatī ti.|| ||</p>

					<p class="f4">Evam eva kho Sāḷhā ye te samaṇa-brāhmaṇā na tapo-jigucchāvādā na tapo-jigucchāsārā na tapo-jigucchā-allīnā viharanti,||<br />
					bhabbā te oghassa nittharaṇāya.|| ||</p>

					<p class="f4">Ye pi te Sāḷhā samaṇa-brāhmaṇā <a id="pg202"><span class="f2 g"><b>[202]</b></span></a> parisuddha-kāya-samā-cārā parisuddha-vacī-samā-cārā parisuddha-mano-samā-cārā parisuddhā-jīvā,||<br />
					bhabbā te ñāṇa-dassanāya anuttarāya sambodhāya.|| ||</p>

					<p class="f4">7. Seyyathāpā Sāḷhā yodh'ājīvo bahūnī ce pi kaṇḍacittakāni jānāti,||<br />
					atha kho so tīhi ṭhānehi rājā-raho hoti rāja-bhoggo||<br />
					rañño aṇgaṇa t'eva saṇkhaṃ gacchati.|| ||</p>

					<p class="f4">Katamehi tīhi?|| ||</p>

					<p class="f4">Dūre pātī ca,||<br />
					akkhaṇa-vedhī ca,||<br />
					mahato ca kāyassa padāletā.|| ||</p>

					<p class="f4">8. Seyyathā pi Sāḷhā yodh'ājīvo dūre pātī,||<br />
					evam eva kho Sāḷhā ariya-sāvako||<br />
					sammā-samādhi hoti||<br />
					sammā-samādhi Sāḷhā ariya-sāvako||<br />
					yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇitaṃ vā||<br />
					yaṃ dūre santike vā||<br />
					sabbaṃ rūpaṃ||<br />
					n'etaṃ mama||<br />
					n'eso'ham asmi,||<br />
					na meso attā ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="f4">Yā kāci vedanā atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇitaṃ vā||<br />
					yaṃ dūre santike vā||<br />
					sabbaṃ vedanā||<br />
					n'etaṃ mama||<br />
					n'eso'ham asmi,||<br />
					na meso attā ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="f4">Yā kāci saññā atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇitaṃ vā||<br />
					yaṃ dūre santike vā||<br />
					sabbaṃ saññā||<br />
					n'etaṃ mama||<br />
					n'eso'ham asmi,||<br />
					na meso attā ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="f4">Ye keci saṇkhārā atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇitaṃ vā||<br />
					yaṃ dūre santike vā||<br />
					sabbaṃ saṇkhārā||<br />
					n'etaṃ mama||<br />
					n'eso'ham asmi,||<br />
					na meso attā ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇitaṃ vā||<br />
					yaṃ dūre santike vā||<br />
					sabbaṃ viññāṇaṃ||<br />
					n'etaṃ mama||<br />
					n'eso'ham asmi,||<br />
					na meso attā ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="f4">9. Seyyathā pi Sāḷhā yodh'ājīvo akkhaṇa-vedhī,||<br />
					evam eva kho Sāḷhā ariya-sāvako sammā-diṭṭhī hoti.|| ||</p>

					<p class="f4">Sammā-diṭṭhī Sāḷhā ariya-sāvako|| ||</p>

					<p class="f4">'Idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">10. Seyyathā pi Sāḷhā yodh'ājīvo mahato kāyassa padāletā,||<br />
					evam eva kho Sāḷhā ariya-sāvako sammā-vimuttī hoti.|| ||</p>

					<p class="f4">Sammā-vimuttī Sāḷhā ariyasāmako mahantaṃ avijjā-k-khandhaṃ padāletī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>