<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 63. Four terms of admiration applied to families where mother and father are honored and treated with respect: 'With Brahma', 'with Teachers of Old', 'with the Gods of Old', and 'Worthy of Offerings.'" />
<title>AN 4 63: Sabrahma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					VII. Pattakamma Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p63">Sutta 63</a></h4>

					<h1>Sabrahma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.063.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Sabrahmakāni bhikkhave tāni kulāni||<br />
					yesaṃ puttānaṃ mātā-pitaro ajjhāgāre pūjitā honti.|| ||</p>

					<p class="f4">Sa-pubbā-cariyakāni bhikkhave tāni kulāni||<br />
					yesaṃ puttānaṃ mātā-pitaro ajjhāgāre pūjitā honti.|| ||</p>

					<p class="f4">Sa-pubba-devatāni bhikkhave tāni kulāni||<br />
					yesaṃ puttānaṃ mātā-pitaro ajjhāgāre pūjitā honti.|| ||</p>

					<p class="f4">Sāhuneyyakāni bhikkhave tāni kulāni||<br />
					yesaṃ puttānaṃ mātā-pitaro ajjhāgāre pūjitā honti.|| ||</p>

					<p class="f4">2. Brahmā ti bhikkhave mātā-pitunnaṃ etaṃ adhivacanaṃ.|| ||</p>

					<p class="f4">Pubbācariyā ti bhikkhave mātā-pitunnaṃ etaṃ adhivacanaṃ.|| ||</p>

					<p class="f4">Pubbadevā ti bhikkhave mātā-pitunnaṃ etaṃ adhivacanaṃ.|| ||</p>

					<p class="f4">Āhuneyyā ti bhikkhave mātā-pitunnaṃ etaṃ adhivacanaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Bahukārā bhikkhave mātā-pitaro puttānaṃ āpādakā posakā imassa lokassa dassetāro ti.|| ||</p>

					      <p class="f4 in2">Brahmā ti mātā-pitaro pubbā-cariyā ti vuccare,||<br />
							Āhuneyyā ca puttānaṃ pajāya anukampakā,||<br />
							Tasmā hi ne namasseyya sakkareyyātha paṇḍito.|| ||</p>

					      <p class="f4 in2">Annena atha pānena vatthena sayanena ca,||<br />
							Ucchādanena nhāpanena pādānaṃ dhovanena ca.|| ||</p>

					      <p class="f4 in2">Tāya naṃ paricariyāya mātā-pitusu paṇḍitā,||<br />
							Idh'eva naṃ pasaṃ-santi pecca sagge ca modatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>