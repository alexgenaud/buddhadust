<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 105. The Buddha compares four sorts of persons to the conditions of four pools of water: one that is shallow but looks deep, one that is deep but looks shallow, one that is shallow and looks shallow, and one that is deep and looks deep. This sutta is a twist on the use of the two sets of terms. Here deepness is a matter of understanding the Four Truths or not, appearing deep or not is a matter of having charming comportment or not." />
<title>AN 4 105: Dutiya Udakarahada Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XI: Valāhaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p105">Sutta 105</a></h4>

					<h1>Dutiya Udakarahada Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg105"><span class="f2 g"><b>[105]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.105.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>
					<p class="f4">"Cattāro'me bhikkhave udaka-rahadā.|| ||</p>

					<p class="f4">Katame cattāro?|| ||</p>

					<p class="f4">Uttāno gambhīrobhāso,||<br />
					gambhīro uttānobhāso,||<br />
					uttāno uttānobhāso,||<br />
					gambhīro gambhīrobhāso.|| ||</p>

					<p class="f4">Ime kho bhikkhave cattāro udaka-rahadā.|| ||</p>

					<p class="f4">Evam eva kho bhikkhave cattāro'me udaka-rahadūpamā puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Uttāno gambhīrobhāso,||<br />
					gambhīro uttānobhāso,||<br />
					uttāno uttānobhāso,||<br />
					gambhīro gambhīrobhāso.|| ||</p>

					<p class="f4">Kathañ ca bhikkhave puggalo uttāno hoti gambhīrobhāso?|| ||</p>

					<p class="f4">Idha, bhikkhave, ekaccassa puggalassa pāsādikaṃ hoti abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṇghāṭi-patta-cīvara-dhāraṇaṃ.|| ||</p>

					<p class="f4">So idaṃ dukkhan ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha samudayoti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave puggalo uttāno hoti gambhīrobhāso.

					Seyyathā pi so bhikkhave uttāno gambhīrobhāso,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Kathañ ca bhikkhave puggalo gambhīro hoti uttānobhāso?|| ||</p>

					<p class="f4">Idha, bhikkhave, Potali puggalassa na pāsādikaṃ hoti abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṇghāṭi-patta-cīvara-dhāraṇaṃ.|| ||</p>

					<p class="f4">So idaṃ dukkhan ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ na-p-pajānāti. Ayaṃ dukkha-nirodho ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave puggalo gambhīro hoti uttānobhāso.|| ||</p>

					<p class="f4">Seyyathā pi so bhikkhave udaka-rahado gambhīro uttānobhāso,||<br />
					tath'ūpamāhaṃ bhikkhave imaṃ puggalraṃ vadāmi.|| ||</p>

					<p class="f4">Kathañ ca bhikkhave puggalo uttāno hoti uttānobhāso?|| ||</p>

					<p class="f4">Idha, bhikkhave, Potali puggalassa na pāsādikaṃ hoti abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṇghāṭi-patta-cīvara-dhāraṇaṃ.|| ||</p>

					<p class="f4">So idaṃ dukkhan ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ na-p-pajānāti. Ayaṃ dukkha-nirodho ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave puggalo uttāno hoti uttānobhāso.|| ||</p>

					<p class="f4">Seyyathā pi so bhikkhave udaka-rahado uttāno uttānobhāso,||<br />
					tath'ūpamāhaṃ bhikkhave imaṃ puggalraṃ vadāmi.|| ||</p>

					<p class="f4"><a id="pg106"><span class="f2 g"><b>[106]</b></span></a> Kathañca bhikkhave puggalo gambhīro hoti gambhīrobhāso?|| ||</p>

					<p class="f4">Idha, bhikkhave, Potali puggalassa pāsādikaṃ hoti abhikkantaṃ paṭikkantaṃ ālokitaṃ vilokitaṃ sammiñjitaṃ pasāritaṃ saṇghāṭi-patta-cīvara-dhāraṇaṃ.|| ||</p>

					<p class="f4">So idaṃ dukkhan ti yathā-bhūtaṃ pajānāti.|| ||</p>

					<p class="f4">Ayaṃ dukkha samudayoti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave puggalo gambhīro hoti gambhīrobhāso.|| ||</p>

					<p class="f4">Seyyathā pi so bhikkhave udaka-rahado gambhīro gambhīrobhāso,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Ime kho bhikkhave cattāro udaka-rahadūpamā puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>