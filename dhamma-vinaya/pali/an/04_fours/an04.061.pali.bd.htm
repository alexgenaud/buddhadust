<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 61. The Buddha teaches Anāthapiṇḍika a wise way to manage accumulated wealth such that at the end it will be seen to have been well used." />
<title>AN 4 61: Pattakamma Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					VII. Pattakamma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p61">Sutta 61</a></h4>

					<h1>Pattakamma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg65"><span class="f2 g"><b>[65]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.061.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.061.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4"><a id="pg66"><span class="f2 g"><b>[66]</b></span></a> 2. Cattāro'me gahapati dhammā iṭṭhā kantā manāpā dullabhā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">'Bhogā me uppajjantu saha dhammenā' ti.|| ||</p>

					<p class="f4">Ayaɱ paṭhamo dhammo iṭṭho kanto manāpo dullabho lokasmiɱ.|| ||</p>

					<p class="f4">'Bhoge laddhā saha dhammena||<br />
					yaso maɱ abbhuggacchatu saha ñātīhi saha upajjhāyehī' ti.|| ||</p>

					<p class="f4">Ayaɱ dutiyo dhammo iṭṭho kanto manāpo dullabho lokasmiɱ.|| ||</p>

					<p class="f4">'Bhoge laddhā saha dhammena||<br />
					yasaɱ laddhā saha ñātīhi saha upajjhāyehi||<br />
					ciraɱ jīvāmi dīgham addhāyuɱ pālemī' ti.|| ||</p>

					<p class="f4">Ayaɱ tatiyo dhammo iṭṭho kanto manāpo dullabho lokasmiɱ.|| ||</p>

					<p class="f4">'Bhoge laddhā saha dhammena,||<br />
					yasaɱ laddhā sahañātīhi sahaupajjhāyehi||<br />
					ciraɱ jīvitvā dīgha-maddhāyuɱ pāletvā,||<br />
					kāyassa bhedā param maraṇā sugatiɱ saggaɱ lokaɱ upapajjāmī' ti.|| ||</p>

					<p class="f4">Ayaɱ catuttho dhammo iṭṭho kanto manāpo dullabho lokasmiɱ.|| ||</p>

					<p class="f4">Ime kho gahapati cattāro dhammā iṭṭhā kantā manāpā
					Dullabhā lokasmiɱ.|| ||</p>

					<p class="f4">3. Imesaɱ kho gahapati catunnaɱ dhammānaɱ iṭṭhānaɱ kantānaɱ manāpānaɱ dullabhānaɱ lokasmiɱ||<br />
					cattāro dhammā paṭilābhāya saŋvattanti.|| ||</p>

					<p class="f4">Katame cattāro?|| ||</p>

					<p class="f4">Saddhā-sampadā,||<br />
					sīla-sampadā,||<br />
					cāga-sampadā,||<br />
					paññā-sampadā.|| ||</p>

					<p class="f4">4. Katamā ca gahapati saddhā-sampadā?|| ||</p>

					<p class="f4">Idha gahapati ariya-sāvako saddho hoti,||<br />
					sadda-hati Tathāgatassa bodhiɱ:|| ||</p>

					<p class="f4">Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato [loka-vidū] anuttaro purisa-damma-sārathī Satthā deva-manussānaɱ Buddho Bhagavāti.|| ||</p>

					<p class="f4">Ayaɱ vuccati gahapati saddhā-sampadā.|| ||</p>

					<p class="f4">5. Katamā ca gahapati sīla-sampadā?|| ||</p>

					<p class="f4">Idha gahapati ariya-sāvako pāṇāti-pātā paṭivirato hoti.|| ||</p>

					<p class="f4">Adinnādānā paṭivirato hoti.|| ||</p>

					<p class="f4">Kāmesu micchā-cārā paṭivirato hoti.|| ||</p>

					<p class="f4">Musā-vādā paṭivirato hoti.|| ||</p>

					<p class="f4">Surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Ayaɱ vuccati gahapati sīla-sampadā.|| ||</p>

					<p class="f4">6. Katamā ca gahapati cāga-sampadā?|| ||</p>

					<p class="f4">Idha gahapati ariya-sāvako vigata-mala-maccherena cetasā agāraɱ ajjhāvasati,||<br />
					muttācāgo payata-pāṇī vossagga-rato yā cayogo dāna-saɱvibhāga-rato.|| ||</p>

					<p class="f4">Ayaɱ vuccati gahapati cāga-sampadā.|| ||</p>

					<p class="f4">7. Katamā ca gahapati paññā-sampadā?|| ||</p>

					<p class="f4">Abhijjhā-visa- <a id="pg67"><span class="f2 g"><b>[67]</b></span></a> mal-ā-bhibhūtena cetasā gahapati viharanto akiccaɱ karoti,||<br />
					kiccaɱ aparādheti,||<br />
					akiccaɱ karonto kiccaɱ aparādhento yasā ca sukhā ca dhaɱsati.|| ||</p>

					<p class="f4">Vyāpād-ā-bhibhūtena cetasā gahapati viharanto akiccaɱ karoti,||<br />
					kiccaɱ aparādheti,||<br />
					akiccaɱ karonto kiccaɱ aparādhento yasā ca sukhā ca dhaɱsati.|| ||</p>

					<p class="f4">Thīna-middh-ā-bhibhūtena cetasā gahapati viharanto akiccaɱ karoti,||<br />
					kiccaɱ aparādheti,||<br />
					akiccaɱ karonto kiccaɱ aparādhento yasā ca sukhā ca dhaɱsati.|| ||</p>

					<p class="f4">Uddhacca-kukkucc-ā-bhibhūtena cetasā gahapati viharanto akiccaɱ karoti,||<br />
					kiccaɱ aparādheti,||<br />
					akiccaɱ karonto kiccaɱ aparādhento yasā ca sukhā ca dhaɱsati.|| ||</p>

					<p class="f4">Vici-kicch-ā-bhibhūtena cetasā gahapati viharanto akiccaɱ karoti,||<br />
					kiccaɱ aparādheti,||<br />
					akiccaɱ karonto kiccaɱ aparādhento yasā ca sukhā ca dhaɱsati.|| ||</p>

					<p class="f4">8. Sa kho so gahapati ariya-sāvako abhijjhāvisamalobho cittassa upakkileso ti iti viditvā abhijjh-ā-visama-lobhaɱ cittassa upakkilesaɱ pajahati.|| ||</p>

					<p class="f4">Vyāpādo cittassa upakkileso ti iti viditvā vyāpādāɱ cittassa upakkilesaɱ pajahati.|| ||</p>

					<p class="f4">Thīna-middhaɱ cittassa upakkileso ti iti viditvā thīna-middhaɱ cittassa upakkilesaɱ pajahati.|| ||</p>

					<p class="f4">Uddaccakukkuccaɱ cittassa upakkileso ti iti viditvā uddhacca-kukkuccaɱ cittassa upakkilesaɱ pajahati.|| ||</p>

					<p class="f4">Vicikicchā cittassa upakkileso ti iti viditvā vickicchā cittassa upakkilesaɱ pajahati.|| ||</p>

					<p class="f4">Yato ca kho gahapati ariya-sāvakassa abhijjhāvisamalobho cittassa upakkileso ti iti viditvā abhijjhāvisamalobho cittassa upakkileso pahīṇo hoti,||<br />
					vyāpādo cittassa upakkileso ti iti viditvā vyāpādo cittassa upakkileso pahīṇo hoti,||<br />
					thīna-middhaɱ cittassa upakkileso ti iti viditvā thīna-middhaɱ cittassa upakkileso pahīṇo hoti,||<br />
					uddhacca-kukkuccaɱ cittassa upakkileso ti iti viditvā uddhacca-kukkuccaɱ cittassa upakileso pahīṇo hoti,||<br />
					vicikicchā cittassa upakkileso ti iti viditvā vicikicchā cittassa upakkileso pahīṇo hoti.|| ||</p>

					<p class="f4">Ayaɱ vuccati gahapati ariya-sāvako mahā-pañño puthupañño āpāthadaso paññā-sampanno.|| ||</p>

					<p class="f4">Ayaɱ vuccati gahapati paññā-sampadā.|| ||</p>

					<p class="f4">Imesaɱ kho gahapati catunnaɱ dhammānaɱ iṭṭhānaɱ kattānaɱ manāpānaɱ dullabhānaɱ lokasmiɱ ime cattāro dhammā paṭilābhāya saŋvattanti.|| ||</p>

					<p class="f4">9. Sa kho so gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi cattāri kammāni kattā hoti.|| ||</p>

					<p class="f4">Katamāni cattāri?|| ||</p>

					<p class="f4">10. Idha gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi attānaɱ sukheti pīneti sammā sukhaɱ pariharati,||<br />
					mātā-pitaro sukheti pīneti sammā sukhaɱ pariharati,||<br />
					putta-dāra-dāsa-kamma-kara-porise sukheti pīneti sammā sukhaɱ pariharati,||<br />
					mitt-ā-macce sukheti pīneti sammā sukhaɱ pariharati.|| ||</p>

					<p class="f4">Idam assa paṭhamaɱ ṭhānaɱ gataɱ hoti pattagataɱ āyatanaso paribhuttaɱ.|| ||</p>

					<p class="f4"><a id="pg68"><span class="f2 g"><b>[68]</b></span></a> 11. Puna ca paraɱ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi yā tā honti āpadā aggito vā udakato vā rājato vā corato vā appiyato vā dāyādato vā.|| ||</p>

					<p class="f4">Tathārūpāsu āpadāsu bhogehi pariyodhāya vattati,||<br />
					sotthiɱ attānaɱ karoti.|| ||</p>

					<p class="f4">Idam assa dutiyaɱ ṭhānaɱ gataɱ hoti pattagataɱ āyatanaso paribhuttaɱ.|| ||</p>

					<p class="f4">12. Puna ca paraɱ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi pañca balī kattā hoti:|| ||</p>

					<p class="f4">Ñātibaliɱ atithibaliɱ pubbapetabaliɱ rājabaliɱ devatābaliɱ.|| ||</p>

					<p class="f4">Idam assa tatiyaɱ ṭhānaɱ gataɱ hoti pattagataɱ āyatanaso paribhuttaɱ.|| ||</p>

					<p class="f4">13. Puna ca paraɱ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi ye te samaṇa-brāhmaṇā mada-p-pamādā paṭiviratā khanti-soracce niviṭṭhā.|| ||</p>

					<p class="f4">Ekam attānaɱ damenti,||<br />
					ekam attānaɱ samenti,||<br />
					ekam attānaɱ parinibbāpenti.|| ||</p>

					<p class="f4">Tathārūpesu samaṇa-brāhmaṇesu uddhaggikaɱ dakkhiṇaɱ patiṭṭhāpeti sovaggikaɱ sukha-vipākaɱ sagga saŋvatta-nikaɱ.|| ||</p>

					<p class="f4">Idam assa catutthaɱ ṭhānaɱ gataɱ hoti pattagataɱ āyatanaso paribhuttaɱ.|| ||</p>

					<p class="f4">14. Sa kho so gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi imāni cattāri pattakammāni kattā hoti.|| ||</p>

					<p class="f4">Yassa kassaci gahapati aññatra imehi catūhi pattakammehi bhogā parikkhayaɱ gacchanti.|| ||</p>

					<p class="f4">Ime vuccanti gahapati bhogā aṭṭhānagatā appattagatā anāyatanaso paribhuttā.|| ||</p>

					<p class="f4">Yassa kassaci gahapati imehi catūhi pattakammehi bhogā parikkhayaɱ gacchanti.|| ||</p>

					<p class="f4">Ime vuccanti gahapati bhogā ṭhānagatā pattagatā āyatanaso paribhuttā" ti.|| ||</p>

					      <p class="f4 in2">Bhuttā bhogā bhatā bhaccā vitiṇñā āpadāsu me,||<br />
							Uddhaggā dakkhiṇā dinnā atho pañca balīɱkatā.|| ||</p>

					      <p class="f4 in2">Upaṭṭhitā sīlavanto saññatā brahma-cārayo,||<br />
							Yadatthaɱ bhogaɱ iccheyya paṇḍito gharam āvasaɱ,||<br />
							<a id="pg69"><span class="f2 g"><b>[69]</b></span></a> so me attho anuppatto kataɱ ananutāpiyaɱ.|| ||</p>

					      <p class="f4 in2">Etaɱ anussaraɱ macco ariya-dhamme ṭhito naro,||<br />
							Idh'eva naɱ pasaɱ-santi pecca sagge ca modatī ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>