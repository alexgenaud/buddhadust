<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 126. The Buddha describes four paths to the Pure Abodes based on the four devine lifestyles: friendliness, sympathy, empathy and detachment in combination with seeing that form, sense-experience, sense-perception, own-making, and sense-consciousness are chaṇgable, painful, a sickness, a boil, a dart, grief-ridden, an opression, another's, destined for destruction, empty, and not-self." />
<title>AN 4 126: Catuttha Puggala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIII: Bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p126">Sutta 126</a></h4>

					<h1>Catuttha Puggala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg130"><span class="f2 g"><b>[130]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.126.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.126.than.ati.htm#p1">than</a>][<a href="../../../../dhamma-vinaya/ati/an/04_fours/an04.126.nymo.ati.htm#p1">nymo</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco puggalo mettā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					- tathā tatiyaṃ||<br />
					- tathā catutthiṃ||<br />
					- iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṇkhāra-gataṃ viññāṇa-gataṃ,||<br />
					te dhamme aniccato dukkhato rogato gaṇḍato sallato aghato ābādhato parato palokato suññato anttato samanupassati.|| ||</p>

					<p class="f4">So kāyassa bhedā param maraṇā Suddhāvāsanaṃ devānaṃ saha-vyataṃ uppajjati.|| ||</p>

					<p class="f4">Ayaṃ kho bhikkhave upapattī asādhāraṇā puthujjanehi.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave idh'ekacco puggalo karuṇā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					- tathā tatiyaṃ||<br />
					- tathā catutthiṃ||<br />
					- iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena akhyāpajjhena paritvā viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṇkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So kāyassa bhedā param maraṇā Suddhāvāsanaṃ devānaṃ-saha-vyataṃ uppajjati.|| ||</p>

					<p class="f4">Ayaṃ bhikkhave upapatti asādhāraṇā puthujjanehi.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave idh'ekacco puggalo muditā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					- tathā tatiyaṃ||<br />
					- tathā catutthiṃ||<br />
					- iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-sahagateha cetasā vipulena mahaggatena appamāṇena averena akhyāpajjhena paritvā viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṇkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So kāyassa bhedā param maraṇā Suddhāvāsanaṃ devānaṃ-saha-vyataṃ uppajjati.|| ||</p>

					<p class="f4">Ayaṃ bhikkhave upapatti asādhāraṇā puthujjanehi.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave idh'ekacco puggalo upekkhā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					- tathā tatiyaṃ||<br />
					- tathā catutnathiṃ||<br />
					- iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṇkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So kāyassa bhedā param maraṇā Suddhāvāsānaṃ devānaṃ-saha-vyataṃ uppajjati.|| ||</p>

					<p class="f4">Ayaṃ bhikkhave upapatti asādhāraṇā puthujjanehi.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
