<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 130. The Buddha points out the marvelous way nobles, brahmins, householders and ascetics take delight when a Wheel-turning King approaches and speaks and then he compares this phenomena with the similar thing that happens when Ānanda approaches and teaches bhikkhus, bhikkhunis, laymen and lay-women." />
<title>AN 4 130: cakka-vatti Acchariya Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIII: Bhaya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p130">Sutta 130</a></h4>

					<h1>cakka-vatti Acchariya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg133"><span class="f2 g"><b>[133]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.130.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave acchariyā abbhutā dhammā raññe cakka-vattimhi.|| ||</p>

					<p class="f4">Katame cattāro?|| ||</p>

					<p class="f4">3. Sace bhikkhave khattiya-parisā rājānaɱ cakka-vattiɱ dassanāya upasankamati||<br />
					dassanena sā attamanā hoti.|| ||</p>

					<p class="f4">Tattha ce rājā cakka-vattī bhāsati,||<br />
					bhāsitena pi sā attamanā hoti.|| ||</p>

					<p class="f4">Atittā va bhikkhave khattiya-parisā hoti,||<br />
					atha rājā cakka-vattī tuṇhī bhavati.|| ||</p>

					<p class="f4">4. Sace bhikkhave brāhmaṇa-parisā rājānaɱ cakka-vattiɱ dassanāya upasankamati,||<br />
					dassanena sā attamanā hoti.|| ||</p>

					<p class="f4">Tattha ve rājā cakka-vatti bhāsati,||<br />
					bhāsitena pi sā attamanā hoti.|| ||</p>

					<p class="f4">Atittā va bhikkhave brāhmaṇa-parisā hoti,||<br />
					a rājā cakka-vattī tuṇhī bhavati.|| ||</p>

					<p class="f4">5. Sace bhikkhave gahapati-parisā rājānaɱ cakka-vattiɱ dassanāya upasankamati||<br />
					dassanena sā attamanā hoti.|| ||</p>

					<p class="f4">Tattha ve rājā cakka-vatti bhāsati,||<br />
					bhāsitena pi sā attamanā hoti.|| ||</p>

					<p class="f4">Atittā va bhikkhave gahapati-parisā hoti,||<br />
					atha rājā cakka-vattī tuṇhī bhavati.|| ||</p>

					<p class="f4">6. Sace bhikkhave samaṇa-parisā rājānaɱ cakkavatkiɱ dassanāya upasankamati||<br />
					dassanena sā attamanā hoti.|| ||</p>

					<p class="f4">Tattha ve rājā cakka-vattī bhāsati,||<br />
					bhāsitena pi sā attamanā hoti.|| ||</p>

					<p class="f4">Atittāva bhikkhave samaṇa-parisā hoti,||<br />
					atha rājā cakkāvattī tuṇhī bhavati.|| ||</p>

					<p class="f4">Ime kho bhikkhave cattāro acchariyā abbhutā dhammā raññe cakka-vattimhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Evam eva kho bhikkhave cattāro acchariyā abbhutā dhammā Ānande. || ||</p>

					<p class="f4">Katame cattāro?|| ||</p>

					<p class="f4">8. Sace bhikkhave bhikkhu-parisā Ānandaɱ dassanāya upasankamati,||<br />
					dassanena sā attamanā hoti.|| ||</p>

					<p class="f4">Tattha ce Ānando dhammaɱ bhāsati,||<br />
					bhāsitena pi sā attamanā hoti.|| ||</p>

					<p class="f4">Atittā va bhikkhave bhikkhu-parisā hoti||<br />
					atha Ānando tuṇhī bhavati.|| ||</p>

					<p class="f4">9. Sace bhikkhave bhikkhunī-parisā Ānandaɱ dassanāya upasankamati,||<br />
					dassanena sā attamanā hoti.|| ||</p>

					<p class="f4">Tattha ce Ānando dhammaɱ bhāsati,||<br />
					bhāsitena pi sā attamanā hoti.|| ||</p>

					<p class="f4">Atittā va bhikkhave bhikkhunī-parisā hoti||<br />
					atha Ānando tuṇhī bhavati.|| ||</p>

					<p class="f4">10. Sace bhikkhave upāsaka-parisā Ānandaɱ dassanāya upasankamati, dassanena sā attamanā hoti.|| ||</p>

					<p class="f4">Tattha ce Ānando dhammaɱ bhāsati, bhāsitena pi sā attamanā hoti.|| ||</p>

					<p class="f4">Atittā va bhikkhave bhikkhu-parisā hoti||<br />
					atha Ānando tuṇhī bhavati.|| ||</p>

					<p class="f4">11. Sace bhikkhave upāsika-parisā Ānandaɱ dassanāya upasankamati, dassanena sā attamanā hoti.|| ||</p>

					<p class="f4">Tattha ce Ānando dhammaɱ bhāsati, bhāsitena pi sā attamanā hoti.|| ||</p>

					<p class="f4">Atittā va bhikkhave bhikkhu-parisā hoti||<br />
					atha Ānando tuṇhī bhavati.|| ||</p>

					<p class="f4">Ime kho bhikkhave cattāro acchariyā abbhutā dhammā Ānandeti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
