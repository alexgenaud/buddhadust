<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 1. Four reasons beings have been tied to the round of rebirths this long time." />
<title>AN 4 1: Anu-Buddha Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IV. Catukka Nipāta<br />
					I. Bhaṇḍagāma Vagga</h4>

					<h4 class="ctr c"><span class="mozp"><i><b>Namo Tassa Bhagavato Arahato Sammā-Sam-Buddhassa</b></i></span></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p1">Sutta 1</a></h4>

					<h1>Anu-Buddha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.001.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.001.than.ati.htm#p1">than</a>][<a href="../../../../dhamma-vinaya/wp/an/04_fours/an04.001.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā vajjīsu viharati Bhaṇaŋagāme.|| ||</p>

					<p class="f4">Tatra kho Bhagavā bhikkhū āmantesi:<br />
					Bhikkhavo ti.|| ||</p>

					<p class="f4">Bhadanteti te bhikkhu Bhagavato paccassosuɱ.||<br />
				   Bhagavā etad avoca:|| ||</p>

					<p class="f4">2. Catunnaɱ bhikkhave dhammānaɱ ananubodhā appaṭivedhā||<br />
					evam idaɱ dīgham addhānaɱ sandhāvitaɱ saɱsaritaɱ mamañ c'eva tumhākañ ca.|| ||</p>

					<p class="f4">3. Katamesaɱ catunnaɱ?|| ||</p>

					<p class="f4">Ariyassa bhikkhave sīlassa ananubodhā appaṭivedhā||<br />
					evam idaɱ dīgham addhānaɱ sandhāvitaɱ saɱsaritaɱ mamañ c'eva tumhākañ ca.|| ||</p>

					<p class="f4">Ariyassa bhikkhave samādhissa ananubodhā appaṭivedhā||<br />
					evam idaɱ dīgham addhānaɱ sandhāvitaɱ saɱsaritaɱ mamañ c'eva tumhākañ ca.|| ||</p>

					<p class="f4">Ariyāya bhikkhave paññāya ananubodhā appaṭivedhā||<br />
					evam idaɱ dīgham addhānaɱ sandhāvitaɱ saɱsaritaɱ mamañc'eva tumhākañ ca.|| ||</p>

					<p class="f4">Ariyāya bhikkhave vimuttiyā ananubodhā appaṭivedhā||<br />
					evam idaɱ dīgham addhānaɱ sandhāvitaɱ saɱsaritaɱ mamañ c'eva tumhākañ ca.|| ||</p>

					<p class="f4">4. Tayidaɱ bhikkhave ariyaɱ sīlaɱ anu-Buddhaɱ paṭividdho,||<br />
					ariyo samādhi anu-Buddho paṭividdho,||<br />
					ariyā paññā anu-Buddhā paṭividdhā,||<br />
					ariyā vimutti anu-Buddhā paṭividdhā,||<br />
					ucchinnā bhava-taṇhā khīṇā bhavanetti,||<br />
					n'atthi dāni puna-b-bhavo ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

					<p class="f4"><a id="pg2"><span class="f2 g"><b>[2]</b></span></a> Sīlaɱ samādhi paññā ca vimutti ca anuttarā,||<br />
					Anu-Buddhā ime dhammā Gotamena yasassinā.||<br />
					Iti Buddho abhiññāya dhammam akkhāsi bhikkhunaɱ,||<br />
					Dukkhass'antakaro Satthā cakkhumā parinibbuto ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>