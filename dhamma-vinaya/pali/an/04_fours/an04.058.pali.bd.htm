<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 58. Anāthapiṇḍika visits the Buddha and is told that the food giver both gives and gets, life, beauty, happiness and ability." />
<title>AN 4 58: Sudatta Anāthapiṇḍika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					4. Catukka Nipāta<br />
					VI. Puññābhisanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p58">Sutta 58</a></h4>

					<h1>Sudatta Anāthapiṇḍika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg63"><span class="f2 g"><b>[63]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.058.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.058.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapatiṃ
					Bhagavā etad avoca:|| ||</p>

					<p class="f4">Bhojanaṃ gahapati dadamāno ariya-sāvako paṭiggāhakānaṃ cattāri ṭhānāni deti.|| ||</p>

					<p class="f4">Katamāni cattāri?|| ||</p>

					<p class="f4"><a id="pg64"><span class="f2 g"><b>[64]</b></span></a> Ayuṃ deti,||<br />
					vaṇṇaṃ deti,||<br />
					sukhaṃ deti,||<br />
					balaṃ deti.|| ||</p>

					<p class="f4">Āyuṃ kho pana datvā||<br />
					āyussa bhāgī hoti||<br />
					dibbassa vā mānusassa vā.|| ||</p>

					<p class="f4">Vaṇṇaṃ datvā||<br />
					vaṇṇassa bhāgī hoti||<br />
					dibbassa vā mānusassa vā.|| ||</p>

					<p class="f4">Sukhaṃ datvā||<br />
					sukhassa bhāgī hoti||<br />
					dibbassa vā mānusassavā.|| ||</p>

					<p class="f4">Balaṃ datvā||<br />
					balassa bhāgī hoti||<br />
					dibbassa vā mānusassa vā.|| ||</p>

					<p class="f4">Bhojanaṃ gahapati dadamāno ariya-sāvako paṭiggāhakānaṃ imāni cattāri ṭhānāni detī ti.|| ||</p>

					      <p class="f4 in2">Yo saññatānaṃ paradattabhojinaṃ kālena sakkacca dadāti bhojanaṃ,||<br />
							Cattāri ṭhānāni anuppavecchati āyuñ ca vaṇṇañ ca sukhaṃ balañ ca.|| ||</p>

					      <p class="f4 in2">So āyudāyī baladāyī sukhaṃ vaṇṇaṃ dado naro,||<br />
							Dīghāyu yasavā hoti yattha yatth'upapajjatī ti.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>