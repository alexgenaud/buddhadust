<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 206. The Buddha describes the attributes of the good man and the good man of good men and the bad man and the bad man of bad men. Based on the tenfold Path." />
<title>AN 4 206: Chattha Sappurisa Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XXI: Sappurisa Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p206">Sutta 206</a></h4>

					<h1>Chaṭṭha Sappurisa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg221"><span class="f2 g"><b>[221]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.206.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.206.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">'Asappurisañ ca vo bhikkhave desissāmi||<br />
					a-sappurisena a-sappurisa-tarañ ca,||<br />
					sappurisañ ca||<br />
					sappurisena sappurisa-tarañ ca.|| ||</p>

					<p class="f4">Taṃ suṇātha sādhukaṃ manasi karotha bhāsissāmī ti.'|| ||</p>

					<p class="f4">'Evaṃ bhante' ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Katamo ca bhikkhave a-sappuriso?|| ||</p>

					<p class="f4">Idha bhikkhave ekacco||<br />
					micchā-diṭṭhiko hoti,||<br />
					micchā-saṇkappo hoti,||<br />
					micchā-vāco hoti,||<br />
					micchā-kammanto hoti,||<br />
					michā-ājivo hoti,||<br />
					micchā-vayāmo hoti,||<br />
					micchā-sati hoti,||<br />
					micchā-samādhi hoti,||<br />
					micchā-ñāṇī hoti,||<br />
					micchā-vimutti hoti.|| ||</p>

					<p class="ctr c">&#9632;</p>

					<p class="f4">Katamo ca bhikkhave a-sappurisena a-sappurisataro?|| ||</p>

					<p class="f4">Idha, bhikkhave, ekacco||<br />
					attanā ca micchā-diṭṭhiko hoti,||<br />
					parañ ca micchā-diṭṭhiyā sam-ā-dapeti.|| ||</p>

					<p class="f4">Attanā ca micchā-saṇkappo hoti,||<br />
					parañ ca micchā-saṇkappe sam-ā-dapeti.|| ||</p>

					<p class="f4">Attanā ca micchā-vāco hoti,||<br />
					parañ ca micchā-vācāya sam-ā-dapeti.|| ||</p>

					<p class="f4">Attanā ca micchā ājīvo hoti,||<br />
					parañ ca micchā ājīve sam-ā-dapeti.|| ||</p>

					<p class="f4">Attanā ca micchā-sati hoti,||<br />
					parañ ca micchā-satiyā sam-ā-dapeti.|| ||</p>

					<p class="f4">Attanā ca micchā-samādhi hoti,||<br />
					parañc a micchā-samādhimhi sam-ā-dapeti.|| ||</p>

					<p class="f4">Attanā ca micchā-ñāṇī hoti,||<br />
					parañ ca micchā-ñāṇe sam-ā-dapeti.|| ||</p>

					<p class="f4">Attanā ca micchā-vimuttī hoti,||<br />
					parañ ca micchā-vimuttiyā sam-ā-dapeti.|| ||</p>

					<p class="f4">Ayaṃ vuccati bhikkhave a-sappurisena a-sappurisataro.|| ||</p>

					<p class="ctr c">&#9632;</p>

					<p class="f4">Katamo ca bhikkhave sappuriso?|| ||</p>

					<p class="f4">Idha, bhikkhave, ekacco
					sammā-diṭṭhiko hoti,||<br />
					sammā-saṇkappo hoti,||<br />
					sammā-vāco hoti,||<br />
					sammā-kammanto hoti,||<br />
					sammā ājīvo hoti,||<br />
					sammā vāyāmo hoti,||<br />
					sammā-satī hoti,||<br />
					sammā-samādhī hoti,||<br />
					sammā-ñāṇī hoti,||<br />
					sammā-vimuttī hoti.|| ||</p>

					<p class="f4">Ayaṃ vuccati bhikkhave sappuriso.|| ||</p>

					<p class="ctr c">&#9632;</p>

					<p class="f4">Katamo ca bhikkhave sappurisena sappurisataro?|| ||</p>

					<p class="f4">Idha, bhikkhave, ekacco||<br />
					attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti.|| ||</p>

					<p class="f4">Attanā ca sammā-saṇkappo hoti,||<br />
					parañ ca sammā saṇkappe sam-ā-dapeti.|| ||</p>

					<p class="f4">Attanā ca sammā-vāco hoti,||<br />
					parañ ca sammā-vācāya sam-ā-dapeti.|| ||</p>

					<p class="f4">Attanā ca sammā kammanto hoti,||<br />
					parañ ca sammā-kammante sam-ā-dapeti.|| ||</p>

					<p class="f4">Attanā ca sammā ājīvo hoti,||<br />
					parañ ca sammā ājīve sam-ā-dapeti.|| ||</p>

					<p class="f4">Attanā ca sammā-satī hoti,||<br />
					parañ ca sammā-satiyā sam-ā-dapeti.|| ||</p>

					<p class="f4">Attanā ca sammā-samādhī hoti,||<br />
					parañ ca sammā-samādhimhi sam-ā-dapeti.|| ||</p>

					<p class="f4">Attanā ca sammā-ñāṇī hoti,||<br />
					parañ ca sammā-ñāṇe sam-ā-dapeti.|| ||</p>

					<p class="f4">Attanā ca sammā-vimuttī hoti,||<br />
					parañ ca sammā-vimuttiyā sam-ā-dapeti.|| ||</p>

					<p class="f4">Ayaṃ vuccati bhikkhave sappurisena sappurisataro ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>