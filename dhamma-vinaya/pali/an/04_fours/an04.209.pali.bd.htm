<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 209. The Buddha describes the attributes of bad form and the bad form of bad forms and the attributes of nice form and the nice form among nice forms. Based on ethics." />
<title>AN 4 209: Pathama Papa Dhamma - Kalyana Dhamma Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XXI: Sappurisa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p209">Sutta 209</a></h4>

					<h1>Paṭhama Pāpa Dhamma - Kalyāṇa Dhamma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.209.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Pāpa-Dhammañ ca vo bhikkhave desissāmi||<br />
					pāpadham- <a id="pg224"><span class="f2 g"><b>[224]</b></span></a>mena pāpa-dhammatarañ ca||<br />
					kalyāṇa-Dhammañ ca||<br />
					kalyāṇa-dhammena kalyāṇa-dhammatarañ ca.|| ||</p>

					<p class="f4">Taɱ suṇātha sādhukaɱ manasi karotha bhāsissāmī ti.'|| ||</p>

					<p class="f4">'Evaɱ bhante' ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamo ca bhikkhave pāpa-dhammo?|| ||</p>

					<p class="f4">Idha, bhikkhave, ekacco pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisuṇā-vāco hoti,||<br />
					pharusā-vāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti.|| ||</p>

					<p class="f4">Ayaɱ vuccati bhikkhave pāpa-dhammo.|| ||</p>

					<p class="ctr c">&#9632;</p>

					<p class="f4">Katamo ca bhikkhave pāpa-dhammena pāpa-dhammataro?|| ||</p>

					<p class="f4">Idha, bhikkhave, ekacco attanā ca pāṇāti-pātī hoti,||<br />
					parañ ca pāṇāti-pāte sam-ā-dapeti.|| ||</p>

					<p class="f4">Attanāna ca adinn'ādāyī hoti,||<br />
					parañ ca adinn'ādāne sam-ā-dapeti.|| ||</p>

					<p class="f4">Attanā ca kāmesu micchā-cārī hoti,||<br />
					parañ ca kāmesu micchā-cāre sam-ā-dapeti.|| ||</p>

					<p class="f4">Attanā musā-vādī hoti,||<br />
					parañ ca musā-vāde sam-ā-dapeti.|| ||</p>

					<p class="f4">Attanā ca pisuṇā-vāco hoti,||<br />
					parañ ca pisuṇāya vācāya sam-ā-dapeti.|| ||</p>

					<p class="f4">Attanā ca pharusā-vāco hoti,||<br />
					parañ ca parusāya vācāya sam-ā-dapeti.|| ||</p>

					<p class="f4">Attanā ca samphappalāpī hoti,||<br />
					parañ ca samphappalāpe sam-ā-dapeti.|| ||</p>

					<p class="f4">Attanā ca abhijjhālū hoti,||<br />
					parañ ca abhijhāya sam-ā-dapeti..|| ||</p>

					<p class="f4">Attanā ca vyapannacitto hoti,||<br />
					parañ ca vyāpāde sam-ā-dapeti..|| ||</p>

					<p class="f4">Attanā ca micchā-diṭṭhiko hoti,||<br />
					parañ ca micchā-diṭṭhiyā sam-ā-dapeti.|| ||</p>

					<p class="f4">Ayaɱ vuccati bhikkhave pāpa-dhammena pāpa-dhammataro.|| ||</p>

					<p class="ctr c">&#9632;</p>

					<p class="f4">Katamo ca bhikkhave kalyāṇa-dhammo?|| ||</p>

					<p class="f4">Idha, bhikkhave, ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisuṇā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpalā paṭivirato hoti,||<br />
					anabhijjhālu hoti,||<br />
					avyapanna-citto hoti,||<br />
					sammā-diṭṭhiko hoti.|| ||</p>

					<p class="f4">Ayaɱ vuccati bhikkhave kalyāṇa-dhammo.|| ||</p>

					<p class="ctr c">&#9632;</p>

					<p class="f4">Katamo ca bhikkhave kalyāṇa-dhammena kalyāṇa-dhammataro?|| ||</p>

					<p class="f4">Idha, bhikkhave, ekacco attanā ca pāṇāti-pātā paṭivirato hoti,||<br />
					parañ ca pāṇāti-pātā veramaṇiyā sam-ā-dapeti.|| ||</p>

					<p class="f4">Attanā ca adinn'ādānā paṭivirato hoti,||<br />
					parañ ca adinn'ādānā veramaṇiyā sam-ā-dapeti.|| ||</p>

					<p class="f4">Attanā ca kāmesu micchā-cārā paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti.|| ||</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti.|| ||</p>

					<p class="f4">Attanā ca pisuṇā-vācā paṭivirato hoti,||<br />
					parañ ca pisuṇāvā cā veramaṇiyā sam-ā-dapeti.|| ||</p>

					<p class="f4">Attanā ca pharusā-vācā paṭivirato hoti,||<br />
					parañ ca pharusāvā cā veramaniyā sam-ā-dapeti.|| ||</p>

					<p class="f4">Attanā ca samphappalāpā paṭivirato hoti,||<br />
					parañ ca samphappalāpā veramaṇiyā sam-ā-dapeti.|| ||</p>

					<p class="f4">Attanā ca anabhijjhālū hoti,||<br />
					parañ ca anabhijjhāya sam-ā-dapeti.|| ||</p>

					<p class="f4">Attanā ca avyāpanna-citto hoti,||<br />
					parañ ca avyāpāde sam-ā-dapeti.|| ||</p>

					<p class="f4">Attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti.|| ||</p>

					<p class="f4">Ayaɱ vuccati bhikkhave kalyāṇa-dhammena kalyāṇa-dhammataro.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>