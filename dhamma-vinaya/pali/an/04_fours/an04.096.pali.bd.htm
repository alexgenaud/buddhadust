<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 96. Types of individuals classed according to whether they are of benefit to themselves only or others only or to both or neither." />
<title>AN 4 96: Raga-Vinaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					X: Asura Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p96">Sutta 96</a></h4>

					<h1>Rāga-Vinaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/04_fours/an04.096.than.ati.htm#p1">than</a>][<a href="../../../../dhamma-vinaya/pts/an/04_fours/an04.096.wood.pts.htm#p1">pts</a>]</span> Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Attahitāya paṭipanno no parahitāya.|| ||</p>

					<p class="f4">Parahitāya paṭipanno no attahitāya.|| ||</p>

					<p class="f4">N'eva attahitāya paṭipanno no parahitāya.|| ||</p>

					<p class="f4">Attahitāya ca paṭipanno parahitāya ca.|| ||</p>

					<p class="f4">Kathañ ca bhikkhave puggalo attahitāya paṭipanno no parahitāya?|| ||</p>

					<p class="f4">Idha, bhikkhave, ekacco puggalo attanā rāga-vinayāya paṭipanno hoti,||<br />
					no paraṃ rāga-vinayāya sam-ā-dapeti.|| ||</p>

					<p class="f4">Attanā dosa-vinayāya paṭipanno hoti,||<br />
					no paraṃ dosa-vinayāya sam-ā-dapeti.|| ||</p>

					<p class="f4">Attanā moha-vinayāya paṭipanno hoti,||<br />
					no paraṃ moha-vinayāya sam-ā-dapeti.|| ||</p>

					<p class="f4">Evaṃ kho bhikkhave puggalo attahitāya paṭipanno hoti no parahitāya.|| ||</p>

					<p class="f4">Kathañ ca bhikkhave puggalo parahitāya paṭipanno hoti,||<br />
					no attahitāya?|| ||</p>

					<p class="f4">Idha, bhikkhave, ekacco puggalo attanā na rāga-vinayāya paṭipanno hoti,||<br />
					paraṃ rāga-vinayāya sam-ā-dapeti.|| ||</p>

					<p class="f4">Attanā na dosa-vinayāya paṭipanno hoti,||<br />
					paraṃ dosa-vinayāya sam-ā-dapeti.|| ||</p>

					<p class="f4">Attanā na moha-vinayāya paṭipanno hoti,||<br />
					paraṃ moha-vinayāya sam-ā-dapeti.|| ||</p>

					<p class="f4">Evaṃ kho bhikkhave puggalo parahitāya paṭipanno hoti,||<br />
					no attahitāya.|| ||</p>

					<p class="f4">Kathañ ca bhikkhave puggalo n'evattahitāya paṭipanno hoti,||<br />
					no parahitāya?|| ||</p>

					<p class="f4">Idha, bhikkhave, ekacco puggalo attanā na rāga-vinayāya paṭipanno hoti,||<br />
					no paraṃ rāga-vinayāya sam-ā-dapeti.|| ||</p>

					<p class="f4">Attanā na dosa-vinayāya paṭipanno hoti,||<br />
					no paraṃ dosa-vinayāya sam-ā-dapeti.|| ||</p>

					<p class="f4">Attanā na moha-vinayāya paṭipanno hoti,||<br />
					no paraṃ moha-vinayāya sam-ā-dapeti.|| ||</p>

					<p class="f4">Evaṃ kho bhikkhave puggalo n'evattahitāya paṭipanno||<br />
					hoti no parahitāya.|| ||</p>

					<p class="f4">Kathañ ca bhikkhave puggalo attahitāya ca paṭipanno hoti,||<br />
					parahitāya ca?|| ||</p>

					<p class="f4">Idha, bhikkhave, ekacco puggalo attanā ca rāga-vinayāya paṭipanno hoti,||<br />
					parañ ca rāga-vinayāya sam-ā-dapeti.|| ||</p>

					<p class="f4">Attanā ca dosa-vinayāya paṭipanno hoti,||<br />
					parañ ca dosa-vinayāya sam-ā-dapeti.|| ||</p>

					<p class="f4">Attanā ca moha-vinayāya paṭipanno hoti,||<br />
					parañ ca <a id="pg97"><span class="f2 g"><b>[97]</b></span></a> moha-vinayāya sam-ā-dapeti.|| ||</p>

					<p class="f4">Evaṃ kho bhikkhave puggalo attahitāya ca paṭipanno hoti,||<br />
					parahitāya ca.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>