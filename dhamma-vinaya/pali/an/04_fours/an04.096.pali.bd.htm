<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 96. Types of individuals classed according to whether they are of benefit to themselves only or others only or to both or neither." />
<title>AN 4 96: Raga-Vinaya Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					X: Asura Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p96">Sutta 96</a></h4>

					<h1>Rāga-Vinaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/04_fours/an04.096.than.ati.htm#p1">than</a>][<a href="../../../../dhamma-vinaya/pts/an/04_fours/an04.096.wood.pts.htm#p1">pts</a>]</span> Cattāro'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Attahitāya paṭipanno no parahitāya.|| ||</p>

					<p class="f4">Parahitāya paṭipanno no attahitāya.|| ||</p>

					<p class="f4">N'eva attahitāya paṭipanno no parahitāya.|| ||</p>

					<p class="f4">Attahitāya ca paṭipanno parahitāya ca.|| ||</p>

					<p class="f4">Kathañ ca bhikkhave puggalo attahitāya paṭipanno no parahitāya?|| ||</p>

					<p class="f4">Idha, bhikkhave, ekacco puggalo attanā rāgavinayāya paṭipanno hoti,||<br />
					no paraɱ rāgavinayāya sam-ā-dapeti.|| ||</p>

					<p class="f4">Attanā dosavinayāya paṭipanno hoti,||<br />
					no paraɱ dosavinayāya sam-ā-dapeti.|| ||</p>

					<p class="f4">Attanā mohavinayāya paṭipanno hoti,||<br />
					no paraɱ mohavinayāya sam-ā-dapeti.|| ||</p>

					<p class="f4">Evaɱ kho bhikkhave puggalo attahitāya paṭipanno hoti no parahitāya.|| ||</p>

					<p class="f4">Kathañ ca bhikkhave puggalo parahitāya paṭipanno hoti,||<br />
					no attahitāya?|| ||</p>

					<p class="f4">Idha, bhikkhave, ekacco puggalo attanā na rāgavinayāya paṭipanno hoti,||<br />
					paraɱ rāgavinayāya sam-ā-dapeti.|| ||</p>

					<p class="f4">Attanā na dosavinayāya paṭipanno hoti,||<br />
					paraɱ dosavinayāya sam-ā-dapeti.|| ||</p>

					<p class="f4">Attanā na mohavinayāya paṭipanno hoti,||<br />
					paraɱ mohavinayāya sam-ā-dapeti.|| ||</p>

					<p class="f4">Evaɱ kho bhikkhave puggalo parahitāya paṭipanno hoti,||<br />
					no attahitāya.|| ||</p>

					<p class="f4">Kathañ ca bhikkhave puggalo n'evattahitāya paṭipanno hoti,||<br />
					no parahitāya?|| ||</p>

					<p class="f4">Idha, bhikkhave, ekacco puggalo attanā na rāgavinayāya paṭipanno hoti,||<br />
					no paraɱ rāgavinayāya sam-ā-dapeti.|| ||</p>

					<p class="f4">Attanā na dosavinayāya paṭipanno hoti,||<br />
					no paraɱ dosavinayāya sam-ā-dapeti.|| ||</p>

					<p class="f4">Attanā na mohavinayāya paṭipanno hoti,||<br />
					no paraɱ mohavinayāya sam-ā-dapeti.|| ||</p>

					<p class="f4">Evaɱ kho bhikkhave puggalo n'evattahitāya paṭipanno||<br />
					hoti no parahitāya.|| ||</p>

					<p class="f4">Kathañ ca bhikkhave puggalo attahitāya ca paṭipanno hoti,||<br />
					parahitāya ca?|| ||</p>

					<p class="f4">Idha, bhikkhave, ekacco puggalo attanā ca rāgavinayāya paṭipanno hoti,||<br />
					parañ ca rāgavinayāya sam-ā-dapeti.|| ||</p>

					<p class="f4">Attanā ca dosavinayāya paṭipanno hoti,||<br />
					parañ ca dosavinayāya sam-ā-dapeti.|| ||</p>

					<p class="f4">Attanā ca mohavinayāya paṭipanno hoti,||<br />
					parañ ca <a id="pg97"><span class="f2 g"><b>[97]</b></span></a> mohavinayāya sam-ā-dapeti.|| ||</p>

					<p class="f4">Evaɱ kho bhikkhave puggalo attahitāya ca paṭipanno hoti,||<br />
					parahitāya ca.|| ||</p>

					<p class="f4">Ime kho bhikkhave cattāro puggalā santo saŋvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>