<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 139. Four sets of speakers and the ways they are judged to be Dhamma-talkers by their gatherings." />
<title>AN 4 139: Dhamma-Kathika Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIV: Puggala Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p139">Sutta 139</a></h4>

					<h1>Dhamma-Kathika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.139.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattāro'me bhikkhave dhamma-kathikā.|| ||</p>

					<p class="f4">Katame cattāro?|| ||</p>

					<p class="f4">Idha bhikkave ekacco dhamma-kathiko||<br />
					appañ ca bhāsati||<br />
					asahitañ ca,||<br />
					parisā ca na kusalā hoti sahit-ā-sahitassa.|| ||</p>

					<p class="f4">Eva-rūpo bhikkhave dhamma-kathiko||<br />
					eva-rūpāya parisāya dhamma-kathiko tv'eva saŋkhaɱ gaccati.|| ||</p>

					<p class="ctr c">&#9632;</p>

					<p class="f4">3. Idha pana bhikkhave ekacco dhamma-kathiko||<br />
					appañ ca bhāsati||<br />
					sahitañ ca,||<br />
					parisā ca kusalā hoti sahit-ā-sahitassa.|| ||</p>

					<p class="f4">Eva-rūpo bhikkhave dhamma-kathiko||<br />
					eva-rūpāya parisāya dhamma-kathiko tv'eva saŋkhaɱ gacchati.|| ||</p>

					<p class="ctr c">&#9632;</p>

					<p class="f4">4. Idha pana bhikkhave ekacco dhamma-kathiko||<br />
					bahuñ ca bhāsati||<br />
					asahitañ ca,||<br />
					parisā va na kusalā hoti sahit-ā-sahitassa.|| ||</p>

					<p class="f4">Eva-rūpo bhikkhave dhamma-kathiko||<br />
					eva-rūpāya parisāya dhamma-kathiko tv'eva saŋkhaɱ gacchati.|| ||</p>

					<p class="ctr c">&#9632;</p>

					<p class="f4">5. Idha pana bhikkhave ekacco dhamma-kathiko||<br />
					bahuñ ca bhāsati||<br />
					sahitañ ca,||<br />
					parisā ca kusalā hoti sahit-ā-sahitassa.|| ||</p>

					<p class="f4">Eva-rūpo bhikkhave dhamma-kathiko eva-rūpāya parisāya dhamma-kathiko tv'eva saŋkhaɱ gacchati.|| ||</p>

					<p class="f4">Ime kho bhikkhave cattāro dhamma-kathikāti." ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
