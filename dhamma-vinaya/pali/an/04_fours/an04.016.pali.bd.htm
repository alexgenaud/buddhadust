<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 16. The Buddha describes four 'exquisites.'" />
<title>AN 4 16: Sokhumma Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāyo<br />
					IV. Catukka Nipāto<br />
					II. Cara Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p16">Sutta 16</a></h4>

					<h1>Sokhumma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg17"><span class="f2 g"><b>[17]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.016.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.016.olds.bd.htm">olds</a>][<a href="../../../../dhamma-vinaya/wp/an/04_fours/an04.016.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave sokhummāni.|| ||</p>

					<p class="f4">Katamāni cattāri?|| ||</p>

					<p class="f4">Idha, bhikkhave, bhikkhu rūpa-sokhummena samannāgato hoti paramena,||<br />
					tena ca rūpa-sokhummena aññaɱ rūpa-sokhummaɱ uttaritaraɱ vā paṇītataraɱ vā na samanupassati||<br />
					tena ca rūpa-sokhummena aññaɱ rūpa-sokhummaɱ uttaritaraɱ vā paṇītataraɱ vā na pattheti.|| ||</p>

					<p class="f4">Vedanā-sokhu- <a id="pg18"><span class="f2 g"><b>[18]</b></span></a> mmena samannāgato hoti paramena,||<br />
					tena ca vedanā-sokhummena aññaɱ vedanā-sokhummaɱ uttaritaraɱ vā paṇītataraɱ vā na samanupassati,||<br />
					tena ca vedanā-sokhummena aññaɱ vedanā-sokhummaɱ uttaritaraɱ vā paṇītataraɱ vā na pattheti.|| ||</p>

					<p class="f4">Saññā-sokhummena samannāgato hoti paramena,||<br />
					tena ca saññā-sokhummena aññaɱ saññā-sokhummaɱ uttaritaraɱ vā paṇītataraɱ vā na samanupassati,||<br />
					tena ca saññā-sokhummena aññaɱ saññā-sokhummaɱ uttaritaraɱ vā paṇītataraɱ vā na pattheti.|| ||</p>

					<p class="f4">Saṅkhāra-sokhummena samannāgato hoti paramena,||<br />
					tena ca saṅkhāra sokhummena aññaɱ saṅkhāra-sokhummaɱ uttarītaraɱ vā paṇītataraɱ vā na samanupassati,||<br />
					tena ca saṅkhāra-sokhummena aññaɱ saṅkhāra sokhummaɱ uttarītaraɱ vā paṇītataraɱ vā na pattheti.|| ||</p>

					<p class="f4">Imāni kho bhikkhave cattāri sokhummānī ti.|| ||</p>

					<p>&nbsp;</p>

					<p class="f4 ctr">Rūpa-sokhummataɱ ñatvā vedanānañ ca sambhavaɱ,||<br />
					Saññā yato samudeti atthaɱ gacchati yattha ca.|| ||</p>

					<p class="f4 ctr">Saṅkhāre parato ñatvā dukkhato no ca attato,||<br />
					Sace sammaddaso bhikkhu santo santipade rato,||<br />
					Dhāreti antimaɱ dehaɱ chetvā Māraɱ savāhinin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>