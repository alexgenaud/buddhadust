<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 99. Types of individuals classed according to whether they are of benefit to themselves only or others only or to both or neither. This sutta defines what is of benefit as being the five precepts." />
<title>AN 4 99: Sikkhapada Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					X: Asura Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p99">Sutta 99</a></h4>

					<h1>Sikkhāpada Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b>.</p>
						</div>

					<p>&nbsp;</p>

					<hr />

					<p><a id="pg98"><span class="f2 g"><b>[98]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.099.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.099.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Attahitāya paṭipanno <a id="pg99"><span class="f2 g"><b>[99]</b></span></a> no parahitāya.|| ||</p>

					<p class="f4">Parahitāya paṭipanno no attahitāya.|| ||</p>

					<p class="f4">N'eva attahitāya ca paṭipanno no parahitāya.|| ||</p>

					<p class="f4">Attahitāya ca paṭipanno parahitāya ca.|| ||</p>

					<p class="f4">Kathañ ca bhikkhave puggalo attahitāya paṭipanno hoti no parahitāya?|| ||</p>

					<p class="f4">Idha, bhikkhave, ekacco puggalo attanā pāṇ-ā-tipātā paṭivirato hoti,||<br />
					no ca paraṃ pāṇ-ā-tipātā veramaṇiyā sam-ā-dapeti.|| ||</p>

					<p class="f4">Attanā adinn'ādānā paṭivirato hoti,||<br />
					no paraṃ adinn'ādānā veramaṇiyā sam-ā-dapeti.|| ||</p>

					<p class="f4">Attanā kāmesu micchā-cārā paṭivirato hoti,||<br />
					no paraṃ kāmesu micchā-cārā veramaṇiyā sam-ā-dapeti.|| ||</p>

					<p class="f4">Attanā musā-vādā paṭivirato hoti,||<br />
					no paraṃ musā-vādā veramaṇiyā sam-ā-dapeti.|| ||</p>

					<p class="f4">Attanā surā-mera-yamajja-pamā-daṭṭhānā paṭivirato hoti,||<br />
					no paraṃ surā-mera-yamajja-pamā-daṭṭhānā veramaṇiyā sam-ā-dapeti.|| ||</p>

					<p class="f4">Evaṃ kho bhikkhave puggalo attahitāya paṭipanno hoti no parahitāya.|| ||</p>

					<p class="f4">Kathañ ca bhikkhave puggalo parahitāya paṭipanno hoti no attahitāya?|| ||</p>

					<p class="f4">Idha, bhikkhave, ekacco puggalo attanā pāṇ-ā-tipātā appaṭivirato hoti,||<br />
					paraṃ pāṇ-ā-tipātā veramaṇiyā sam-ā-dapeti.|| ||</p>

					<p class="f4">Attanā adinn'ādānā appaṭivirato hoti,||<br />
					paraṃ adinn'ādānā veramaṇiyā sam-ā-dapeti.|| ||</p>

					<p class="f4">Attanā kāmesu micchā-cārā appaṭivirato hoti,||<br />
					paraṃ kāmesu micchā-cārā veramaṇiyā sam-ā-dapeti.|| ||</p>

					<p class="f4">Attanā musā-vādā appaṭivirato hoti,||<br />
					paraṃ musā-vādā veramaṇiyā sam-ā-dapeti.|| ||</p>

					<p class="f4">Attanā surā-mera-yamajja-pamā-daṭṭhānā appaṭivirato hoti,||<br />
					paraṃ surā-mera-yamajja-pamā-daṭṭhānā veramaṇiyā sam-ā-dapeti.|| ||</p>

					<p class="f4">No paraṃ - machasaṃ.|| ||</p>

					<p class="f4">Evaṃ kho bhikkhave puggalo parahitāya paṭipanno hoti no attahitāya.|| ||</p>

					<p class="f4">Kathañ ca bhikkhave puggalo n'evattahitāya paṭipanno hoti no parahitāya?|| ||</p>

					<p class="f4">Idha, bhikkhave, ekacco puggalo attanā pāṇ-ā-tipātā appaṭivirato hoti,||<br />
					no paraṃ pāṇ-ā-tipātā veramaṇiyā sam-ā-dapeti.|| ||</p>

					<p class="f4">Attanā adinn'ādānā appaṭivirato hoti,||<br />
					no paraṃ adinn'ādānā veramaṇiyā sam-ā-dapeti.|| ||</p>

					<p class="f4">Attanā kāmesu micchā-cārā appaṭivirato hoti,||<br />
					no paraṃ kāmesu micchā-cārā veramaṇiyā sam-ā-dapeti.|| ||</p>

					<p class="f4">Attanā musā-vādā appaṭivirato hoti,||<br />
					no paraṃ musā-vādā veramaṇiyā sam-ā-dapeti.|| ||</p>

					<p class="f4">Attanā surā-mera-yamajja-pamā-daṭṭhānā appaṭivirato hoti,||<br />
					no paraṃ surā-mera-yamajja-pamā-daṭṭhānā veramaṇiyā sam-ā-dapeti.|| ||</p>

					<p class="f4">Evaṃ kho bhikkhave puggalo n'evattahitāya paṭipanno hoti,||<br />
					no parahitāya.|| ||</p>

					<p class="f4">Kathañ ca bhikkhave puggalo attahitāya ca paṭipanno hoti parahitāya ca?|| ||</p>

					<p class="f4">Idha, bhikkhave, ekacco puggalo attanā ca pāṇ-ā-tipātā paṭivirato hoti,||<br />
					parañ ca pāṇ-ā-tipātā veramaṇiyā sam-ā-dapeti.|| ||</p>

					<p class="f4">Attanā ca adinn'ādānā paṭivirato hoti,||<br />
					parañca adinn'ādānā veramaṇiyā sam-ā-dapeti.|| ||</p>

					<p class="f4">Attanā ca kāmesu micchā-cārā paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti.|| ||</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti.|| ||</p>

					<p class="f4">Attanā ca surā-mera-yamajja-pamā-daṭṭhānā paṭivirato hoti,||<br />
					parañ ca surā-mera-yamajja-pamā-daṭṭhānā veramaṇiyā sam-ā-dapeti.|| ||</p>

					<p class="f4">Evaṃ kho bhikkhave puggalo attahitāya ca paṭipanno hoti parahitāya ca.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>