<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 162. Four paths to the eradication of the corrupting influences: the unpleasant slow path to higer knowledge; the unpleasant fast path to higher knowledge, the pleasant slow path to higher knowledge, and the pleasant swift path to higher knowledge. In detail." />
<title>AN 4 162: Dutiya Paṭipada Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVII: Paṭipadā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p162">Sutta 162</a></h4>

					<h1>Dutiya Paṭipadā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg0"><span class="f2 g"><b>[149]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/04_fours/an04.162.than.ati.htm#p1">than</a>][<a href="../../../../dhamma-vinaya/pts/an/04_fours/an04.162.wood.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Catasso imā bhikkhave paṭipadā.|| ||</p>

					<p class="f4">Katamā catasso?|| ||</p>

					<p class="f4">Dukkhā paṭipadā dandhābhiññā,||<br />
					dukkhā paṭipadā khippābhiññā,||<br />
					sukhā paṭipadā dandhābhiññā,||<br />
					sukhā paṭipadā khippābhiññā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamā ca bhikkhave dukkhā paṭipadā dandhābhiññā?|| ||</p>

					<p class="f4">Idha, bhikkhave, ekacco pakatiyā pi tibba-rāga-jātiko hoti||<br />
					abhikkhaṇaɱ rāgajaɱ dukkhaɱ domanassaɱ paṭisaŋvedeti,||<br />
					pakatiyā pi tibba-dosa-jātiko hoti||<br />
					abhikkhaṇaɱ dosa-jaɱ dukkhaɱ domanassaɱ paṭisaŋvedeti,||<br />
					pakatiyā pi tibba-moha-jātiko hoti||<br />
					abhikkhaṇaɱ moha-jaɱ dukkhaɱ domanassaɱ paṭisaŋvedeti.|| ||</p>

					<p class="f4">Tass'imāni pañc'indriyāni mūdūni pātu-bhavanti:|| ||</p>

					<p class="f4">Saddh'indriyaɱ||<br />
					viriy'indriyaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ||<br />
					so ca imesaɱ pañcannaɱ indriyānaɱ muduttā dandhaɱ ānantariyaɱ pāpuṇāti āsavānaɱ khayāya.|| ||</p>

					<p class="f4">Ayaɱ vuccati bhikkhave dukkhā paṭipadā dandhābhiññā.|| ||</p>

					<p class="ctr c">&#9632;</p>

					<p class="f4">3. Katamā ca bhikkhave dukkhā paṭipadā khippābhiññā?|| ||</p>

					<p class="f4">Idha, bhikkhave, ekacco pakatiyā pi tibba-rāga-jātiko hoti||<br />
					abhikkhaṇaɱ rāgajaɱ dukkhaɱ domanassaɱ paṭisaŋvedeti,||<br />
					pakatiyā pi tibba-dosa-jātiko hoti||<br />
					abhikkhaṇaɱ dosa-jaɱ dukkhaɱ domanassaɱ paṭisaŋvedeti,||<br />
					pakatiyā pi tibba-moha-jātiko hoti||<br />
					abhikkhaṇaɱ moha-jaɱ dukkhaɱ domanassaɱ paṭisaŋvedeti.|| ||</p>

					<p class="f4">Tass'imāni pañc'indriyāni adhimat <a id="pg150"><span class="f2 g"><b>[150]</b></span></a> tāni pātu-bhavanti:|| ||</p>

					<p class="f4">Saddh'indriyaɱ||<br />
					viriy'indriyaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ||<br />
					so imesaɱ pañcannaɱ indriyānaɱ adhimattattā khippaɱ ānantariyaɱ pāpuṇāti āsavānaɱ khayāya.|| ||</p>

					<p class="f4">Ayaɱ vuccati bhikkhave dukkhā paṭipadā khippābhiññā.|| ||</p>

					<p class="ctr c">&#9632;</p>

					<p class="f4">3. Katamā ca bhikkhave sukhā paṭipadā dandhābhiññā?|| ||</p>

					<p class="f4">Idha, bhikkhave, ekacco pakatiyāpa na tibba-rāga-jātiko hoti||<br />
					nābhikkhaṇaɱ rāgajaɱ dukkhaɱ domanassaɱ paṭisaŋvedeti,||<br />
					pakatiyā pi na natibba-dosa-jātiko hoti||<br />
					nābhikkhaṇaɱ dosa-jaɱ dukkhaɱ domanassaɱ paṭisaŋvedeti,||<br />
					pakatiyā pi na tibba-moha-jātiko hoti||<br />
					nābhikkhaṇaɱ moha-jaɱ dukkhaɱ domanassaɱ paṭisaŋvedeti.|| ||</p>

					<p class="f4">Tass'imāni pañc'indriyāni mūduni pātu-bhavanti:|| ||</p>

					<p class="f4">Saddh'indriyaɱ||<br />
					viriy'indriyaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ||<br />
					so imesaɱ pañcannaɱ indriyānaɱ muduttā dandhaɱ ānantariyaɱ pāpuṇāti āsavānaɱ khayāya.|| ||</p>

					<p class="f4">Ayaɱ vuccataki bhikkhave sukhā paṭipadā dandhābhiññā.|| ||</p>

					<p class="f4">4. Katamā ca bhikkhave sukhā paṭipadā khippābhiññā?|| ||</p>

					<p class="f4">Idha, bhikkhave, ekacco puggalo pakatiyā pi na tibba-rāga-jātiko hoti||<br />
					nābhikkhaṇaɱ rāgajaɱ dukkhaɱ domanassaɱ paṭisaŋvedeti,||<br />
					pakatiyā pi na natibba-dosa-jātiko hoti||<br />
					nābhikkhaṇaɱ dosa-jaɱ dukkhaɱ domanassaɱ paṭisaŋvedeti,||<br />
					pakatiyā pi na tibba-moha-jātiko hoti||<br />
					nābhikkhaṇaɱ moha-jaɱ dukkhaɱ domanassaɱ paṭisaŋvedeti.|| ||</p>

					<p class="f4">Tass'imāni pañc'indriyāni adhimattāni pātu-bhavanti:|| ||</p>

					<p class="f4">Saddh'indriyaɱ||<br />
					viriy'indriyaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ||<br />
					so imesaɱ pañcannaɱ indriyānaɱ adhimattattā khippaɱ ānantariyaɱ pāpuṇāti āsavānaɱ khayāya.|| ||</p>

					<p class="f4">Ayaɱ vuccati bhikkhave sukhā paṭipadā khippābhiññā.|| ||</p>

					<p class="f4">Imā kho bhikkhave catasso paṭipadā ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>