<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 46. Gotama relates to the bhikkhus his conversation with the Deva Rohitassa who asks if it is possible to reach the end of the world where there is no more birth and aging and death and rebirth. Gotama explains that it is not possible to get to that end of the world by 'going' but it is not possible to make an end of birth and aging and death and rebirth without reaching the end of the world. The world, he says, the origin of this world, the end of this world, and the way to go to go to the end of this world is to be got by understanding this body with it's perceptions and thoughts." />
<title>AN 4 46: Dutiya Rohitassa Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					V. Rohitassa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p46">Sutta 46</a></h4>

					<h1>Dutiya Rohitassa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg49"><span class="f2 g"><b>[49]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.046.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">2. Ekaɱ samayaɱ Bhagavā Sāvaṭṭhiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Bhagavā tassā rattiyā accayena bhikkhū āmantesi:|| ||</p>

					<p class="f4">Imaɱ bhikkhave rattiɱ Rohitasso deva-putto abhikkantāya rattiyā abhikkanta-vanaṇṇo kevala-kappaɱ jevanaɱ obhāsetvā yen'āhaɱ ten'upasankami,||<br />
					upasankamitvā maɱ abhivādetvā eka-m-antaɱ aṭṭhāsi,||<br />
					eka-m-antaɱ ṭhito kho bhikkhave rohitasso deva-putto maɱ etad avoca:|| ||</p>

					<p class="f4">"Yattha nu kho bhante na jāyati,||<br />
					na jīyati,||<br />
					na mīyyati||<br />
					na cavati,||<br />
					na uppajjati,||<br />
					sakkā nu kho bhante gamanena lokassa antaɱ ñātuɱ vā daṭṭhuɱ vā pāpuṇituɱ vā" ti?|| ||</p>

					<p class="f4">Evaɱ vutte ahaɱ bhikkhave Rohitassaɱ deva-puttaɱ etad avocaɱ:|| ||</p>

					<p class="f4">"Yattha kho āvuso na jāyati,||<br />
					na jīyati,||<br />
					na mīyyati,||<br />
					na cavati,||<br />
					na uppajjati||<br />
					nāhan taɱ gamanena lokassa antaɱ ñātayyaɱ daṭṭhayyaɱ pattayyan ti vadāmi."|| ||</p>

					<p class="f4">Evaɱ vutte bhikkhave rohitasso deva-putto maɱ etad avoca:|| ||</p>

					<p class="f4">2. "Acchariyama bhante,||<br />
					abbhūtam bhante,||<br />
					yāva su-bhāsitaɱ c'idam bhante Bhagavatā:|| ||</p>

					<p class="f4">'Yattha kho āvuso na jāyati||<br />
					na jīyati||<br />
					na mīyyati||<br />
					na cavati||<br />
					na uppajjati,||<br />
					nāhantaɱ gamanena lokassa antaɱ ñātayyaɱ daṭṭhayyaɱ pattayyan ti vadāmī'.|| ||</p>

					<p class="f4">Bhūta-pubbāhaɱ bhante,||<br />
					Rohitasso nāma isi ahosiɱ bhoja-putto iddhimā vehāsaŋgamo.|| ||</p>

					<p class="f4">Tassa mayhaɱ bhante eva-rūpo javo ahosi,||<br />
					seyyathā pi nāma daḷha-dhammo dhanuggaho sikkhito katahattho katūpāsano lahukena asanena appakasirena tiriyaɱ tālacchāyaɱ atipāteyya.|| ||</p>

					<p class="f4">Eva-rūpo pada-vītihāro ahosi,||<br />
					seyyathā pi nāma puratthimā samuddā pacchimo samuddo.|| ||</p>

					<p class="f4">Tassa mayhaɱ bhante eva-rūpena javena samantāgatassa eva-rūpena ca padavītihārena,||<br />
					eva-rūpaɱ icchāgataɱ uppajji:|| ||</p>

					<p class="f4">Ahaɱ gamanena lokassa antaɱ pāpuṇissāmīti.|| ||</p>

					<p class="f4">So kho'haɱ bhante aññatr'eva asitapīta- <a id="pg50"><span class="f2 g"><b>[50]</b></span></a> khāyitasāyitā,||<br />
					aññatr'uccāra-passāva-kammā,||<br />
					aññatra niddā-kilamatha-paṭivinodanā,||<br />
					vassa-satāyuko vassa-sata-jīvī vassa-sataɱ gantvā appatvā ca lokassa antaɱ antarā kāla-kato.|| ||</p>

					<p class="f4">Acchariyaɱ bhante abbhūtaɱ bhante yāva su-bhāsitaɱ c'idam bhante Bhagavatā:|| ||</p>

					<p class="f4">'Yattha kho āvuso na jāyati||<br />
					na jīyati||<br />
					na mīyyati||<br />
					na cavati||<br />
					na uppajjati,||<br />
					nāhantaɱ gamanena lokassa antaɱ ñātayyaɱ daṭṭhayyaɱ pattayyan ti vadāmī.'|| ||</p>

					<p class="f4">Evaɱ vutte ahaɱ bhikkhave Rohitassaɱ deva-puttaɱ etad avocaɱ:|| ||</p>

					<p class="f4">3. Yattha kho āvuso na jāyati,||<br />
					na jīyati,||<br />
					na mīyati,||<br />
					na cavati,||<br />
					na uppajjati,||<br />
					nāhantaɱ gamanena lokassa antaɱ ñātayyaɱ daṭṭhayyaɱ pattayyan ti vadāmi,||<br />
					na c'āhaɱ āvuso appatvā va lokassa antaɱ dukkhassa antakiriyaɱ vadāmi.|| ||</p>

					<p class="f4">Api c'āhaɱ āvuso imasmiɱ yeva byāmatte kalebare saññimhi samanake lokañ ca paññā-pemi||<br />
					loka-samudayañ ca||<br />
					loka-nirodhañ ca||<br />
					loka-nirodha-gāminiñ ca paṭipadanti.|| ||</p>

					      <p class="f4 in2">Gamanena na pattabbo lokass'anto kudācanaɱ,||<br />
							Na ca appatvā lokantaɱ dukkhā atthi pamocanaɱ.|| ||</p>

					      <p class="f4 in2">Tasmā have loka-vidū sumedho lokantagū vusita brahma-cariyo,||<br />
							Lokassa antaɱ samitāvī ñatvā nāsiɱsatī lokam imaɱ parañ cā tī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>