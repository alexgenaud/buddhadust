<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 179. The Elder Ānanda asks the Elder Sāriputta the reasons that some beings attain Nibbāna in this life when others do not and is told that it depends on their awareness or the lack of awareness upon perception that a thing is or is not connected to deterioration, stability, advance, or attainment." />
<title>AN 4 179: PariNibbāna-Hetu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XVIII: Sañcetaniya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p179">Sutta 179</a></h4>

					<h1>PariNibbāna-Hetu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg167"><span class="f2 g"><b>[167]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.179.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.179.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Atha kho āyasmā Ānando yen'āyasmā Sāriputto ten'upasaṅkhami.|| ||</p>

					<p class="f4">Upasaṅkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇiyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando āyasmantaɱ Sāriputtaɱ etad avoca:|| ||</p>

					<p class="f4">Ko nu kho āvuso Sāriputta hetu||<br />
					ko paccayo||<br />
					yena-m-idh'ekacce sattā diṭṭhe'va dhamme||<br />
					na parinibbāyantī ti?|| ||</p>

					<p class="f4">Idh'āvuso Ānanda sattā imā hāna-bhāgiyā saññā ti yathā-bhūtaɱ na-p-pajānanti.|| ||</p>

					<p class="f4">Imā ṭhiti-bhāgiyā saññā ti yathā-bhūtaɱ na-p-pajānanti.|| ||</p>

					<p class="f4">Imā visesa-bhāgiyā saññā ti yathā-bhūtaɱ na-p-pajānanti.|| ||</p>

					<p class="f4">Imā nibbedha-bhāgiyā saññā ti yathā-bhūtaɱ na-p-pajānanti.|| ||</p>

					<p class="f4">Ayaɱ kho āvuso Ānanda hetu||<br />
					ayaɱ paccayo||<br />
					yena-m-idh'ekacce sattā diṭṭhe'va dhamme na parinibbāyantī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ko pan'āvuso Sāriputta hetu||<br />
					ko paccayo||<br />
					yena-m-idh'ekacce sattā diṭṭhe'va dhamme parinibbāyantīti?|| ||</p>

					<p class="f4">Idh'āvuso Ānanda sattā imā hāna-bhāgiyā saññā ti yathā-bhūtaɱ pajānanti.|| ||</p>

					<p class="f4">Imā ṭhiti-bhāgiyā saññā ti yathā-bhūtaɱ pajānanti.|| ||</p>

					<p class="f4">Imā visesa-bhāgiyā saññā ti yathā-bhūtaɱ pajānanti.|| ||</p>

					<p class="f4">Imā nibbedha-bhāgiyā saññā ti yathā-bhūtaɱ pajānanti.|| ||</p>

					<p class="f4">Ayaɱ kho āvuso Ānanda hetu||<br />
					aya paccayo||<br />
					yena-m-idh'ekacce sattā diṭṭhe'va dhamme parinibbāyantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>