<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 4. Poor behavior towards four persons amounts to having uprooted and spoiled one's self, being surrounded by impurity, subject to reproach by the wise, and which results in much bad kamma; while good behavior towards four persons does not uproot, does not spoil the self, surrounds one with purity, brings praise by the wise, and results in much good kamma." />
<title>AN 4 4: Dutiya Khata Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					IV. Catukka Nipāta<br />
					I. Bhaṇḍagāma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p4">Sutta 4</a></h4>

					<h1>Dutiya Khata Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg4"><span class="f2 g"><b>[4]</b></span></a> </p>

					<p class="f4"><span class="f3">[<a id="p1">1</a>] [<a href="../../../../dhamma-vinaya/pts/an/04_fours/an04.004.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.004.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Catusu bhikkhave micchā paṭipajjamāno bālo avyatto asappuriso khataɱ upahataɱ attānaɱ pariharati||<br />
					sāvajjo ca hoti sānuvajjo ca viññūnaɱ,||<br />
					bahuɱ ca apuññaɱ pasavati.|| ||</p>

					<p class="f4">Katamesu catusu?|| ||</p>

					<p class="f4">Mātari bhikkhave micchā paṭipajjamāno bālo avyatto asappuriso khataɱ upahataɱ attānaɱ pariharati||<br />
					sāvajjo ca hoti sānuvajjo ca viññūnaɱ,||<br />
					bahuɱ ca apuññaɱ pasavati.|| ||</p>

					<p class="f4">Pitari bhikkhave micchā paṭipajjamāno bālo avyatto asappuriso khataɱ upahataɱ attānaɱ pariharati||<br />
					sāvajjo ca hoti sānuvajjo ca viññūnaɱ,||<br />
					bahuɱ ca apuññaɱ pasavati.|| ||</p>

					<p class="f4">Tathāgate bhikkhave micchā paṭipajjamāno bālo avyatto asappuriso khataɱ upahataɱ attānaɱ pariharati||<br />
					sāvajjo ca hoti sānuvajjo ca viññūnaɱ,||<br />
					bahuɱ ca apuññaɱ pasavati.|| ||</p>

					<p class="f4">Tathāgata-sāvake bhikkhave micchā paṭipajjamāno bālo avyatto asappuriso khataɱ upahataɱ attānaɱ pariharati||<br />
					sāvajjo ca hoti sānuvajjo ca viññūnaɱ,||<br />
					bahuɱ ca apuññaɱ pasavati.|| ||</p>

					<p class="f4">Imesu kho bhikkhave catusu micchā paṭipajjamāno bālo avyatto asappuriso khataɱ upahataɱ attānaɱ pariharati||<br />
					sāvajjo ca hoti sānuvajjo ca viññūnaɱ,||<br />
					bahuɱ ca apuññaɱ pasavati ti.|| ||</p>

					<p class="f4">Catusu bhikkhave sammā paṭipajjamāno paṇḍito viyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuɱ ca puññaɱ pasavati.|| ||</p>

					<p class="f4">Katamesu catusu?|| ||</p>

					<p class="f4">Mātari bhikkhave sammā paṭipajjamāno paṇḍito viyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuɱ ca puññaɱ pasavati.|| ||</p>

					<p class="f4">Pitari bhikkhave sammā paṭipajjamāno paṇḍito viyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuɱ ca puññaɱ pasavati.|| ||</p>

					<p class="f4">Tathāgate bhikkhave sammā paṭipajjamāno paṇḍito viyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuɱ ca puññaɱ pasavati.|| ||</p>

					<p class="f4">Tathāgata-sāvake bhikkhave sammā paṭipajjamāno paṇḍito viyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuɱ ca puññaɱ pasavati.|| ||</p>

					<p class="f4">Imesu kho bhikkhave catusu sammā paṭipajjamāno paṇḍito viyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuɱ ca puññaɱ pasavati ti.|| ||</p>

					<p>&nbsp;</p>

					<p class="f4 ctr">Mātari pitari cāpi yo micchā paṭipajjati,||<br />
					Tathāgate va sambuddhe atha vā tassa sāvake,||<br />
					<a id="pg5"><span class="f2 g"><b>[5]</b></span></a> Bahuñ ca so pasavati apuññaɱ tādiso naro.||<br />
					Tāya adhamma-cariyāya mātā-pitusu paṇḍitā.||<br />
					Idh'eva naɱ garahanti peccāpāyañ ca gacchati.|| ||</p>

					<p class="f4 ctr">Mātari pitari cāpi yo sammā paṭipajjati.||<br />
					Tathāgate va sambuddhe atha vā tassa sāvake,||<br />
					Bahuñ ca so pasavati puññam etādiso naro.||<br />
					Tāya Dhamma-cariyāya mātā-pitusu paṇḍitā,||<br />
					Idh'eva naɱ pasaɱ-santi pecca sagge pamodatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>