<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 202. The Buddha describes the attributes of the good man and the good man of good men and the bad man and the bad man of bad men. Based on his development of various powers." />
<title>AN 4 202: Dutiya Sappurisa Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XXI: Sappurisa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p202">Sutta 202</a></h4>

					<h1>Dutiya Sappurisa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.202.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">'Asappurisañ ca vo bhikkhave desissāmi||<br />
					a-sappurisena a-sappurisa-tarañ ca,||<br />
					sappurisañ ca||<br />
					sappurisena sappurisa-tarañ ca.|| ||</p>

					<p class="f4">Taɱ suṇātha sādhukaɱ manasi karotha bhāsissāmī ti.'|| ||</p>

					<p class="f4">'Evaɱ bhante' ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Katamo ca bhikkhave a-sappuriso?|| ||</p>

					<p class="f4">Idha, bhikkhave, ekacco assaddho hoti,||<br />
					ahiriko hoti,||<br />
					anottapī hoti,||<br />
					appassuto hoti,||<br />
					kusīto hoti,||<br />
					muṭṭhassatī hoti,||<br />
					duppañño hoti.|| ||</p>

					<p class="f4">Ayaɱ vuccati bhikkhave a-sappuriso.|| ||</p>

					<p class="ctr c">&#9632;</p>

					<p class="f4">3. Katamo ca bhikkhave a-sappurisena a-sappurisataro?|| ||</p>

					<p class="f4">Idha, bhikkhave, ekacco attanā ca assaddho hoti,||<br />
					parañ ca assaddhāya sam-ā-dapeti.|| ||</p>

					<p class="f4">Attanā ca ahiriko hoti,||<br />
					parañ ca ahirikāya sam-ā-dapeti.|| ||</p>

					<p class="f4">Attanā ca an-ottāpī hoti,||<br />
					parañ ca anottapitāya sam-ā-dapeti.|| ||</p>

					<p class="f4">Attanā ca appassuto hoti,||<br />
					parañ ca appassute sam-ā-dapeti.|| ||</p>

					<p class="f4">Attanā ca kusīto hoti,||<br />
					parañ ca kosajje sam-ā-dapeti.|| ||</p>

					<p class="f4">Attanā ca muṭṭhassatī hoti,||<br />
					parañ ca muṭṭhasacce sam-ā-dapeti.|| ||</p>

					<p class="f4">Attanā ca duppañño hoti,||<br />
					parañ ca duppaññatāya sam-ā-dapeti.|| ||</p>

					<p class="f4">Ayaɱ vuccati bhikkhave a-sappurisena a-sappurisataro.|| ||</p>

					<p class="ctr c">&#9632;</p>

					<p class="f4">4. Katamo ca bhikkhave sappuriso?|| ||</p>

					<p class="f4">Idha, bhikkhave, ekacco saddho hoti,||<br />
					hirimā hoti,||<br />
					ottapī hoti,||<br />
					bahu-s-suto hoti,||<br />
					āraddhaviyo hoti,||<br />
					satimā hoti,||<br />
					paññavā hoti.|| ||</p>

					<p class="f4">Ayaɱ vuccati bhikkhave sappuriso.|| ||</p>

					<p class="ctr c">&#9632;</p>

					<p class="f4">5. Katamo ca bhikkhave sappurisena sappurisataro?|| ||</p>

					<p class="f4">Idha, bhikkhave, ekacco attanā ca saddhā-sampanno hoti,||<br />
					parañ ca saddhā-sampadāya sam-ā-dapeti.|| ||</p>

					<p class="f4">Attanā ca hirimā hoti,||<br />
					parañ ca hirimante sam-ā-dapeti.|| ||</p>

					<p class="f4">Attanā ca ottapī hoti,||<br />
					parañ ca ottāpe sam-ā-dapeti.|| ||</p>

					<p class="f4">Attanā ca bahu-s-suto hoti,||<br />
					parañ ca bāhusacce samdapeti.|| ||</p>

					<p class="f4">Attanā ca āraddha-viriyo hoti,||<br />
					parañ ca viriyāramhe sam-ā-dapeti.|| ||</p>

					<p class="f4">Attanā ca upatthikasatī hoti,||<br />
					parañ ca sati-paṭṭhāne sam-ā-dapeti.|| ||</p>

					<p class="f4">Attanā ca paññā-sampanno hoti,||<br />
					parañ ca paññā-sampadāya sam-ā-dapeti.|| ||</p>

					<p class="f4">Ayaɱ vuccati bhikkhave sappurisena sappurisataro" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>