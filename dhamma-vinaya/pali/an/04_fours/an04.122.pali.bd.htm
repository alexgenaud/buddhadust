<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 122. The Buddha describes four fearful challenges that face the newly ordained bhikkhu who has gone forth in faith: the need to overcome anger at being instructed in proper forms of behavior for a bhikkhu; the need to overcome desire to indulge the appatite for food in ways that are not suitable for a beggar, the need to over come envy of householders enjoying the pleasure of the senses; and the need to overcome lust on the sight of attractive members of the opposite sex." />
<title>AN 4 122: Udakorohabhaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIII: Bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p122">Sutta 122</a></h4>

					<h1>Udakoroha-Bhaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg121"><span class="f2 g"><b>[121]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.122.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattār'imāni bhikkhave bhayāni udakorohantassa pāṭikaṇkhitabbāni.|| ||</p>

					<p class="f4">Katamāni cattāri?|| ||</p>

					<p class="f4">Umi-bhayaṃ,||<br />
					kumbhīla-bhayaṃ,||<br />
					āvaṭṭa-bhayaṃ,||<br />
					susukā-bhayaṃ.|| ||</p>

					<p class="f4">Imāni kho bhikkhave cattāri bhayāni udakorohantassa pāṭikaṇkhitabbāni.|| ||</p>

					<p class="ctr c">&#9632;</p>

					<p class="f4">3. Evam eva kho bhikkhave idh'ekacce kula-putte imasmiṃ Dhamma-Vinaye saddhā agārasmā anagāriyaṃ pabba-jite cattāri bhayāni pāṭikaṇkhitabbāni.|| ||</p>

					<p class="f4">Katamāni cattāri?|| ||</p>

					<p class="f4">Umi-bhayaṃ,||<br />
					kumbhīla-bhayaṃ,||<br />
					āvaṭṭa-bhayaṃ,||<br />
					susukā-bhayaṃ.|| ||</p>

					<p class="ctr c">&#9632;</p>

					<p class="f4">4. Katamañ ca bhikkhave umi-bhayaṃ?|| ||</p>

					<p class="f4">Idha, bhikkhave, ekacco kula-putto saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Tam enaṃ tathā pabba-jitaṃ samānaṃ sabrahma-cārī ovadanti anusasanti:|| ||</p>

					<p class="f4">'Evaṃ te abhi-k-kamitabbaṃ.|| ||</p>

					<p class="f4">Evaṃ te paṭikkamitabbaṃ.|| ||</p>

					<p class="f4">Evaṃ te <a id="pg124"><span class="f2 g"><b>[124]</b></span></a> āloketabbaṃ.|| ||</p>

					<p class="f4">Evaṃ te viloketabbaṃ.|| ||</p>

					<p class="f4">Evaṃ te sammiñjitabbaṃ.|| ||</p>

					<p class="f4">Evaṃ te pasāritabbaṃ.|| ||</p>

					<p class="f4">Evaṃ te saṇghāṭipatta-cīvaraṃ dhāretabban' ti.|| ||</p>

					<p class="f4">Tass'evaṃ hoti:|| ||</p>

					<p class="f4">'Mayaṃ kho pubbe agāriya-bhutā samānā aññe ovadāma pi anusāsāma pi.|| ||</p>

					<p class="f4">Ime pan'amhākaṃ puttamattā maññe,||<br />
					nattamattā maññe,||<br />
					ovaditabbaṃ anusāsitabbaṃ maññantī' ti.|| ||</p>

					<p class="f4">So kupito anatta-mano sikkhaṃ paccakkhāya hīnāy-āvattati.|| ||</p>

					<p class="f4">Ayaṃ vuccati bhikkhave bhikkhu umi-bhayassa bhīto sikkhaṃ paccakkhāya hīnāy-āvatto.|| ||</p>

					<p class="f4">'Umi-bhayan' ti kho bhikkhave kodh'upāyāsass'etaṃ adhivacanaṃ.|| ||</p>

					<p class="f4">Idaṃ vuccati bhikkhave umi-bhayaṃ.|| ||</p>

					<p class="ctr c">&#9632;</p>

					<p class="f4">5. Katamañ ca bhikkhave kumbhīla-bhayaṃ?|| ||</p>

					<p class="f4">Idha bhikkhave ekacco kula-putto saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Tam enaṃ tathā pabba-jitaṃ samānaṃ sabrahma-cārī ovadanti anusāsanti:|| ||</p>

					<p class="f4">'Idaṃ te khāditabbaṃ,||<br />
					idaṃ te na khāditabbaṃ,||<br />
					idaṃ te bhuñjitabbaṃ,||<br />
					idaṃ te na bhuñjitabbaṃ,||<br />
					idaṃ te sāyitabbaṃ,||<br />
					idaṃ te na sāyitabbaṃ,||<br />
					idaṃ te pātabbaṃ,||<br />
					idaṃ te na pātabbaṃ.|| ||</p>

					<p class="f4">Kappiyaṃ te khāditabbaṃ,||<br />
					akappiyaṃ te na khāditabbaṃ,||<br />
					kappiyaṃ te bhuñjitabbaṃ,||<br />
					akappiyaṃ te na bhuñjitabbaṃ,||<br />
					kappiyaṃ te sāyitabbaṃ,||<br />
					akappiyaṃ te na sāyitabbaṃ,||<br />
					kappiyaṃ te pātabbaṃ,||<br />
					akappiyaṃ te na pātabbaṃ.|| ||</p>

					<p class="f4">Kāle te pātabbaṃ,||<br />
					vikāle te na pātabbaṃ,||<br />
					kāle te khāditabbaṃ||<br />
					vikāle te na khāditabbaṃ,||<br />
					kāle te bhuñjitabbaṃ,||<br />
					vikāle te na bhuñjitabbaṃ,||<br />
					kāle te sāyitabbaṃ||<br />
					vikāle na sāyitabbaṃ,||<br />
					kāle te pātabbam||<br />
					vikāle te na pātabban' ti.|| ||</p>

					<p class="f4">Tass'evaṃ hoti:|| ||</p>

					<p class="f4">'Mayaṃ kho pubbe agāriya-bhutā samānā||<br />
					yaṃ icchāma taṃ khādāma,||<br />
					yaṃ na icchāma na taṃ khādāma,||<br />
					yaṃ icchāma taṃ bhuñjāma,||<br />
					yaṃ na icchāma taṃ na bhuñjāma,||<br />
					yaṃ icchāma taṃ sāyāma||<br />
					yaṃ na icchāma na taṃ sāyāma,||<br />
					yaṃ icchāma taṃ pibāma,||<br />
					yaṃ na icchāma taṃ na pibāma.|| ||</p>

					<p class="f4">Kappiyam pi khādāma,||<br />
					akappiyam pi khādāma,||<br />
					kappiyam pi bhuñjāma,||<br />
					akappiyam pi bhuñjāma,||<br />
					kappiyam pi sāyāma,||<br />
					akappiyam pi sāyāma,||<br />
					kappiyam pi pibāma,||<br />
					akappiyam pi pibāma.|| ||</p>

					<p class="f4">Kāle pi khādāma,||<br />
					vikāle pi khādāma,||<br />
					kāle pi bhuñjāma,||<br />
					vikāle pi bhuñjāma,||<br />
					kāle pi sāyāma,||<br />
					vikāle pi sāyāma,||<br />
					kāle pi <a id="pg125"><span class="f2 g"><b>[125]</b></span></a> pibāma,||<br />
					vikāle pi pibāma.|| ||</p>

					<p class="f4">Yam pi no saddhā gahapatikā divā vikāle paṇītaṃ khādanīyaṃ vā bhojanīyaṃ vā denti,||<br />
					tatrā pi'me mukhāvaraṇaṃ maññe karontī' ti.|| ||</p>

					<p class="f4">So kupito anatta-mano sikkhaṃ paccakkhāya hīnāy-āvattati.|| ||</p>

					<p class="f4">Ayaṃ vuccati bhikkhave bhikkhu kumbhīla-bhayassa bhīto sikkhaṃ paccakkhāya hīnāy-āvatto.|| ||</p>

					<p class="f4">'Kumbhīla-bhayan' ti kho bhikkhave odarikattass'etaṃ adhivacanaṃ.|| ||</p>

					<p class="f4">Idaṃ vuccati bhikkhave kumbhīla-bhayaṃ.|| ||</p>

					<p class="ctr c">&#9632;</p>

					<p class="f4">6. Katamañ ca bhikkhave āvaṭṭa-bhayaṃ?|| ||</p>

					<p class="f4">Idha, bhikkhave, ekacco kula-putto saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaṃ pabba-jito samāno pubbaṇha-samayaṃ nivāsetvā patta-cīvaraṃ ādāya gāmaṃ vā nigamaṃ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaṃvutehi indriyehi.|| ||</p>

					<p class="f4">So tattha passati gahapatiṃ vā gahapati-puttaṃ vā pañcahi kāma-guṇehi samappitaṃ samaṇgi-bhūtaṃ paricāraya-mānaṃ.|| ||</p>

					<p class="f4">Tass'evaṃ hoti:|| ||</p>

					<p class="f4">'Mayaṃ kho pubbe agāriya-bhutā samānā pañcahi kāma-guṇehi samappitā samaṇgi-bhutā paricārimha.|| ||</p>

					<p class="f4">Saṇvijjante kho pana me kule bhogā,||<br />
					sakkā bhoge ca bhuñjituṃ puññāni ca kātuṃ.|| ||</p>

					<p class="f4">Yan nūn-ā-haṃ sikkhaṃ paccakkhāya hīnā-yāvattitvā bhoge ca bhuñjeyyaṃ puññāni ca kareyyan' ti.|| ||</p>

					<p class="f4">So sikkhaṃ paccakkhāya hīnāy-āvattati.|| ||</p>

					<p class="f4">Ayaṃ vuccati bhikkhave bhikkhu āvaṭṭa-bhayassa bhīto sikkhaṃ paccakkhāya hīnāy-āvatto.|| ||</p>

					<p class="f4">'Āvaṭṭa-bhayan' ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Idaṃ vuccati bhikkhave āvaṭṭa-bhayaṃ.|| ||</p>

					<p class="ctr c">&#9632;</p>

					<p class="f4">7. Katamañ ca bhikkhave susukā-bhayaṃ?|| ||</p>

					<p class="f4">Idha, bhikkhave, ekacco kula-putto saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaṃ pabba-jito samāno pubbaṇha-samayaṃ nivāsetvā patta-cīvaraṃ ādāya gāmaṃ vā nigamaṃ vā piṇḍāya <a id="pg126"><span class="f2 g"><b>[126]</b></span></a> pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaṃvutehi indriyehi.|| ||</p>

					<p class="f4">So tattha passati mātu-gāmaṃ dunnivatthaṃ vā duppārutaṃ vā.|| ||</p>

					<p class="f4">Tassa mātu-gāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti.|| ||</p>

					<p class="f4">So rāgānuddhaṃsena cittena sikkhaṃ paccakkhāya hīnāy-āvattati.|| ||</p>

					<p class="f4">Ayaṃ vuccati bhikkhave bhikkhu susukā-bhayassa bhīto sikkhaṃ paccakkhāya hīnāy-āvatto.|| ||</p>

					<p class="f4">'Susukābhayan' ti kho bhikkhave mātu-gāmassetaṃ adhivacanaṃ.|| ||</p>

					<p class="f4">Idaṃ vuccati bhikkhave susukā-bhayaṃ.|| ||</p>

					<p class="f4">Imāni kho bhikkhave cattāri bhayāni idh'ekacce kula-putte imasmiṃ Dhamma-Vinaye saddhā agārasmā anagāriyaṃ pabba-jite pāṭikaṇkhitabbānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>