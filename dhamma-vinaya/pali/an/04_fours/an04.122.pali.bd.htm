<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 122. The Buddha describes four fearful challenges that face the newly ordained bhikkhu who has gone forth in faith: the need to overcome anger at being instructed in proper forms of behavior for a bhikkhu; the need to overcome desire to indulge the appatite for food in ways that are not suitable for a beggar, the need to over come envy of householders enjoying the pleasure of the senses; and the need to overcome lust on the sight of attractive members of the opposite sex." />
<title>AN 4 122: Udakorohabhaya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XIII: Bhaya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p122">Sutta 122</a></h4>

					<h1>Udakoroha-Bhaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg121"><span class="f2 g"><b>[121]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.122.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattār'imāni bhikkhave bhayāni udakorohantassa pāṭikaṅkhitabbāni.|| ||</p>

					<p class="f4">Katamāni cattāri?|| ||</p>

					<p class="f4">Umi-bhayaɱ,||<br />
					kumbhīla-bhayaɱ,||<br />
					āvaṭṭa-bhayaɱ,||<br />
					susukā-bhayaɱ.|| ||</p>

					<p class="f4">Imāni kho bhikkhave cattāri bhayāni udakorohantassa pāṭikaṅkhitabbāni.|| ||</p>

					<p class="ctr c">&#9632;</p>

					<p class="f4">3. Evam eva kho bhikkhave idh'ekacce kula-putte imasmiɱ Dhamma-Vinaye saddhā agārasmā anagāriyaɱ pabba-jite cattāri bhayāni pāṭikaṅkhitabbāni.|| ||</p>

					<p class="f4">Katamāni cattāri?|| ||</p>

					<p class="f4">Umi-bhayaɱ,||<br />
					kumbhīla-bhayaɱ,||<br />
					āvaṭṭa-bhayaɱ,||<br />
					susukā-bhayaɱ.|| ||</p>

					<p class="ctr c">&#9632;</p>

					<p class="f4">4. Katamañ ca bhikkhave umi-bhayaɱ?|| ||</p>

					<p class="f4">Idha, bhikkhave, ekacco kula-putto saddhā agārasmā anagāriyaɱ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Tam enaɱ tathā pabba-jitaɱ samānaɱ sabrahma-cārī ovadanti anusasanti:|| ||</p>

					<p class="f4">'Evaɱ te abhi-k-kamitabbaɱ.|| ||</p>

					<p class="f4">Evaɱ te paṭikkamitabbaɱ.|| ||</p>

					<p class="f4">Evaɱ te <a id="pg124"><span class="f2 g"><b>[124]</b></span></a> āloketabbaɱ.|| ||</p>

					<p class="f4">Evaɱ te viloketabbaɱ.|| ||</p>

					<p class="f4">Evaɱ te sammiñjitabbaɱ.|| ||</p>

					<p class="f4">Evaɱ te pasāritabbaɱ.|| ||</p>

					<p class="f4">Evaɱ te saṅghāṭipatta-cīvaraɱ dhāretabban' ti.|| ||</p>

					<p class="f4">Tass'evaɱ hoti:|| ||</p>

					<p class="f4">'Mayaɱ kho pubbe agāriya-bhutā samānā aññe ovadāma pi anusāsāma pi.|| ||</p>

					<p class="f4">Ime pan'amhākaɱ puttamattā maññe,||<br />
					nattamattā maññe,||<br />
					ovaditabbaɱ anusāsitabbaɱ maññantī' ti.|| ||</p>

					<p class="f4">So kupito anatta-mano sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave bhikkhu umi-bhayassa bhīto sikkhaɱ pacca-k-khāya hīnāy-āvatto.|| ||</p>

					<p class="f4">'Umi-bhayan' ti kho bhikkhave kodh'upāyāsass'etaɱ adhivacanaɱ.|| ||</p>

					<p class="f4">Idaɱ vuccati bhikkhave umi-bhayaɱ.|| ||</p>

					<p class="ctr c">&#9632;</p>

					<p class="f4">5. Katamañ ca bhikkhave kumbhīla-bhayaɱ?|| ||</p>

					<p class="f4">Idha bhikkhave ekacco kula-putto saddhā agārasmā anagāriyaɱ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Tam enaɱ tathā pabba-jitaɱ samānaɱ sabrahma-cārī ovadanti anusāsanti:|| ||</p>

					<p class="f4">'Idaɱ te khāditabbaɱ,||<br />
					idaɱ te na khāditabbaɱ,||<br />
					idaɱ te bhuñjitabbaɱ,||<br />
					idaɱ te na bhuñjitabbaɱ,||<br />
					idaɱ te sāyitabbaɱ,||<br />
					idaɱ te na sāyitabbaɱ,||<br />
					idaɱ te pātabbaɱ,||<br />
					idaɱ te na pātabbaɱ.|| ||</p>

					<p class="f4">Kappiyaɱ te khāditabbaɱ,||<br />
					akappiyaɱ te na khāditabbaɱ,||<br />
					kappiyaɱ te bhuñjitabbaɱ,||<br />
					akappiyaɱ te na bhuñjitabbaɱ,||<br />
					kappiyaɱ te sāyitabbaɱ,||<br />
					akappiyaɱ te na sāyitabbaɱ,||<br />
					kappiyaɱ te pātabbaɱ,||<br />
					akappiyaɱ te na pātabbaɱ.|| ||</p>

					<p class="f4">Kāle te pātabbaɱ,||<br />
					vikāle te na pātabbaɱ,||<br />
					kāle te khāditabbaɱ||<br />
					vikāle te na khāditabbaɱ,||<br />
					kāle te bhuñjitabbaɱ,||<br />
					vikāle te na bhuñjitabbaɱ,||<br />
					kāle te sāyitabbaɱ||<br />
					vikāle na sāyitabbaɱ,||<br />
					kāle te pātabbam||<br />
					vikāle te na pātabban' ti.|| ||</p>

					<p class="f4">Tass'evaɱ hoti:|| ||</p>

					<p class="f4">'Mayaɱ kho pubbe agāriya-bhutā samānā||<br />
					yaɱ icchāma taɱ khādāma,||<br />
					yaɱ na icchāma na taɱ khādāma,||<br />
					yaɱ icchāma taɱ bhuñjāma,||<br />
					yaɱ na icchāma taɱ na bhuñjāma,||<br />
					yaɱ icchāma taɱ sāyāma||<br />
					yaɱ na icchāma na taɱ sāyāma,||<br />
					yaɱ icchāma taɱ pibāma,||<br />
					yaɱ na icchāma taɱ na pibāma.|| ||</p>

					<p class="f4">Kappiyam pi khādāma,||<br />
					akappiyam pi khādāma,||<br />
					kappiyam pi bhuñjāma,||<br />
					akappiyam pi bhuñjāma,||<br />
					kappiyam pi sāyāma,||<br />
					akappiyam pi sāyāma,||<br />
					kappiyam pi pibāma,||<br />
					akappiyam pi pibāma.|| ||</p>

					<p class="f4">Kāle pi khādāma,||<br />
					vikāle pi khādāma,||<br />
					kāle pi bhuñjāma,||<br />
					vikāle pi bhuñjāma,||<br />
					kāle pi sāyāma,||<br />
					vikāle pi sāyāma,||<br />
					kāle pi <a id="pg125"><span class="f2 g"><b>[125]</b></span></a> pibāma,||<br />
					vikāle pi pibāma.|| ||</p>

					<p class="f4">Yam pi no saddhā gahapatikā divā vikāle paṇītaɱ khādanīyaɱ vā bhojanīyaɱ vā denti,||<br />
					tatrā pi'me mukhāvaraṇaɱ maññe karontī' ti.|| ||</p>

					<p class="f4">So kupito anatta-mano sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave bhikkhu kumbhīla-bhayassa bhīto sikkhaɱ pacca-k-khāya hīnāy-āvatto.|| ||</p>

					<p class="f4">'Kumbhīla-bhayan' ti kho bhikkhave odarikattass'etaɱ adhivacanaɱ.|| ||</p>

					<p class="f4">Idaɱ vuccati bhikkhave kumbhīla-bhayaɱ.|| ||</p>

					<p class="ctr c">&#9632;</p>

					<p class="f4">6. Katamañ ca bhikkhave āvaṭṭa-bhayaɱ?|| ||</p>

					<p class="f4">Idha, bhikkhave, ekacco kula-putto saddhā agārasmā anagāriyaɱ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaɱ pabba-jito samāno pubbaṅha-samayaɱ nivāsetvā patta-cīvaraɱ ādāya gāmaɱ vā nigamaɱ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaɱvutehi indriyehi.|| ||</p>

					<p class="f4">So tattha passati gahapatiɱ vā gahapati-puttaɱ vā pañcahi kāma-guṇehi samappitaɱ samaṅgi-bhūtaɱ paricāraya-mānaɱ.|| ||</p>

					<p class="f4">Tass'evaɱ hoti:|| ||</p>

					<p class="f4">'Mayaɱ kho pubbe agāriya-bhutā samānā pañcahi kāma-guṇehi samappitā samaṅgi-bhutā paricārimha.|| ||</p>

					<p class="f4">Saṅvijjante kho pana me kule bhogā,||<br />
					sakkā bhoge ca bhuñjituɱ puññāni ca kātuɱ.|| ||</p>

					<p class="f4">Yan nūn-ā-haɱ sikkhaɱ pacca-k-khāya hīnā-yāvattitvā bhoge ca bhuñjeyyaɱ puññāni ca kareyyan' ti.|| ||</p>

					<p class="f4">So sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave bhikkhu āvaṭṭa-bhayassa bhīto sikkhaɱ pacca-k-khāya hīnāy-āvatto.|| ||</p>

					<p class="f4">'Āvaṭṭa-bhayan' ti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">Idaɱ vuccati bhikkhave āvaṭṭa-bhayaɱ.|| ||</p>

					<p class="ctr c">&#9632;</p>

					<p class="f4">7. Katamañ ca bhikkhave susukā-bhayaɱ?|| ||</p>

					<p class="f4">Idha, bhikkhave, ekacco kula-putto saddhā agārasmā anagāriyaɱ pabba-jito hoti:|| ||</p>

					<p class="f4">'Otiṇṇo'mhi jātiyā jarāya,||<br />
					maraṇena,||<br />
					sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaɱ pabba-jito samāno pubbaṅha-samayaɱ nivāsetvā patta-cīvaraɱ ādāya gāmaɱ vā nigamaɱ vā piṇḍāya <a id="pg126"><span class="f2 g"><b>[126]</b></span></a> pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaɱvutehi indriyehi.|| ||</p>

					<p class="f4">So tattha passati mātu-gāmaɱ dunnivatthaɱ vā duppārutaɱ vā.|| ||</p>

					<p class="f4">Tassa mātu-gāmaɱ disvā dunnivatthaɱ vā duppārutaɱ vā rāgo cittaɱ anuddhaɱseti.|| ||</p>

					<p class="f4">So rāgānuddhaɱsena cittena sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave bhikkhu susukā-bhayassa bhīto sikkhaɱ pacca-k-khāya hīnāy-āvatto.|| ||</p>

					<p class="f4">'Susukābhayan' ti kho bhikkhave mātu-gāmassetaɱ adhivacanaɱ.|| ||</p>

					<p class="f4">Idaɱ vuccati bhikkhave susukā-bhayaɱ.|| ||</p>

					<p class="f4">Imāni kho bhikkhave cattāri bhayāni idh'ekacce kula-putte imasmiɱ Dhamma-Vinaye saddhā agārasmā anagāriyaɱ pabba-jite pāṭikaṅkhitabbānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>