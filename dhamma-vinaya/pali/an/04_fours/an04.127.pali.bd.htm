<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 127. A Wonderous light appears when a Buddha descends into his mother's womb, at his birth, at his awakening and upon his first setting to roll the wheel of Dhamma." />
<title>AN 4 127: Tathāgata Acchariya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIII: Bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p127">Sutta 127</a></h4>

					<h1>Tathāgata Acchariya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg130"><span class="f2 g"><b>[130]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.127.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Tathāgatassa bhikkhave arahato Sammā Sambuddhassa pātu-bhāvā cattāro acchariyā abbhutā dhammā pātu-bhavanti.|| ||</p>

					<p class="f4">Katame cattāro?|| ||</p>

					<p class="f4">Yadā bhikkhave bodhisatto Tusitā kāyā cavitvā sato sampajāno mātu-kucchiṃ okkamati,||<br />
					atha sa-devake loke sa-Mārake sabrahamke,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro obhāso pātu-bhavati ati-k-kamm'eva devānaṃ devānubhāvanaṃ.|| ||</p>

					<p class="f4">Yā pi tā lokantarikā aghā asaṃvutā andhakārā andhakāratimisā yattha p'imesaṃ candima-suriyānaṃ evaṃ mahiddhikānaṃ evaṃ mah-ā-nubhāvanaṃ ābhā nānubhonti,||<br />
					tattha pi appamāṇo uḷāro obhāso pātu-bhavati ati-k-kamm'eva devānaṃ devānubhāvaṃ.|| ||</p>

					<p class="f4">Ye pi tattha Satthā upapannā te pi ten'obhāsena añña-maññaṃ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4"><a id="pg131"><span class="f2 g"><b>[131]</b></span></a> Tathāgatassa bhikkhave arahato Sammā Sambuddhassa pātu-bhāvā ayaṃ paṭhamo acchariyo abbhuto dhammo pātu-bhavati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Puna ca paraṃ bhikkhave yadā bodhisatto sato sampajāno mātu kucchismā ni-k-khamati,||<br />
					atha sa-devake loke sa-Mārake sabrahamke,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro obhāso pātu-bhavati ati-k-kamm'eva devānaṃ devānubhāvanaṃ.|| ||</p>

					<p class="f4">Yā pi tā lokantarikā aghā asaṃvutā andhakārā andhakāratimisā yattha p'imesaṃ candima-suriyānaṃ evaṃ mahiddhikānaṃ evaṃ mah-ā-nubhāvanaṃ ābhā nānubhonti,||<br />
					tattha pi appamāṇo uḷāro obhāso pātu-bhavati ati-k-kamm'eva devānaṃ devānubhāvaṃ.|| ||</p>

					<p class="f4">Ye pi tattha Satthā upapannā te pi ten'obhāsena añña-maññaṃ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4">Tathāgatassa bhikkhave arahato Sammā Sambuddhassa pātu-bhāvā ayaṃ dutiyo acchariyo abbhuto dhammo pātu-bhavati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. Puna ca paraṃ bhikkhave yadā Tathāgato anuttaraṃ sammā-sambodhiṃ abhisambujjhati,||<br />
					atha sa-devake loke sa-Mārake sabrahamke,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro obhāso pātu-bhavati ati-k-kamm'eva devānaṃ devānubhāvanaṃ.|| ||</p>

					<p class="f4">Yā pi tā lokantarikā aghā asaṃvutā andhakārā andhakāratimisā yattha p'imesaṃ candima-suriyānaṃ evaṃ mahiddhikānaṃ evaṃ mah-ā-nubhāvanaṃ ābhā nānubhonti,||<br />
					tattha pi appamāṇo uḷāro obhāso pātu-bhavati ati-k-kamm'eva devānaṃ devānubhāvaṃ.|| ||</p>

					<p class="f4">Ye pi tattha Satthā upapannā te pi ten'obhāsena añña-maññaṃ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4">Tathāgatassa bhikkhave arahato Sammā Sambuddhassa pātu-bhāvā ayaṃ tatiyo acchariyo abbhuto dhammo pātu-bhavati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Puna ca paraṃ bhikkhave yadā Tathāgato anuttaraṃ Dhamma-cakkaṃ pavatteti,||<br />
					atha sa-devake loke sa-Mārake sabrahamke,||<br />
					sa-s-samaṇa-brāhmaṇiyā pajāya sadeva-manussāya appamāṇo uḷāro obhāso pātu-bhavati ati-k-kamm'eva devānaṃ devānubhāvanaṃ.|| ||</p>

					<p class="f4">Yā pi tā lokantarikā aghā asaṃvutā andhakārā andhakāratimisā yattha p'imesaṃ candima-suriyānaṃ evaṃ mahiddhikānaṃ evaṃ mah-ā-nubhāvanaṃ ābhā nānubhonti,||<br />
					tattha pi appamāṇo uḷāro obhāso pātu-bhavati ati-k-kamm'eva devānaṃ devānubhāvaṃ.|| ||</p>

					<p class="f4">Ye pi tattha Satthā upapannā te pi ten'obhāsena añña-maññaṃ sañjānanti:|| ||</p>

					<p class="f4">'Aññe pi kira bho santi sattā idh'ūpapannā' ti.|| ||</p>

					<p class="f4">Tathāgatassa bhikkhave arahato Sammā Sambuddhassa pātu-bhāvā ayaṃ catuttho acchariyo abbhuto dhammo pātu-bhavati.|| ||</p>

					<p class="f4">Tathāgatassa bhikkhave arahato Sammā Sambuddhassa pātu-bhāvā ime cattāro acchariyā abbhutā dhammā pātu-bhavantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
