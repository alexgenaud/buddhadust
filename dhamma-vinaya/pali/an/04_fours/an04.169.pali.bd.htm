<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 169. The Buddha distinguishes between two sorts of persons in accordance with their path: one pair meditates on the foul and one pair uses the jhanas. Of each pair one attains extinguishment here and one hereafter. In the case of the first pair, meditating on the foul, extinguishment either here or hereafter comes after own-making (saṇkhāra). In the case of the second pair, using the jhanas, extinguishment either here or hereafter comes without own-making." />
<title>AN 4 169: Kilesa-Parinibbana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XVII: Paṭipadā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p169">Sutta 169</a></h4>

					<h1>Kilesa-Parinibbāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.169.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.169.olds.bd.htm">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco puggalo diṭṭhe'va dhamme sa-saṇkhāra-parinibbāyī hoti.|| ||</p>

					<p class="f4">Idha pana bhikkhave ekacco puggalo kāyassa bhedā sa-saṇkhāra-parinibbāyī hoti.|| ||</p>

					<p class="f4">Idha pana bhikkhave ekacco puggalo diṭṭhe'va dhamme a-saṇkhāra-parinibbāyī hoti.|| ||</p>

					<p class="f4">Idha pana bhikkhave ekacco puggalo kāyassa bhedā a-saṇkhāra-parinibbāyī hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Katañ ca bhikkhave puggalo diṭṭhe'va dhamme sa-saṇkhāra-parinibbāyī hoti?|| ||</p>

					<p class="f4">Idha, bhikkhave, bhikkhu asubhānupassī kāye viharati||<br />
					āhāre paṭi-k-kūla-saññī||<br />
					sabba-loke anabhirata-saññī||<br />
					sabba-saṇkhāresu anicc'ānupassī.|| ||</p>

					<p class="f4">Maraṇa-saññā kho panassa <a id="pg156"><span class="f2 g"><b>[156]</b></span></a> ajjhattaṃ sūpaṭṭhitā hoti.|| ||</p>

					<p class="f4">So imāni pañca sekha-balāni upanissāya viharati:|| ||</p>

					<p class="f4">Saddhā-balaṃ||<br />
					hiri-balaṃ||<br />
					ottappa-balaṃ||<br />
					viraya-balaṃ||<br />
					paññā-balaṃ.|| ||</p>

					<p class="f4">Tass'imāni pañc'indriyāni adhimattāni pātu-bhavanti:|| ||</p>

					<p class="f4">Saddh'indriyaṃ||<br />
					viriy'indriyaṃ||<br />
					sat'indriyaṃ||<br />
					samādh'indriyaṃ||<br />
					paññ'indriyaṃ.|| ||</p>

					<p class="f4">So imesaṃ pañcannaṃ indriyānaṃ adhimattattā diṭṭhe'va dhamme sa-saṇkhāra-parinibbāyī hoti.|| ||</p>

					<p class="f4">Evaṃ kho bhikkhave puggalo diṭṭhe'va dhamme sa-saṇkhāra-parinibbāyī hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Katañ ca bhikkhave puggalo kāyassa bhedā sa-saṇkhāra-parinibbāyī hoti?|| ||</p>

					<p class="f4">Idha, bhikkhave, bhikkhu asubhānupassī kāye viharati||<br />
					āhāre paṭi-k-kūla-saññī||<br />
					sabba-loke anabhirata-saññī||<br />
					sabba-saṇkhāresu anicc'ānupassī.|| ||</p>

					<p class="f4">Maraṇa-saññā kho panassa ajjhattaṃ s'upaṭṭhitā hoti.|| ||</p>

					<p class="f4">So imāni pañca sekha-balāni upanissāya viharati:|| ||</p>

					<p class="f4">Saddhā-balaṃ||<br />
					hiri-balaṃ||<br />
					ottappa-balaṃ||<br />
					viraya-balaṃ||<br />
					paññā-balaṃ.|| ||</p>

					<p class="f4">Tass'imāni pañc'indriyāni muduni pātu-bhavanti:|| ||</p>

					<p class="f4">Saddh'indriyaṃ||<br />
					viriy'indriyaṃ||<br />
					sat'indriyaṃ||<br />
					samādh'indriyaṃ||<br />
					paññ'indriyaṃ.|| ||</p>

					<p class="f4">So imesaṃ pañcannaṃ indriyānaṃ muduttā kāyassa bhedā sa-saṇkhāra-parinibbāyī hoti.|| ||</p>

					<p class="f4">Evaṃ kho bhikkhave puggalo kāyassa bhedā sa-saṇkhāra-parinibbāyī hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathañ ca bhikkhave puggalo diṭṭhe'va dhamme a-saṇkhāra-parinibbāyī hoti?|| ||</p>

					<p class="f4">Idha, bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharati.|| ||</p>

					<p class="f4">Vitakka-vicārānaṃ vupasamā||<br />
					ajjhattaṃ sampasādanaṃ cetaso ekodī-bhāvaṃ||<br />
					avitakkaṃ avicāraṃ||<br />
					samādhijī pīti-sukhaṃ||<br />
					dutiya-j-jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti||<br />
					yaṃ taṃ ariyā āvikkhanti||<br />
					'Upekkhako satimā sukha-vihārī' ti||<br />
					tatiyaṃ jhānaṃ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkhaṃ asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharati.|| ||</p>

					<p class="f4">So imāni pañca sekha-balāni upanissāya viharati:||<br />
					saddhā-balaṃ||<br />
					hiri-balaṃ||<br />
					ottappa-balaṃ||<br />
					viriya-balaṃ||<br />
					paññā-balaṃ.|| ||</p>

					<p class="f4">Tass'imāni pañc'indriyāni adhimattāni pātu-bhavanti:|| ||</p>

					<p class="f4">Saddh'indriyaṃ||<br />
					viriy'indriyaṃ||<br />
					sat'indriyaṃ||<br />
					samādh'indriyaṃ||<br />
					paññ'indriyaṃ.|| ||</p>

					<p class="f4">So imesaṃ pañcannaṃ indriyānaṃ adhimattattā diṭṭhe'va dhamme a-saṇkhāra-parinibbāyī hoti.|| ||</p>

					<p class="f4">Evaṃ kho bhikkhave puggalo diṭṭhe'va dhamme a-saṇkhāra-parinibbāyī hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>
					<p class="f4">Kathañ ca bhikkhave puggalo kāyassa bhedā a-saṇkhāra-parinibbāyī hoti?|| ||</p>

					<p class="f4">Idha, bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharati.|| ||</p>

					<p class="f4">Vitakka-vicārānaṃ vupasamā||<br />
					ajjhattaṃ sampasādanaṃ cetaso ekodī-bhāvaṃ||<br />
					avitakkaṃ avicāraṃ||<br />
					samādhijī pīti-sukhaṃ||<br />
					dutiya-j-jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti||<br />
					yaṃ taṃ ariyā āvikkhanti||<br />
					'Upekkhako satimā sukha-vihārī' ti||<br />
					tatiyaṃ jhānaṃ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkhaṃ asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharati.|| ||</p>

					<p class="f4">So imāni pañca sekha-balāni upanissāya viharati:||<br />
					saddhā-balaṃ||<br />
					hiri-balaṃ||<br />
					ottappa-balaṃ||<br />
					viriya-balaṃ||<br />
					paññā-balaṃ.|| ||</p>

					<p class="f4">Tass'imāni pañc'indriyāni muduni pātu-bhavanti:|| ||</p>

					<p class="f4">Saddh'indriyaṃ||<br />
					viriy'indriyaṃ||<br />
					sat'indriyaṃ||<br />
					samādh'indriyaṃ||<br />
					paññ'indriyaṃ.|| ||</p>

					<p class="f4">So imesaṃ pañcannaṃ indriyānaṃ muduttā kāyassa bhedā a-saṇkhāra-parinibbāyī hoti.|| ||</p>

					<p class="f4">Evaṃ kho bhikkhave puggalo kāyassa bhedā a-saṇkhāra-parinibbāyī hoti.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>