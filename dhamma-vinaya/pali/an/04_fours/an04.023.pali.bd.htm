<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 23. The Buddha declares his freedom from all things worldly and lists the attributes of the Tathāgata." />
<title>AN 4 23: Loka Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">
					<h4 class="ctr">Aŋguttara Nikāya<br />
					4. Catukka Nipāta<br />
					III. Uruvelā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p23">Sutta 23</a></h4>

					<h1>Loka Sutta</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg23"><span class="f2 g"><b>[23]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.023.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.023.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Loko bhikkhave Tathāgatena abhisambuddho.|| ||</p>

					<p class="f4">Lokasmā Tathāgato visaɱyutto.|| ||</p>

					<p class="f4">Lokasamudayo bhikkhave Tathāgatena abhisambuddho.|| ||</p>

					<p class="f4">Lokasamudayo Tathāgatassa pahīṇo.|| ||</p>

					<p class="f4">Lokanirodho bhikkhave Tathāgatena abhisambuddho.|| ||</p>

					<p class="f4">Lokanirodho Tathāgatassa saccachikato.|| ||</p>

					<p class="f4">Loka-nirodha-gāminī-paṭipadā bhikkhave Tathāgatena abhisambuddhā.|| ||</p>

					<p class="f4">Loka-nirodha-gāminī-paṭipadā Tathāgatassa bhāvitā.|| ||</p>

					<p class="f4">2. Yaɱ bhikkhave sa-devakassa lokassa sa-mārakassa sabrahmakassa sa-s-samaṇa-brāhmaṇiyā
					pajāya sadeva-manussāya diṭṭhaɱ sutaɱ mutaɱ viññātaɱ pattaɱ pariye- <a id="pg24"><span class="f2 g"><b>[24]</b></span></a> sitaɱ anuvicaritaɱ manasā,||<br />
					sabbaɱ taɱ Tathāgatena abhisambuddhaɱ.|| ||</p>

					<p class="f4">Tasmā Tathāgato ti vuccati.|| ||</p>

					<p class="f4">Yañ ca bhikkhave rattiɱ Tathāgato abhisambujjhati,||<br />
					yañ ca rattiɱ parinibkhāyati,||<br />
					yaɱ etasmiɱ antare bhāsati lapati niddisati,||<br />
					sabbaɱ taɱ tath'eva hoti||<br />
					no aññathā.|| ||</p>

					<p class="f4">Tasmā Tathāgato ti vuccati.|| ||</p>

					<p class="f4">3. Yathāvādī bhikkhave Tathāgato tathākārī,||<br />
					yathākārī tathāvādī,||<br />
					iti yathāvādī tathākārī||<br />
					yathākārī tathāvādī.|| ||</p>

					<p class="f4">Tasmā Tathāgato ti vuccati.|| ||</p>

					<p class="f4">Sadevake bhikkhave loke sa-mārake sa-brahmake sa-s-samaṇa-brāhmaṇiyā pajāya
					sadeva-manussāya Tathāgato abhibhū anabhibhūto,||<br />
					aññadatthudaso vasavattī.|| ||</p>

					<p class="f4">Tasmā Tathāgato ti vuccati.|| ||</p>

					<p>&nbsp;</p>

					<p class="f4 ctr">Sabbaɱ lokaɱ abhiññāya sabba-loke yathā tathaɱ,||<br />
					Sabba-loka-visaɱyutto sabba-loke anūpayo.|| ||</p>

					<p class="f4 ctr">Sa ve sabbābhibhū dhīro sabbagantha-pamocano,||<br />
					Phuṭṭhassa paramā santi Nibbānaɱ akutobhayaɱ.|| ||</p>

					<p class="f4 ctr">"Esa khīṇ'āsavo Buddho anīgho chinnasaɱsayo,||<br />
					Sabbakamma-k-khayaɱ patto vimutto upadhi-sankhaye.|| ||</p>

					<p class="f4 ctr">Esa so Bhagavā Buddho esa sīho anuttaro,||<br />
					Sadevakassa lokassa brahma-cakkaɱ pavattayī."|| ||</p>

					<p class="f4 ctr">Iti deva-manussā ca ye Buddhaɱ saraṇaɱ gatā,||<br />
					Saŋgamma taɱ namassanti mahantaɱ vītasāradaɱ.|| ||</p>

					<p class="f4 ctr">"Danto damayataɱ seṭṭho santo samayataɱ isī,||<br />
					Mutto mocayataɱ aggo tiṇṇo tārayataɱ varo"|| ||</p>

					<p class="f4 ctr">Iti h'etaɱ namassanti mahantaɱ vītasāradaɱ,||<br />
					Sadevakasmiɱ lokasmiɱ n'atthi te paṭipuggalo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>