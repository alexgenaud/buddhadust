<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 51. Four gifts that when given to a bhikkhu who is able to attain unbounded serenity yield incalculably rich results." />
<title>AN 4 51: Pathama Punnabhisanda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					4. Catukka Nipāta<br />
					VI. Puññābhisanda Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p51">Sutta 51</a></h4>

					<h1>Paṭhama Puññābhisanda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg63"><span class="f2 g"><b>[63]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.051.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.051.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">2. Cattāro'me bhikkhave puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saṃvaṭṭanikā iṭṭhāya kantāya manāpāya hitāya sukhāya saṃvaṭṭanti.|| ||</p>

					<p class="f4">Katame cattāro?|| ||</p>

					<p class="f4">Yassa bhikkhave bhikkhu cīvaraṃ paribhuñjamāno appamāṇaṃ ceto-samādhiṃ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Yassa bhikkhave bhikkhu piṇḍa-pātaṃ paribhuñjamāno appamāṇaṃ ceto-samādhiṃ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4"><a id="pg55"><span class="f2 g"><b>[55]</b></span></a> Yassa bhikkhave bhikkhu sen'āsanaṃ paribhuñjamāno,||<br />
					appamāṇaṃ ceto-samādhiṃ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Yassa bhikkhave bhikkhu gilāna-paccaya-bhesajja-parikkhāraṃ paribhuñjamāno,||<br />
					appamāṇaṃ ceto-samādhiṃ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Ime kho bhikkhave cattāro puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saṃvaṭṭanikā iṭiṭhāya kantāya manāpāya hitāya sukhāya saṃvaṭṭanti.|| ||</p>

					<p class="f4">2. Imehi ca pana bhikkhave catūhi puññ-ā-bhisandehi kusal-ā-bhisandehi samannāgatassa ariya-sāvakassa na sukaraṃ puññassa pamāṇaṃ gahetuṃ,||<br />
					ettako puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭati.|| ||</p>

					<p class="f4">Atha kho asaṅkheyyo appameyyo mahā-puñña-k-khandho t'veva saṅkhaṃ gacchati.|| ||</p>

					<p class="f4">3. Seyyathā pi, bhikkhave, mahā-samudde na sukaraṃ udakassa pamāṇaṃ gahetuṃ||<br />
					ettakāni udak'āḷhakānīti vā||<br />
					ettakāni udak'āḷhaka-satānīti vā||<br />
					ettakāni udak'āḷhaka-sahassānīti vā||<br />
					ettakāni udak'āḷhakasata-sahassānīti vā.|| ||</p>

					<p class="f4">Atha kho asaṅkheyyo appameyyo mahā-udaka-k-khandho t'veva saṅkhaṃ gacchati.|| ||</p>

					<p class="f4">Evam eva kho bhikkhave imehi catūhi puññ-ā-bhisandehi kusal-ā-bhisandehi samantāgatassa ariya-sāvakassa na sukaraṃ puññassa pamāṇaṃ gahetuṃ,||<br />
					ettako puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saṃvaṭṭa-niko iṭṭhāya kantāya manāpāya hitāya sukhāya saṃvaṭṭatī ti.|| ||</p>

					<p class="f4">Atha kho asaṅkheyyo appameyyo mahā-puñña-k-khandhotv'eva saṅkhaṃ gacchatīti|| ||</p>

					      <p class="f4 in2">Mahodadhiṃ aparimitaṃ mahāsaraṃ||<br />
							bahubheravaṃ ratanagaṇānamālayaṃ,||<br />
							Najjo yathā naragaṇaSaṅghasevitā <a id="pg56"><span class="f2 g"><b>[56]</b></span></a>||<br />
							puthū savanti upayanti sāgaraṃ.|| ||</p>

					      <p class="f4 in2">Evaṃ naraṃ annadapānavatthadaṃ||<br />
							seyyānisajjattharaṇassa dāyakaṃ,||<br />
							Puññassa dhārā upayanti paṇḍitaṃ||<br />
							najjo yathā vārivahāva sāgaranti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>