<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 27. The Buddha praises contentment with basics of clothing, food, shelter and medicine that are worthless, easy to obtain, and blameless." />
<title>AN 4 27: Santutthi Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					III. Uruvelā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p27">Sutta 27</a></h4>

					<h1>Santuṭṭhi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg26"><span class="f2 g"><b>[26]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.027.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.027.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave appāni ca sulabhāni ca tāni,||<br />
					anavajjāni ca.|| ||</p>

					<p class="f4">Katamāni cattāri?|| ||</p>

					<p class="f4">Paɱsukūlaɱ bhikkhave cīvarānaɱ||<br />
					appañ ca||<br />
					sulabhañ <a id="pg27"><span class="f2 g"><b>[27]</b></span></a> ca,||<br />
					tañ ca anavajjaɱ.|| ||</p>

					<p class="f4">Piṇḍiyālopo bhikkhave bhojanānaɱ||<br />
					appañ ca||<br />
					sulabhañ ca,||<br />
					tañ ca anavajjaɱ.|| ||</p>

					<p class="f4">Rukkha-mūlaɱ bhikkhave sen'āsanānaɱ||<br />
					appañ ca||<br />
					sulabhañ ca,||<br />
					tañ ca anavajjaɱ.|| ||</p>

					<p class="f4">Pūtimuttaɱ bhikkhave bhesajjānaɱ||<br />
					appañ ca||<br />
					sulabhañ ca,||<br />
					tañ ca anavajjaɱ.|| ||</p>

					<p class="f4">Imāni kho bhikkhave cattāri||<br />
					appāni ca||<br />
					sulabhāni ca,||<br />
					tāni anavajjāni,||<br />
					yato kho bhikkhave bhikkhu||<br />
					appena ca||<br />
					tuṭṭho hoti||<br />
					sulabhena ca||<br />
					idam imassāhaɱ aññataraɱ sāmaññaŋgan ti vadāmī ti.|| ||</p>

					<p>&nbsp;</p>

					<p class="f4 ctr">Anavajjena tuṭṭhassa appena sulabhena ca,||<br />
					Na sen'āsan amārabbha cīvaram pānabhojanaɱ,||<br />
					Vighāto hoti cittassa disā na paṭihañaññati.|| ||</p>

					<p class="f4 ctr">Ye c'assa dhammā akkhātā sāmaññassānulomikā,||<br />
					Adhiggahītā tuṭṭhassa appamattassa sikkhato ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>