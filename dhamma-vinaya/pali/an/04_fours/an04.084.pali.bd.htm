<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 84. Four behaviors that land one in Hell; four that land one in heaven." />
<title>AN 4 84: Kodhagaru Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāyo<br />
					Catukka Nipāto<br />
					IX: <i>M</i>-acala Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p84">Sutta 84</a></h4>

					<h1>Kodhagaru Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg84"><span class="f2 g"><b>[84]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.084.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Catuhi bhikkhave dhammehi samannāgato yath'ābhataɱ nikkhitto evaɱ Niraye.|| ||</p>

					<p class="f4">Katamehi catūhi?|| ||</p>

					<p class="f4">Kodhagaru hoti na Sad'Dhamma-garu,||<br />
					makkhagaru hoti na Sad'Dhamma-garu,||<br />
					lābhagaru hoti na Sad'Dhamma-garu,||<br />
					sakkāragaru hoti na Sad'Dhamma-garu.|| ||</p>

					<p class="f4">Imehi kho bhikkhave catūhi dhammehi samannāgato yath'ābhataɱ nikkhitto evaɱ Niraye.|| ||</p>

					<p class="f4">Catuhi bhikkhave dhammehi samannāgato yath'ābhataɱ nikkhitto evaɱ sagge.|| ||</p>

					<p class="f4">Katamehi catūhi?|| ||</p>

					<p class="f4">Sad'Dhamma-garu hoti na ko'dhagaru,||<br />
					Sad'Dhamma-garu hoti na makkhagaru,||<br />
					Sad'Dhamma-garu hoti na lābhagaru,||<br />
					Sad'Dhamma-garu hoti na sakkāragaru.|| ||</p>

					<p class="f4">Imehi kho bhikkhave catūhi dhammehi samannāgato yath'ābhataɱ nikkhitto evaɱ sagge' ti|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>