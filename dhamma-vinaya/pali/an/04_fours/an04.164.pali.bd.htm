<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 164. Four paths of practice: marked by impatient reaction, marked by endurance, marked by self-control, marked by calming down." />
<title>AN 4 164: Khama Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVII: Paṭipadā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p164">Sutta 164</a></h4>

					<h1>Khama Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.164.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.164.than.ati.htm#p1">than</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Catasso imā bhikkhave paṭipadā.|| ||</p>

					<p class="f4">Katamā catasso?|| ||</p>

					<p class="f4">Akkhamā paṭipadā,||<br />
					khamā paṭipadā,||<br />
					damā paṭipadā,||<br />
					samā paṭipadā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamā ca bhikkhave akkhamā paṭipadā?|| ||</p>

					<p class="f4">Idha, bhikkhave, ekacco puggalo akkosantaɱ paccakkosati.|| ||</p>

					<p class="f4">Rosantaɱ paṭirosati.|| ||</p>

					<p class="f4">Bhaṇḍantaɱ paṭibhaṇḍati.|| ||</p>

					<p class="f4">Ayaɱ vuccati bhikkhave akkhamā paṭipadā.|| ||</p>

					<p class="ctr c">&#9632;</p>

					<p class="f4">3. Katamā ca bhikkhave khamā paṭipadā?|| ||</p>

					<p class="f4">Idha, bhikkhave, ekacco puggalo akkosantaɱ na paccakkosati.|| ||</p>

					<p class="f4">Rosantaɱ na paṭirosati.|| ||</p>

					<p class="f4">Bhaṇḍantaɱ na paṭibhaṇḍati.|| ||</p>

					<p class="f4">Ayaɱ vuccati bhikkhave khamā paṭipadā.|| ||</p>

					<p class="ctr c">&#9632;</p>

					<p class="f4">4. Katamā ca bhikkhave damā paṭipadā?|| ||</p>

					<p class="f4">Idha, bhikkhave, bhikkhu cakkhunā rūpaɱ disvā||<br />
					na nimittaggāhī hoti,||<br />
					nānuvyañ janaggāhī||<br />
					yatvādhi-karaṇam enaɱ cakkhu'ndriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati||<br />
					rakkhati cakkhu'ndriyaɱ||<br />
					cakkhu'ndriye saŋvaraɱ āpajjati.|| ||</p>

					<p class="f4">Idha, bhikkhave, bhikkhu sotena saddaɱ sutvā||<br />
					na nimittaggāhī hoti,||<br />
					nānuvyañ janaggāhī||<br />
					yatvādhi-karaṇam enaɱ sot'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati||<br />
					rakkhati sot'indriyaɱ||<br />
					sot'indriye saŋvaraɱ āpajjati.|| ||</p>

					<p class="f4">Idha, bhikkhave, bhikkhu ghāṇena gandhaɱ ghāyitvā||<br />
					na nimittaggāhī hoti,||<br />
					nānuvyañ janaggāhī||<br />
					yatvādhi-karaṇam enaɱ ghān'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati||<br />
					rakkhati ghān'indriyaɱ||<br />
					ghān'indriye saŋvaraɱ āpajjati.|| ||</p>

					<p class="f4">Idha, bhikkhave, bhikkhu jivhāya rasaɱ sāyitvā,||<br />
					na nimittaggāhī hoti,||<br />
					nānuvyañ janaggāhī||<br />
					yatvādhi-karaṇam enaɱ jivah'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati||<br />
					rakkhati jivah'indriyaɱ||<br />
					jivah'indriye saŋvaraɱ āpajjati.|| ||</p>

					<p class="f4">Idha, bhikkhave, bhikkhu kāyena phoṭṭhabbaɱ phusitvā||<br />
					na nimittaggāhī hoti,||<br />
					nānuvyañ janaggāhī||<br />
					yatvādhi-karaṇam enaɱ kāy'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati||<br />
					rakkhati kāy'indriyaɱ||<br />
					kāy'indriye saŋvaraɱ āpajjati.|| ||</p>

					<p class="f4">Idha, bhikkhave, bhikkhu manasā dhammaɱ viññāya
					na nimittaggāhī hoti,||<br />
					nānuvyañ janaggāhī||<br />
					yatvādhi-karaṇam enaɱ man'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭi <a id="pg159"><span class="f2 g"><b>[159]</b></span></a> pajjati||<br />
					rakkhati man'indriyaɱ||<br />
					man'indriye saŋvaraɱ āpajjati.|| ||</p>

					<p class="f4">Ayaɱ vuccati bhikkhave damā paṭipadā.|| ||</p>

					<p class="ctr c">&#9632;</p>

					<p class="f4">5. Katamā ca bhikkhave samā paṭipadā?|| ||</p>

					<p class="f4">Idha, bhikkhave, bhikkhu uppannaɱ kāma-vitakkaɱ nādhi-vāseti pajahati vinodeti sameti vyantī-karoti anabhāvaɱ gameti.|| ||</p>

					<p class="f4">Uppannaɱ khyā-pāda-vitakkaɱ nādhi-vāseti pajahati vinodeti sameti vyantī-karoti anabhāvaɱ gameti.|| ||</p>

					<p class="f4">Uppannaɱ vihiɱsā vitakkaɱ nādhi-vāseti pajahati vinonadeti sameti vyantī-karoti anabhāvaɱ gameti.|| ||</p>

					<p class="f4">Uppannuppannena pāpake akusale dhamme nādhi-vāseti pajahati vinodeti sameti vyantī-karoti anabhāvaɱ gameti.|| ||</p>

					<p class="f4">Ayaɱ vuccati bhikkhave samā paṭipadā.|| ||</p>

					<p class="f4">Imā kho bhikkhave catasso paṭipadā ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>