<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 97. Types of individuals classed according to whether they are of benefit to themselves only or others only or to both or neither." />
<title>AN 4 97: Khippanisanti Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					X: Asura Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p97">Sutta 97</a></h4>

					<h1>Khippanisanti Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg97"><span class="f2 g"><b>[97]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.097.wood.pts.htm#p1">pts</a>]</span> Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Attahitāya paṭipanno no parahitāya.|| ||</p>

					<p class="f4">Parahitāya paṭipanno no attahitāya.|| ||</p>

					<p class="f4">N'eva attahitāya paṭipanno no parahitāya.|| ||</p>

					<p class="f4">Attahitāya ca paṭipanno parahitāya ca.|| ||</p>

					<p class="f4">2. Kathañ ca bhikkhave puggalo attahitāya paṭipanno no parahitāya?|| ||</p>

					<p class="f4">Idha, bhikkhave, ekacco puggalo khippa-nisantī ca hoti kusalesu dhammesu.|| ||</p>

					<p class="f4">Sutānaṃ ca dhammānaṃ dhārakajātiko hoti.|| ||</p>

					<p class="f4">Dhatānaṃ ca dhammānaṃ atthupapari-k-khī hoti.|| ||</p>

					<p class="f4">Attham aññāya dhammam aññāya Dhamm-ā-nu-Dhamma-paṭipanno hoti.|| ||</p>

					<p class="f4">No ca kalyāṇa-vāco hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">N'eva sandassako samādapako samuttejako sampahaṃsako sabrahma-cārīnaṃ.|| ||</p>

					<p class="f4">Evaṃ kho bhikkhave puggalo attahitāya paṭipanno hoti no parahitāya.|| ||</p>

					<p class="f4">3. Kathañ ca bhikkhave puggalo parahitāya paṭipanno hoti no attahitāya?|| ||</p>

					<p class="f4">Idha, bhikkhave, ekacco puggalo na h'eva kho khippa-nisantī hoti kusalesu dhammesu.|| ||</p>

					<p class="f4">No ca sutānaṃ dhammānaṃ dhārakajātiko hoti.|| ||</p>

					<p class="f4">No ca dhatānaṃ dhammānaṃ atthūpaparikkhī hoti.|| ||</p>

					<p class="f4">No ca attham aññāya dhammam aññāya Dhamm-ā-nu-Dhamma-paṭipanno hoti.|| ||</p>

					<p class="f4">Kalyāṇa-vāco ca hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">Sandassako ca hoti samādapako samuttejako sampahaṃsako sabrahma-cārīnaṃ.|| ||</p>

					<p class="f4">Evaṃ kho bhikkhave puggalo parahitāya paṭipanno hoti no attahitāya.|| ||</p>

					<p class="f4"><a id="pg98"><span class="f2 g"><b>[98]</b></span></a> 4. Kathañ ca bhikkhave puggalo n'ev'attahitāya paṭipanno hoti no parahitāya?|| ||</p>

					<p class="f4">Idha, bhikkhave, ekacco puggalo na h'eva kho khippa-nisantī hoti kusalesu dhammesu.|| ||</p>

					<p class="f4">No ca sutānaṃ dhammānaṃ dhārakajātiko hoti.|| ||</p>

					<p class="f4">No ca dhatānaṃ dhammānaṃ atthupapari-k-khī hoti.|| ||</p>

					<p class="f4">No ca attham aññāya dhammam aññāya Dhamm-ā-nu-Dhamma-paṭipanno hoti.|| ||</p>

					<p class="f4">No ca kalyāṇa-vāco hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">No ca sandassako hoti samādapako samuttejako sampahaṃsako sabrahma-cārīnaṃ.|| ||</p>

					<p class="f4">Evaṃ kho bhikkhave puggalo n'evattahitāya paṭipanno hoti no parahitāya.|| ||</p>

					<p class="f4">5. Kathañ ca bhikkhave puggalo attahitāya ca paṭipanno hoti parahitāya ca?|| ||</p>

					<p class="f4">Idha, bhikkhave, ekacco puggalo khippa-nisantī ca hoti kusalesu dhammesu.|| ||</p>

					<p class="f4">Sutānañ ca dhammānaṃ dhārakajātiko hoti.|| ||</p>

					<p class="f4">Dhatānañ ca dhammānaṃ atthupapari-k-khī hoti.|| ||</p>

					<p class="f4">Attham aññāya dhammam aññāya Dhamm-ā-nu-Dhamma-paṭipanno hoti.|| ||</p>

					<p class="f4">Kalyāṇa-vāco hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">Sandassako ca hoti samādapako samuttejako sampahaṃsako sabrahma-cārīnaṃ.|| ||</p>

					<p class="f4">Evaṃ kho bhikkhave puggalo attahitāya ca paṭipanno hoti parahitāya ca.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>