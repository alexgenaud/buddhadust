<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 97. Types of individuals classed according to whether they are of benefit to themselves only or others only or to both or neither." />
<title>AN 4 97: Khippanisanti Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					X: Asura Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p97">Sutta 97</a></h4>

					<h1>Khippanisanti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg97"><span class="f2 g"><b>[97]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.097.wood.pts.htm#p1">pts</a>]</span> Cattāro'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Attahitāya paṭi-panno no parahitāya.|| ||</p>

					<p class="f4">Parahitāya paṭi-panno no attahitāya.|| ||</p>

					<p class="f4">N'eva attahitāya paṭi-panno no parahitāya.|| ||</p>

					<p class="f4">Attahitāya ca paṭi-panno parahitāya ca.|| ||</p>

					<p class="f4">2. Kathañ ca bhikkhave puggalo attahitāya paṭi-panno no parahitāya?|| ||</p>

					<p class="f4">Idha, bhikkhave, ekacco puggalo khippa-nisantī ca hoti kusalesu dhammesu.|| ||</p>

					<p class="f4">Sutānaɱ ca dhammānaɱ dhārakajātiko hoti.|| ||</p>

					<p class="f4">Dhatānaɱ ca dhammānaɱ atthupapari-k-khī hoti.|| ||</p>

					<p class="f4">Attham aññāya dhammam aññāya Dhamm-ā-nu-Dhamma-paṭi-panno hoti.|| ||</p>

					<p class="f4">No ca kalyāṇa-vāco hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">N'eva sandassako samādapako samuttejako sampahaɱsako sabrahma-cārīnaɱ.|| ||</p>

					<p class="f4">Evaɱ kho bhikkhave puggalo attahitāya paṭi-panno hoti no parahitāya.|| ||</p>

					<p class="f4">3. Kathañ ca bhikkhave puggalo parahitāya paṭi-panno hoti no attahitāya?|| ||</p>

					<p class="f4">Idha, bhikkhave, ekacco puggalo na h'eva kho khippa-nisantī hoti kusalesu dhammesu.|| ||</p>

					<p class="f4">No ca sutānaɱ dhammānaɱ dhārakajātiko hoti.|| ||</p>

					<p class="f4">No ca dhatānaɱ dhammānaɱ atthūpaparikkhī hoti.|| ||</p>

					<p class="f4">No ca attham aññāya dhammam aññāya Dhamm-ā-nu-Dhamma-paṭi-panno hoti.|| ||</p>

					<p class="f4">Kalyāṇa-vāco ca hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">Sandassako ca hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Evaɱ kho bhikkhave puggalo parahitāya paṭi-panno hoti no attahitāya.|| ||</p>

					<p class="f4"><a id="pg98"><span class="f2 g"><b>[98]</b></span></a> 4. Kathañ ca bhikkhave puggalo n'ev'attahitāya paṭi-panno hoti no parahitāya?|| ||</p>

					<p class="f4">Idha, bhikkhave, ekacco puggalo na h'eva kho khippa-nisantī hoti kusalesu dhammesu.|| ||</p>

					<p class="f4">No ca sutānaɱ dhammānaɱ dhārakajātiko hoti.|| ||</p>

					<p class="f4">No ca dhatānaɱ dhammānaɱ atthupapari-k-khī hoti.|| ||</p>

					<p class="f4">No ca attham aññāya dhammam aññāya Dhamm-ā-nu-Dhamma-paṭi-panno hoti.|| ||</p>

					<p class="f4">No ca kalyāṇa-vāco hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">No ca sandassako hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Evaɱ kho bhikkhave puggalo n'evattahitāya paṭi-panno hoti no parahitāya.|| ||</p>

					<p class="f4">5. Kathañ ca bhikkhave puggalo attahitāya ca paṭi-panno hoti parahitāya ca?|| ||</p>

					<p class="f4">Idha, bhikkhave, ekacco puggalo khippa-nisantī ca hoti kusalesu dhammesu.|| ||</p>

					<p class="f4">Sutānañ ca dhammānaɱ dhārakajātiko hoti.|| ||</p>

					<p class="f4">Dhatānañ ca dhammānaɱ atthupapari-k-khī hoti.|| ||</p>

					<p class="f4">Attham aññāya dhammam aññāya Dhamm-ā-nu-Dhamma-paṭi-panno hoti.|| ||</p>

					<p class="f4">Kalyāṇa-vāco hoti kalyāṇa-vākkaraṇo||<br />
					poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">Sandassako ca hoti samādapako samuttejako sampahaɱsako sabrahma-cārīnaɱ.|| ||</p>

					<p class="f4">Evaɱ kho bhikkhave puggalo attahitāya ca paṭi-panno hoti parahitāya ca.|| ||</p>

					<p class="f4">Ime kho bhikkhave cattāro puggalā santo saŋvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>