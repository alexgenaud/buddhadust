<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 190. The Buddha praises the Sangha on a Full Moon Day observance." />
<title>AN 4 190: Uposatha Suttam aka Bhikkhu-Sanghatho-Mana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XIX: Yodhajīva Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p190">Sutta 190</a></h4>

					<h1>Uposatha Suttaɱ aka Bhikkhu-Sanghatho-Mana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg183"><span class="f2 g"><b>[183]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.190.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Pubbārāme Migāra-māt'upāsāde.|| ||</p>

					<p class="f4">Tena kho pana samayena Bhagavā tadah'uposathe bhikkhu-sangha-parivuto nisinno hoti.|| ||</p>

					<p class="f4">Atha kho Bhagavā tuṇhībhutaɱ tuṇhībhutaɱ bhikkhu-sanghaɱ anuviloketvā bhikkhu āmantesi:|| ||</p>

					<p class="f4">Apalāpā'yaɱ bhikkhave parisā.|| ||</p>

					<p class="f4">Nippalāpā'yaɱ bhikkhave parisā suddhā sāre patiṭṭhitā.|| ||</p>

					<p class="f4">Tathārūpo ayaɱ bhikkhave bhikkhu-saŋgho.|| ||</p>

					<p class="f4">Tathārūpā'yaɱ bhikkhave parisā yathā-rūpā parisā dullabhā dassanāya pi lokasmiɱ.|| ||</p>

					<p class="f4">Tathārūpo ayaɱ bhikkhave bhikkhu-saŋgho.|| ||</p>

					<p class="f4">Tathārūpā'yaɱ bhikkhave parisā āhuneyyā pāhuṇeyyā dakkhiṇeyyā añjali-karaṇīyo anuttaraɱ puñña-k-khettaɱ lokassa.|| ||</p>

					<p class="f4">Tathārūpo ayaɱ bhikkhave bhikkhu-saŋgho.|| ||</p>

					<p class="f4">Tathārūpā'yaɱ bhikkhave parisā yathā-rūpāyaɱ parisā appam pi dinnaɱ bahuɱ hoti,||<br />
					bahuɱ dinnaɱ bahutaraɱ.|| ||</p>

					<p class="f4">Tathārūpo ayaɱ bhikkhave bhikkhu-saŋgho.|| ||</p>

					<p class="f4">Tathārūpā'yaɱ bhikkhave parisā yathā-rūpaɱ parisaɱ alaɱ yojanagaṇanāni pi dassanāya gantuɱ api puṭaɱsenāpi.|| ||</p>

					<p class="f4">Tathārūpo ayaɱ bhikkhave bhikkhu-saŋgho.|| ||</p>

					<p class="f4"><a id="pg184"><span class="f2 g"><b>[184]</b></span></a> Santi bhikkhave bhikkhu imasmiɱ bhikkhu-saŋghe deva-p-pattā viharanti.|| ||</p>

					<p class="f4">Santi, bhikkhave, bhikkhu imasmiɱ bhikkhu-saŋghe brahma-p-pattā viharanti.|| ||</p>

					<p class="f4">Santi, bhikkhave, bhikkhu imasmiɱ bhikkhu-saŋghe āneñja-p-pattā viharanti.|| ||</p>

					<p class="f4">Santi, bhikkhave, bhikkhu imasmiɱ bhikkhu-saŋghe ariya-p-pattā viharanti.|| ||</p>

					<p class="f4">Kataɱ ca bhikkhave bhikkhu deva-p-patto hoti?|| ||</p>

					<p class="f4">Idha, bhikkhave, bhikkhu vivicc'eva kāmehi vivicca akusalehi dhamamehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vupasamā ajjhattaɱ sampasādanaɱ cetaso ekodī-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno,||<br />
					sukhañ ca kāyena paṭisaŋvedeti yaɱ taɱ ariyā āvikkhanti|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubb'eva somanassa-domanassānaɱ attha-gamā adukkha-ɱ-asukhaɱ upekkhā-sati-pārisuddhiɱ catutthaɱ jhānaɱ upasampajja viharati.|| ||</p>

					<p class="f4">Evaɱ kho bhikkhave bhikkhu deva-p-patto hoti.|| ||</p>

					<p class="f4">Kathaɱ ca bhikkhave bhikkhu brahma-p-patto hoti?|| ||</p>

					<p class="f4">Idha, bhikkhave, bhikkhu mettā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ disaɱ pharitvā viharati.|| ||</p>

					<p class="f4">Tathā tatiyaɱ disaɱ pharitvā viharati.|| ||</p>

					<p class="f4">Tathā catutthiɱ disaɱ pharitvā viharati.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">Karuṇā-saha-gatena cetasā vipulena mahaggatena appamāṇena averena akhyapajjhena pharitvā viharati.|| ||</p>

					<p class="f4">Muditā-saha-gatena cetasā vipulena mahaggatena appamāṇena averena akhyāpajjheta pharitvā viharati.|| ||</p>

					<p class="f4">Upekkhā-saha-gatena cetasā vipulena mahaggatena appamāṇena averena akhyāpajjheta pharitvā viharati.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ disaɱ paritvā viharati.|| ||</p>

					<p class="f4">Tathā tatiyaɱ disaɱ pharitvā viharati.|| ||</p>

					<p class="f4">Tathā catutthiɱ disaɱ paritvā viharati.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena adhyāpajjhena pharitvā viharati.|| ||</p>

					<p class="f4">Evaɱ kho bhikkhave bhikkhu brahma-p-patto hoti.|| ||</p>

					<p class="f4">Kathaɱ ca bhikkhave bhikkhu āneñja-p-patto hoti?|| ||</p>

					<p class="f4">Idha, bhikkhave, bhikkhu sabbaso rūpa-saññānaɱ samati-k-kamā paṭigha-saññānaɱ attha-gamā nānatta-saññānaɱ amasikārā|| ||</p>

					<p class="f4">'Anatto ākāso' ti|| ||</p>

					<p class="f4">Ākāsanañ-c'āyatanaɱ upasampajja viharati.|| ||</p>

					<p class="f4">Sabbaso Ākāsanañ-c'āyatanaɱ samati-k-kamma|| ||</p>

					<p class="f4">'Anantaɱ viññāṇan' ti|| ||</p>

					<p class="f4">Viññāṇañ-c'āyatanaɱ upasampajja viharati.|| ||</p>

					<p class="f4">Sabbaso Viññāṇañ-c'āyatanaɱ samati-k-kamma|| ||</p>

					<p class="f4">'N'atthi kiñci' ti|| ||</p>

					<p class="f4">Ākiñcaññ'āyatanaɱ upasampajja viharati.|| ||</p>

					<p class="f4">Sabbaso Ākiñcaññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Evaɱ kho bhikkhave bhikkhu āneñja-p-patto hoti.|| ||</p>

					<p class="f4">Kathaɱ ca bhikkhave bhikkhu ariya-p-patto hoti?|| ||</p>

					<p class="f4">Idha, bhikkhave, bhikkhu|| ||</p>

					<p class="f4">'Idaɱ dukkhan' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-samudayo' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodho' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodha-gāminī paṭipadatā' ti yathā-bhūtaɱ pajānāti.|| ||</p>

					<p class="f4">Evaɱ kho bhikkhave bhikkhu ariya-p-patto hotī ti.|| ||</p>

					<p class="ctr">Yodhajīva Vagga (Brāhmaṇa Vaggo) Catuttho</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>