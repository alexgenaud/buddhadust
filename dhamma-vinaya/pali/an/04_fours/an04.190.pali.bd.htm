<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 190. The Buddha praises the Saṅgha on a Full Moon Day observance." />
<title>AN 4 190: Uposatha Suttam aka Bhikkhu-Saṅghatho-Mana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XIX: Yodhajīva Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p190">Sutta 190</a></h4>

					<h1>Uposatha Suttaṃ aka Bhikkhu-Saṅghatho-Mana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg183"><span class="f2 g"><b>[183]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.190.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Pubbārāme Migāra-māt'upāsāde.|| ||</p>

					<p class="f4">Tena kho pana samayena Bhagavā tadah'uposathe bhikkhu-saṅgha-parivuto nisinno hoti.|| ||</p>

					<p class="f4">Atha kho Bhagavā tuṇhībhutaṃ tuṇhībhutaṃ bhikkhu-saṅghaṃ anuviloketvā bhikkhu āmantesi:|| ||</p>

					<p class="f4">Apalāpā'yaṃ bhikkhave parisā.|| ||</p>

					<p class="f4">Nippalāpā'yaṃ bhikkhave parisā suddhā sāre pati-ṭ-ṭhitā.|| ||</p>

					<p class="f4">Tathārūpo ayaṃ bhikkhave bhikkhu-saṅgho.|| ||</p>

					<p class="f4">Tathārūpā'yaṃ bhikkhave parisā yathā-rūpā parisā dullabhā dassanāya pi lokasmiṃ.|| ||</p>

					<p class="f4">Tathārūpo ayaṃ bhikkhave bhikkhu-saṅgho.|| ||</p>

					<p class="f4">Tathārūpā'yaṃ bhikkhave parisā āhuneyyā pāhuṇeyyā dakkhiṇeyyā añjali-karaṇīyo anuttaraṃ puñña-k-khettaṃ lokassa.|| ||</p>

					<p class="f4">Tathārūpo ayaṃ bhikkhave bhikkhu-saṅgho.|| ||</p>

					<p class="f4">Tathārūpā'yaṃ bhikkhave parisā yathā-rūpāyaṃ parisā appam pi dinnaṃ bahuṃ hoti,||<br />
					bahuṃ dinnaṃ bahutaraṃ.|| ||</p>

					<p class="f4">Tathārūpo ayaṃ bhikkhave bhikkhu-saṅgho.|| ||</p>

					<p class="f4">Tathārūpā'yaṃ bhikkhave parisā yathā-rūpaṃ parisaṃ alaṃ yojanagaṇanāni pi dassanāya gantuṃ api puṭaṃsenāpi.|| ||</p>

					<p class="f4">Tathārūpo ayaṃ bhikkhave bhikkhu-saṅgho.|| ||</p>

					<p class="f4"><a id="pg184"><span class="f2 g"><b>[184]</b></span></a> Santi bhikkhave bhikkhu imasmiṃ bhikkhu-saṅghe deva-p-pattā viharanti.|| ||</p>

					<p class="f4">Santi, bhikkhave, bhikkhu imasmiṃ bhikkhu-saṅghe brahma-p-pattā viharanti.|| ||</p>

					<p class="f4">Santi, bhikkhave, bhikkhu imasmiṃ bhikkhu-saṅghe āneñja-p-pattā viharanti.|| ||</p>

					<p class="f4">Santi, bhikkhave, bhikkhu imasmiṃ bhikkhu-saṅghe ariya-p-pattā viharanti.|| ||</p>

					<p class="f4">Kataṃ ca bhikkhave bhikkhu deva-p-patto hoti?|| ||</p>

					<p class="f4">Idha, bhikkhave, bhikkhu vivicc'eva kāmehi vivicca akusalehi dhamamehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ jhānaṃ upasampajja viharati.|| ||</p>

					<p class="f4">Vitakka-vicārānaṃ vupasamā ajjhattaṃ sampasādanaṃ cetaso ekodī-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti yaṃ taṃ ariyā āvikkhanti|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti tatiyaṃ jhānaṃ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubb'eva somanassa-domanassānaṃ attha-gamā adukkha-ṃ-asukhaṃ upekkhā-sati-pārisuddhiṃ catutthaṃ jhānaṃ upasampajja viharati.|| ||</p>

					<p class="f4">Evaṃ kho bhikkhave bhikkhu deva-p-patto hoti.|| ||</p>

					<p class="f4">Kathaṃ ca bhikkhave bhikkhu brahma-p-patto hoti?|| ||</p>

					<p class="f4">Idha, bhikkhave, bhikkhu mettā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ disaṃ pharitvā viharati.|| ||</p>

					<p class="f4">Tathā tatiyaṃ disaṃ pharitvā viharati.|| ||</p>

					<p class="f4">Tathā catutthiṃ disaṃ pharitvā viharati.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena akhyāpajjhena pharitvā viharati.|| ||</p>

					<p class="f4">Karuṇā-saha-gatena cetasā vipulena mahaggatena appamāṇena averena akhyapajjhena pharitvā viharati.|| ||</p>

					<p class="f4">Muditā-saha-gatena cetasā vipulena mahaggatena appamāṇena averena akhyāpajjheta pharitvā viharati.|| ||</p>

					<p class="f4">Upekkhā-saha-gatena cetasā vipulena mahaggatena appamāṇena averena akhyāpajjheta pharitvā viharati.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ disaṃ paritvā viharati.|| ||</p>

					<p class="f4">Tathā tatiyaṃ disaṃ pharitvā viharati.|| ||</p>

					<p class="f4">Tathā catutthiṃ disaṃ paritvā viharati.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena adhyāpajjhena pharitvā viharati.|| ||</p>

					<p class="f4">Evaṃ kho bhikkhave bhikkhu brahma-p-patto hoti.|| ||</p>

					<p class="f4">Kathaṃ ca bhikkhave bhikkhu āneñja-p-patto hoti?|| ||</p>

					<p class="f4">Idha, bhikkhave, bhikkhu sabbaso rūpa-saññānaṃ samatikkamā paṭigha-saññānaṃ attha-gamā nānatta-saññānaṃ amasikārā|| ||</p>

					<p class="f4">'Anatto ākāso' ti|| ||</p>

					<p class="f4">Ākāsanañ-c'āyatanaṃ upasampajja viharati.|| ||</p>

					<p class="f4">Sabbaso Ākāsanañ-c'āyatanaṃ samatikkamma|| ||</p>

					<p class="f4">'Anantaṃ viññāṇan' ti|| ||</p>

					<p class="f4">Viññāṇañ-c'āyatanaṃ upasampajja viharati.|| ||</p>

					<p class="f4">Sabbaso Viññāṇañ-c'āyatanaṃ samatikkamma|| ||</p>

					<p class="f4">'N'atthi kiñci' ti|| ||</p>

					<p class="f4">Ākiñcaññ'āyatanaṃ upasampajja viharati.|| ||</p>

					<p class="f4">Sabbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Evaṃ kho bhikkhave bhikkhu āneñja-p-patto hoti.|| ||</p>

					<p class="f4">Kathaṃ ca bhikkhave bhikkhu ariya-p-patto hoti?|| ||</p>

					<p class="f4">Idha, bhikkhave, bhikkhu|| ||</p>

					<p class="f4">'Idaṃ dukkhan' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-samudayo' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodho' ti yathā-bhūtaṃ pajānāti.|| ||</p>

					<p class="f4">'Ayaṃ dukkha-nirodha-gāminī paṭipadatā' ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave bhikkhu ariya-p-patto hotī ti.|| ||</p>

					<p class="ctr">Yodhajīva Vagga (Brāhmaṇa Vaggo) Catuttho</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>