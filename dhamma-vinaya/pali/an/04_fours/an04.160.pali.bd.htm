<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 4 160: Sugatavinayasuttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					XVI: Indriya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p160">Sutta 160</a></h4>

					<h1>Sugata-Vinaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg147"><span class="f2 g"><b>[147]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.160.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.160.olds.bd.htm#p1">olds</a>]</span> Sugato vā bhikkhave loke tiṭṭha-māno Sugata-Vinayo vā tadassa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.|| ||</p>

					<p class="f4">Katamo ca bhikkhave Sugato?|| ||</p>

					<p class="f4">Idha, bhikkhave, Tathāgato loke uppajjati arahaṃ Sammā-SamBuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">Ayaṃ bhikkhave Sugato.|| ||</p>

					<p class="f4">2. Katamo ca bhikkhave Sugata-Vinayo?|| ||</p>

					<p class="f4">So dhammaṃ deseti ādi-kalyāṇaṃ majjhe-kalyāṇaṃ pariyosāna kalyāṇaṃ sātthaṃ savyañ jhanaṃ kevala-paripuṇṇaṃ parisuddhaṃ Brahma-cariyahaṃ pakāseti.|| ||</p>

					<p class="f4">Ayaṃ bhikkhave Sugata-Vinayo.|| ||</p>

					<p class="f4">Evaṃ Sugato vā bhikkhave loke tiṭṭha-māno Sugata-Vinayo vā tadassa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan ti.|| ||</p>

					<p class="f4">3. Cattārā'me bhikkhave dhammā Sad'Dhammassa sammosāya antara-dhānāya saṃvaṭṭanti.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu duggahītaṃ suttantaṃ pariyāpuṇanti dunnikkhittehi pada-khyañ janehi.|| ||</p>

					<p class="f4">Dunnikkhittassa bhikkhave pada-khyañ janassa attho pi dunnayo hoti.|| ||</p>

					<p class="f4">Ayaṃ bhikkhave paṭhamo dhammo Sad'Dhammassa sammosāya antara-dhānāya saṃvaṭṭati.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave bhikkhu dubbacā honti do-vacassa-karaṇehi dhammehi samannāgatā akkhamā appada-k-khiṇaggāhino anusāsaniṃ.|| ||</p>

					<p class="f4">Ayaṃ bhikkhave dutiyo dhammo sāddhammassa sammosāya antara-dhānāya saṃvaṭṭati.|| ||</p>

					<p class="f4">5. Puna ca paraṃ bhikkhave ye te bhikkhū bahu-s-sutā āgatāgamā dhamma-dharā vinaya-dharā mātikā-dharā.|| ||</p>

					<p class="f4">Te na sakkaccaṃ suttantaṃ paraṃ vāventi tesaṃ accayena chinna-mūlako suttanto hoti,||<br />
					appaṭi-saraṇo ayaṃ bhikkhave tatiyo dhammo Sad'Dhammassa sammosāya antara-dhānāya saṃvaṭṭati.|| ||</p>

					<p class="f4">6. Puna ca paraṃ bhikkhave therā bhikkhu bāhulikā <a id="pg148"><span class="f2 g"><b>[148]</b></span></a> honti sāthalikā okkamane pubbaṇgamā paviveke nikkhitta-dhurā.|| ||</p>

					<p class="f4">Na viriyaṃ ārabhanti appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Tesaṃ pacchimā janatā diṭṭhānugataciṃ āpajjati.|| ||</p>

					<p class="f4">Sā pi hoti sāthalikā bāhulikā okkamane pubbaṇgamā paviveke nikkhitta-dhurā.|| ||</p>

					<p class="f4">Na viriyaṃ ārahati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Ayaṃ bhikkhave catuttho dhammo Sad'Dhammassa sammosāya antara-dhānāya saṃvaṭṭati.|| ||</p>

					<p class="f4">Ime kho bhikkhave cattāro dhammā Sad'Dhammassa samhemāsāya antara-dhānāya saṃvaṭṭanti ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Cattāro me bhikkhave dhammā Sad'Dhammassa ṭhitiyā asammosāya anantara-dhānāya saṃvaṭṭanti.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu suggahītaṃ suttantaṃ pariyāpuṇanti sunikkhittehi pada-khyañ janehi.|| ||</p>

					<p class="f4">Sunikkhittassa bhikkhave pada-khyañ janassa atthopi sunayo hoti.|| ||</p>

					<p class="f4">Ayaṃ bhikkhave paṭhamo dhammo Sad'Dhammassa ṭhitiyā asammosāya anantara-dhānāya saṃvaṭṭati.|| ||</p>

					<p class="f4">8. Puna ca paraṃ bhikkhave bhikkhu subbacā honti sovacassa-karaṇehi dhammehi samannāgatā khamā pada-k-khiṇaggāhino anusāsaniṃ.|| ||</p>

					<p class="f4">Ayaṃ bhikkhave dutiyo dhammo Sad'Dhammassa ṭhatiyā asammosāya anantara-dhānāya saṃvaṭṭati.|| ||</p>

					<p class="f4">9. Puna ca paraṃ bhikkhave ye te bhikkhu bahu-s-sutā āgatāgamā dhamma-dharā vinaya-dharā mātikā-dharā.|| ||</p>

					<p class="f4">Te sakkaccaṃ suttantaṃ paraṃ vāventi.|| ||</p>

					<p class="f4">Tesaṃ accayena nacchinnamulako suttanto hoti sappaṭi-saraṇo.|| ||</p>

					<p class="f4">Ayaṃ bhikkhave tatiyo dhammo Sad'Dhammassa ṭhatiyā asammosāya anantara-dhānāya saṃvaṭṭati.|| ||</p>

					<p class="f4">10. Puna ca paraṃ bhikkhave therā bhikkhu na bāhulikā honti na sāthalikā okkamane nikkhittadhūra paviveke pubbaṇgamā.|| ||</p>

					<p class="f4">Viriyaṃ ārabhanti appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Tesaṃ pacchimā janatā diṭṭh'ānugatiṃ āpajjati.|| ||</p>

					<p class="f4">Sā pi hoti na bāhulikā na sāthalikā okkamane nikkhittadhūrā paviveke pubbaṇgamā.|| ||</p>

					<p class="f4">Viriyaṃ ārahati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Ayaṃ bhikkhave catuttho dhammo Sad'Dhammassa ṭhatiyā asammosāya anantara-dhānāya saṃvaṭṭati.|| ||</p>

					<p class="f4"><a id="pg149"><span class="f2 g"><b>[149]</b></span></a> Ime kho bhikkhave cattāro dhammā Sad'Dhammassa ṭhatiyā asammosāya anāntara-dhānāya saṃvaṭṭanti ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>