<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 239. Gotama teaches the bhikkhus a 'lion's roar' and describes the four sorts of ascetics found in this Dhamma and Discipline." />
<title>AN 4 239: Samana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XXIV: Kamma Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p239">Sutta 239</a></h4>

					<h1>Samaṇa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg238"><span class="f2 g"><b>[238]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.239.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"'Idh'eva samaṇo,||<br />
					idha dutiyo samaṇo,||<br />
					idha tatiyo samaṇo,||<br />
					idha catuttho samaṇo.|| ||</p>

					<p class="f4">Suññā parappavādā samaṇehi aññe' ti.|| ||</p>

					<p class="f4">Evam etaṃ bhikkhave sammā sīha-nādaṃ nadatha.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamo ca bhikkhave samaṇo?|| ||</p>

					<p class="f4">Idha, bhikkhave, bhikkhu tiṇṇaṃ saṃyojanānaṃ parikkhayā Sotāpanno hoti avinipāta-dhammo niyato sambodhi-parāyaṇo.|| ||</p>

					<p class="f4">Ayaṃ bhikkhave samaṇo.|| ||</p>

					<p class="ctr c">&#9632;</p>

					<p class="f4">Katamo ca bhikkhave dutiyo samaṇo?|| ||</p>

					<p class="f4">Idha, bhikkhave, bhikkhu tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad-āgāmi hoti, sakideva imaṃ lokaṃ āgantvā dukkhassantaṃ karoti.|| ||</p>

					<p class="f4">Ayaṃ bhikkhave dutiyo samaṇo.|| ||</p>

					<p class="ctr c">&#9632;</p>

					<p class="f4">Katamo ca bhikkhave tatiyo samaṇo?|| ||</p>

					<p class="f4">Idha, bhikkhave, bhikkhu pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā ayaṃ bhikkhave tatiyo samaṇo.|| ||</p>

					<p class="ctr c">&#9632;</p>

					<p class="f4">Katamo ca bhikkhave catuttho samaṇo?|| ||</p>

					<p class="f4">Idha, bhikkhave, āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ayaṃ bhikkhave catuttho samaṇo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Idh'eva samaṇo,||<br />
					idha dutiyo samaṇo,||<br />
					idha tatiyo samaṇo,||<br />
					idha catuttho samaṇo.|| ||</p>

					<p class="f4">Suññā parappavādā samaṇehi aññe' ti.|| ||</p>

					<p class="f4">Evam etaṃ bhikkhave sammā sīha-nādaṃ nadathā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>