<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 28. Gotama speaks of the four ancient practices of the lineage of the Ariyan, a warrior, holy man, ordinary man, shaman, powerful person, and king all wrapped up in the seeker after the solution to the problem of pain in existence." />
<title>AN 4 28: Ariyavamsa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṅguttara Nikāya<br />
					4. Catukka Nipāta<br />
					III. Uruvelā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p28">Sutta 28</a></h4>

					<h1>Ariyavaṃsa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg27"><span class="f2 g"><b>[27]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.028.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.028.than.ati.htm#p1">than</a>][<a href="../../../../dhamma-vinaya/wp/an/04_fours/an04.028.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro, me bhikkhave ariyavaṃsā aggaññā,||<br />
					rattaññā,||<br />
					vaṃsaññā,||<br />
					porāṇā,||<br />
					asaṅkiṇṇā,||<br />
					asaṅkiṇṇa-pubb,||<br />
					na saṅkīyanti,||<br />
					na saṅkīyissanti,||<br />
					appatikuṭṭhā samaṇehi brāhmaṇehi viññūhi.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu santuṭṭho hoti itarītarena cīvarena,||<br />
					itar'ītara-cīvara-santuṭṭhiyā ca vaṇṇa-vādī.|| ||</p>

					<p class="f4">Na ca cīvara-hetu anesanaṃ appaṭirūpaṃ āpajjati.|| ||</p>

					<p class="f4">Aladdhā ca cīvaraṃ na paritassati.|| ||</p>

					<p class="f4">Laddhā ca cīvaraṃ agathito amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p class="f4">Tāya va pana itar'ītara-cīvara-santuṭṭhiyā n'evattānukkaṃseti.|| ||</p>

					<p class="f4">No paraṃ vambheti.|| ||</p>

					<p class="f4">So hi tattha dakkho analaso sampajāno patissato.|| ||</p>

					<p class="f4">Ayaṃ vuccati bhikkhave bhikkhu porāṇe aggaññe ariyavaṃse ṭhito.|| ||</p>

					<p class="f4">Puna ca paraṃ bhikkhave bhikkhu santuṭṭho hoti itarītarena piṇḍa-pātena,||<br />
					itar'ītarapiṇḍa-pāta-santuṭṭhiyā ca vaṇṇa-vādī.|| ||</p>

					<p class="f4">Na ca piṇḍa-pātahetu anesanaṃ appaṭirūpaṃ āpajjati.|| ||</p>

					<p class="f4">Aladdhā ca piṇḍa-pātaṃ na paritassati.|| ||</p>

					<p class="f4">Laddhā ca piṇḍa-pātaṃ agathito amucchito anajjhāpanno ādīnava-dassāvī <a id="pg28"><span class="f2 g"><b>[28]</b></span></a> nissaraṇa-pañño paribhuñjati.|| ||</p>

					<p class="f4">Tāya ca pana itar'ītarapiṇḍa-pāta santuṭṭhiyā n'evattānukkaṃseti.|| ||</p>

					<p class="f4">No paraṃ vambheti.|| ||</p>

					<p class="f4">So hi tattha dakkho analaso sampajāno patissato.|| ||</p>

					<p class="f4">Ayaṃ vuccanati bhikkhave bhikkhu porāṇe aggaññe ariyavaṃse ṭhito.

					Puna ca paraṃ bhikkhave bhikkhu santuṭṭho hoti itarītarena sen'āsanena,||<br />
					itar'ītarasen'āsana-santuṭṭhiyā ca vaṇṇa-vādī.|| ||</p>

					<p class="f4">Na ca sen'āsanahetu anesanaṃ appaṭirūpaṃ āpajjati.|| ||</p>

					<p class="f4">Aladdhā ca sen'āsanaṃ na paritassati.|| ||</p>

					<p class="f4">Laddhā ca sen'āsanaṃ agathito amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p class="f4">Tāya ca pana itar'ītarasen'āsana-santuṭṭhiyā n'ev'attān'ukkaṃseti.|| ||</p>

					<p class="f4">No paraṃ vambheti.|| ||</p>

					<p class="f4">Yo hi tattha dakkho analaso sampajāno patissato.|| ||</p>

					<p class="f4">Ayaṃ vuccati bhikkhave bhikkhu porāṇe aggaññe ariyavaṃse ṭhito.|| ||</p>

					<p class="f4">Puna ca paraṃ bhikkhave bhikkhu bhāvan-ā-rāmo hoti bhāvanārato,||<br />
					pahān-ā-rāmo hoti pahānarato.|| ||</p>

					<p class="f4">Tāya ca pana bhāvan-ā-rāmatāya bhāvanāratiyā pahānāmaratāya pahānaratiyā n'evattānukkaṃseti.|| ||</p>

					<p class="f4">No paraṃ vambheti.|| ||</p>

					<p class="f4">Yo hi tattha dakkho analaso sampajāno patissato.|| ||</p>

					<p class="f4">Ayaṃ vuccati bhikkhave bhikkhu porāṇe aggaññe ariyavaṃse ṭhito.|| ||</p>

					<p class="f4">Ime kho bhikkhave cattāro ariyavaṃsā aggaññā,||<br />
					rattaññā,||<br />
					vaṃsaññā,||<br />
					porāṇā.|| ||</p>

					<p class="f4">Asaṅkiṇṇā.|| ||</p>

					<p class="f4">Asaṅkiṇṇa-pubb,||<br />
					na saṅkīyanti,||<br />
					na saṅkīyissanti.|| ||</p>

					<p class="f4">Appatikuṭṭhā samaṇehi brāhmaṇehi viññūhi.|| ||</p>

					<p class="f4">Imehi ca pana bhikkhave catūhi ariyavaṃsehi samannāgato bhikkhu||<br />
					puratthimāya ce pi disāya viharati,||<br />
					sveva aratiṃ sahati,||<br />
					na taṃ arati sahati.|| ||</p>

					<p class="f4">Pacchimāya ce pi disāya viharati,||<br />
					sveva aratiṃ sahati,||<br />
					na taṃ arati sahati.|| ||</p>

					<p class="f4">Uttarāya ce pi disāya viharati,||<br />
					sveva aratiṃ sahati,||<br />
					na taṃ arati sahati.|| ||</p>

					<p class="f4">Dakkhiṇāya ce pi disāya viharati,||<br />
					sveva aratiṃ sahati,||<br />
					na taṃ arati sahati.|| ||</p>

					<p class="f4">Taṃ kissa hetu?|| ||</p>

					<p class="f4">Arati-ratisaho hi bhikkhave dhīro ti.|| ||</p>

					<p>&nbsp;</p>

					<p class="f4 ctr">Nārati sahati dhīraṃ sahati||<br />
					Dīro ca aratiṃ sahati dhīro hi aratiṃ saho.|| ||</p>

					<p class="f4 ctr"><a id="pg29"><span class="f2 g"><b>[29]</b></span></a> Sammā kammavihāyinaṃ panunnaṃ ko nivāraye,||<br />
					Nekkhaṃ jambonadass'eva ko taṃ ninditum arahati?||<br />
					Devā pi naṃ pasaṃ-santi brahmunā pi pasaṃsito ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>