<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 55. Nakula's mother and father each approach the Buddha and each, in identical words, states that they are not aware of the other ever having transgressed against them either in thought or deed and then state that they are desirous of seeing each other in lives to come. The Buddha instructs them in how such a thing is to be attained." />
<title>AN 4 55: Samajiva Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					VI. Puññābhisanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p55">Sutta 55</a></h4>

					<h1>Samajīvī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg61"><span class="f2 g"><b>[61]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.055.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.055.than.ati.htm#p1">than</a>][<a href="../../../../dhamma-vinaya/mnl/an/04_fours/an04.055.upal.mnl.htm#p1">upal</a>][<a href="../../../../dhamma-vinaya/bd/an/04_fours/an04.055.olds.bd.htm#p1">olds</a>][<a href="../../../../dhamma-vinaya/wp/an/04_fours/an04.055.bodh.wp.htm#p1">bodh</a>]</span> Ekaṃ samayaṃ Bhagavā Bhaggesu viharati Suṃsumāragire Bhesakalāvane Migadāye.</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya yena Nakulapituno gahapatissa nivesanaṃ ten'upasaṇkami.||<br />
					Upasaṇkamitvā paññatte āsane nisīdi.|| ||</p>

					<p class="f4">Atha kho Nakulapitā ca gahapati Nakulamātā ca gahapatānī yena Bhagavā ten'upasaṇkamiṃsu.||<br />
					Upasaṇkamitvā Bhagavantaṃ abhivādetvā eka-m-antaṃ nisīdiṃsu.</p>

					<p class="f4">Eka-m-antaṃ nisinno kho Nakulapitā gahapati Bhagavantaṃ etad avoca:|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/04_fours/an04.055.wood.pts.htm#p2">pts</a>][<a href="../../../../dhamma-vinaya/ati/an/04_fours/an04.055.than.ati.htm#p2">than</a>][<a href="../../../../dhamma-vinaya/bd/an/04_fours/an04.055.olds.bd.htm#p2">olds</a>]</span> "Yato me bhante Nakulamātā gahapatānī daharass'eva daharā ānītā||<br />
					nābhijānāmi Nakulamātaraṃ gahapatāniṃ manasā pi aticaritā,||<br />
					kuto pana kāyena.</p>

					<p class="f4">Iccheyyāma mayaṃ bhante diṭṭhe'va dhamme añña-maññaṃ passituṃ abhisamparāyañ ca añña-maññaṃ passitun" ti?|| ||</p>

					<p class="f4">Nakulamātā pi kho gahapatānī Bhagavantaṃ etad avoca:|| ||</p>

					<p class="f4">"Yatvāhaṃ bhante Nakulapituno gahapatissa daharass'eva daharā ānītā||<br />
					nābhijānāmi Nakulapitaraṃ gahapatiṃ manasā pi aticaritā,||<br />
					kuto pana kāyena.</p>

					<p class="f4">Iccheyyāma mayaṃ bhante diṭṭhe'va dhamme añña-maññaṃ passituṃ abhisamparāyañ ca añña-maññaṃ passitun" ti?|| ||</p>

					<p class="f4"><a id="pg62"><span class="f2 g"><b>[62]</b></span></a> "Ākaṇkheyyuṃ ce gahapatayo ubho jānipatayo diṭṭhe'va dhamme añña-maññaṃ passituṃ abhisamparāyañ ca añña-maññaṃ passituṃ,||<br />
					ubho ca assu samasaddhā||<br />
					samasīlā||<br />
					samacāgā||<br />
					samapaññā.</p>

					<p class="f4">Te diṭṭhe'va dhamme añña-maññaṃ passanti abhisamparāyañ ca añña-maññaṃ passantī" ti.|| ||</p>

					<p>&nbsp;</p>

					<p class="f4 ctr"> Ubho saddhā vadaññū ca saññatā dhammajīvino,||<br />
					Te honti jānipatayo añña-maññaṃ piyaṃvadā.|| ||</p>

					<p class="f4 ctr">Atthā sampacurā honti vāsatthaṃ upajāyati,||<br />
					Amittā dummanā honti ubhinnaṃ samasīlinaṃ.|| ||</p>

					<p class="f4 ctr">Idha dhammaṃ caritvāna samasīla-b-batā ubho,||<br />
					Nandino deva-lokasmiṃ modanti kāma-kāmino ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>