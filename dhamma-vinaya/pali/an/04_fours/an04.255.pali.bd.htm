<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 255. Four reasons great families decline and four where they prosper." />
<title>AN 4 255: Kula Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XXVI: Abhiññā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p255">Sutta 255</a></h4>

					<h1>Kula Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg249"><span class="f2 g"><b>[249]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.255.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.255.than.ati.htm#p1">than</a>][<a href="../../../../dhamma-vinaya/bd/an/04_fours/an04.255.olds.bd.htm">olds</a>]</span> Yāni kānici bhikkhave kulāni||<br />
					bhogesu mahantataṃ pattāni||<br />
					na cira-ṭ-ṭhitikāni bhavanti,||<br />
					sabbāni tāni catūhi ṭhānehi,||<br />
					etesaṃ vā aññatarena.</p>

					<p class="f4">Katamehi catūhi?|| ||</p>

					<p class="f4">Naṭṭhaṃ na gavesanti,||<br />
					jiṇṇaṃ na paṭisaṇkaronti,||<br />
					aparimita-pāna-bhojanā ca honti,||<br />
					du-s-sīlaṃ itthiṃ vā purisaṃ vā ādhipacce ṭhapenti.|| ||</p>

					<p class="f4">Yāni kānici bhikkhave kulāni bhogesu mahantataṃ pattāni,||<br />
					na cira-ṭ-ṭhitikāni bhavanti,||<br />
					sabbāni tāni imehi catūhi ṭhānehi,||<br />
					etesaṃ vā aññatarena.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yāni kānici bhikkhave kulāni bhogesu mahantataṃ pattāni||<br />
					cira-ṭ-ṭhitikāni bhavanti||<br />
					sabbāni tāni catūhi ṭhānehi,||<br />
					etesaṃ vā aññatarena.||<br />
					Katamehi catūhi?|| ||</p>

					<p class="f4">Naṭṭhaṃ gavesanti,||<br />
					jiṇṇaṃ paṭisaṇkaronti,||<br />
					parimita-pāna-bhojanā honti,||<br />
					sīla-vantaṃ itthiṃ vā purisaṃ vā ādhipacce ṭhapenti.|| ||</p>

					<p class="f4">Yāni kānici bhikkhave kulāni bhogesu mahantataṃ pattāni||<br />
					cira-ṭ-ṭhitikāni bhavanti,||<br />
					sabbāni tāni imehi catūhi ṭhānehi,||<br />
					etesaṃ vā aññatarenā ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>