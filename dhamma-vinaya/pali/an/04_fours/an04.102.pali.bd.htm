<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 102. Gotama likens four sorts of persons to four sorts of rain-clouds: one that thunders but doesn't rain, one that rains but doesn't thunder, one that neither rains nor thunders, one that both rains and thunders. He defines mastery of Dhamma as thundering, understanding the Four Truths as raining." />
<title>AN 4 102: Dutiya Valahaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XI: Valāhaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p102">Sutta 102</a></h4>

					<h1>Dutiya Valāhaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg103"><span class="f2 g"><b>[103]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.102.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.102.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Cattāro'me bhikkhave valāhakā.|| ||</p>

					<p class="f4">Katame cattāro?|| ||</p>

					<p class="f4">Gajjitā no vassitā,||<br />
					vassitā no gajjitā,||<br />
					n'eva gajjitā no vassitā,||<br />
					gajjitā ca vassitā ca.|| ||</p>

					<p class="f4">Ime kho bhikkhave cattāro valāhakā.|| ||</p>

					<p class="f4">Evam eva kho bhikkhave cattāro'me valāhakūpamā puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Gajjitā no vassitā,||<br />
					vassitā no gajjitā,||<br />
					n'eva gajjitā no vassitā,||<br />
					gajjitā ca vassitā ca.|| ||</p>

					<p class="f4">Kathañ ca bhikkhave puggalo gajjitā hoti no vassitā?|| ||</p>

					<p class="f4">Idha, bhikkhave, ekacco puggalo dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhuta-dhammaṃ vedallaṃ.|| ||</p>

					<p class="f4">So idaṃ dukkhan ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave puggalo gajjitā hoti no vassitā.|| ||</p>

					<p class="f4">Seyyathā pi so bhikkhave valāhako gajjitā no vassitā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Kathañ ca bhikkhave puggalo vassitā hoti no gajjitā?|| ||</p>

					<p class="f4">Idha, bhikkhave, ekacco puggalo n'eva dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhūta-dhammaṃ vedallaṃ.|| ||</p>

					<p class="f4">So idaṃ dukkhan ti yathā-bhūtaṃ pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave puggalo vassitā hoti no gajjitā.|| ||</p>

					<p class="f4">Seyyathā pi so bhikkhave valāhako vassitā no gajjitā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Kathañ ca bhikkhave puggalo n'eva gajjitā hoti no vassitā?|| ||</p>

					<p class="f4">Idha, bhikkhave, ekacco puggalo dhammaṃ na pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhuta-dhammaṃ vedallaṃ.|| ||</p>

					<p class="f4">So idaṃ dukkhan ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ na-p-pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave puggalo n'eva gajjitā hoti no vassitā.|| ||</p>

					<p class="f4">Seyyathā pi so bhikkhave valāhako n'eva gajjitā no vassitā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Kathañ ca bhikkhave puggalo gajjitā ca hoti vassitā ca?|| ||</p>

					<p class="f4">Idha, bhikkhave, ekacco puggalo dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhūta-dhammaṃ vedallaṃ.|| ||</p>

					<p class="f4">So idaṃ dukkhan ti yathā-bhūtaṃ pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave puggalo gajjitā ca hoti vassitā ca.|| ||</p>

					<p class="f4">Seyyathā pi so bhikkhave valāhako gajjitā ca vassitā ca,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4"><a id="pg104"><span class="f2 g"><b>[104]</b></span></a> Ime kho bhikkhave cattāro valāhakūpamā puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>