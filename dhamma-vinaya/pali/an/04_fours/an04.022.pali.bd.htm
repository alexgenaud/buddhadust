<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 22. Four things more important than age that make a person an elder." />
<title>AN 4 22: Dutiya Uruvela Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					4. Catukka Nipāta<br />
					III. Uruvelā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p22">Sutta 22</a></h4>

					<h1>Dutiya Uruvelā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg22"><span class="f2 g"><b>[22]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.022.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.022.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Ekam idāhaɱ bhikkhave samayaɱ Uravelāyaɱ viharāmi najjā Nerañjarāya tīre Ajapālanigrodhe paṭhamā-bhisambuddho.|| ||</p>

					<p class="f4">Atha kho bhikkhave sambahulā brāhmaṇā jiṇṇā vuḍḍhā mahallakā addhagatā vayo-anuppattā yenāhaɱ ten'upasaṅkamiɱsu.|| ||</p>

					<p class="f4">Upasaṅkamitvā mayā saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho bhikkhave te brāhmaṇā maɱ etad avocuɱ:|| ||</p>

					<p class="f4">Sutaɱ ne bho Gotama:|| ||</p>

					<p class="f4">"Na Samaṇo Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimanteti" ti.|| ||</p>

					<p class="f4">Ta-y-idaɱ bho Gotama tath'eva.|| ||</p>

					<p class="f4">Na hi bhavaɱ Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimanteti.|| ||</p>

					<p class="f4">Ta-y-idaɱ bho Gotama na sampannam evāti.|| ||</p>

					<p class="f4">3. Tassa mayhaɱ bhikkhave etad ahosi:|| ||</p>

					<p class="f4">Na vata'me āyasmanto jānanti theraɱ vā therakaraṇe vā dhamme.|| ||</p>

					<p class="f4">Vuddho ce pi bhikkhave hoti āsītiko vā nāvutiko vā vassasatiko vā jātiyā.|| ||</p>

					<p class="f4">So ca hoti akāla-vādī abhūta-vādī anattha-vādī adhamma-vādī avinaya-vādī anidhāna-vatiɱ vācaɱ bhāsitā akālena anapadesaɱ apariyanta-vatiɱ anattha-saɱhitaɱ.|| ||</p>

					<p class="f4">Atha kho so bālo thero teva saṅakhaɱ gacchati.|| ||</p>

					<p class="f4">Daharo ce pi bhikkhave hoti yuvā susu kāḷakeso bhaddena yobbanena samannāgato paṭhamena vayasā.|| ||</p>

					<p class="f4">So ca hoti kāla-vādī bhūta-vādī attha-vādī dhamma-vādī vinaya-vādī nidhāna-vatiɱ vācaɱ bhāsitā kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">Atha kho so paṇḍito thero teva saṅakhaɱ gacchati.|| ||</p>

					<p class="f4">4. Cattāro'me, bhikkhave, thera-karaṇā dhammā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu sīlavā hoti Pātimokkha-saɱvara-saɱvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">Bahu-s-suto <a id="pg23"><span class="f2 g"><b>[23]</b></span></a> hoti suta-dharo suta-sanni-cayo.|| ||</p>

					<p class="f4">Ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā sa-vyañjanā kevala-paripuṇṇā parisuddhaɱ Brahma-cariyaɱ abhivadanti.|| ||</p>

					<p class="f4">Tathārūp'āssa dhammā bahu-s-sutā honti dhatā vacasā paricitā manas-ā-nupekkhitā diṭiṭhiyā suppaṭi-viddhā.|| ||</p>

					<p class="f4">Catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī hoti akiccha-lābhī akasira-lābhī.|| ||</p>

					<p class="f4">Āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ime kho bhikkhave cattāro therakaraṇā dhammāti.|| ||</p>

					<p>&nbsp;</p>

					<p class="f4 ctr">Yo uddhatena cittena samphañ ca bahu bhāsati,||<br />
					Asamāhita-saṅkappo asad'dhamma-rato mago,||<br />
					Ārā so thāvareyyamhā pāpadiṭṭhi anādaro.|| ||</p>

					<p class="f4 ctr">Yo ca sīlena sampanno sutavā paṭibhānavā,||<br />
					Saññato dhiro dhammesu paññāyatthaɱ vipassati,||<br />
					Pāragū sabba-dhammānaɱ akhilo paṭibhānavā.|| ||</p>

					<p class="f4 ctr">Pahīṇajātimaraṇo Brahma-cariyassa kevalī,||<br />
					Taɱ ahaɱ vadāmi thero ti yassa no santi āsavā,||<br />
					Āsavānaɱ khayā bhikkhu thero ti pavuccatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>