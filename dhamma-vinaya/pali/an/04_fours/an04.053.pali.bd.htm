<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 53. The Buddha describes four sorts of couples found in the world: a bad man living with a good woman, a good man living with a bad woman, a bad man living with a bad woman, and a good man living with a good woman." />
<title>AN 4 53: Pathama Samvasa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					VI. Puññābhisanda Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p53">Sutta 53</a></h4>

					<h1><i>Paṭhama Saṃvāsa Suttaṃ</i></h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg57"><span class="f2 g"><b>[57]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.053.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.053.bodh.wp.htm#p1">bodh</a>][<a href="../../../../dhamma-vinaya/ati/an/04_fours/an04.053.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā antarā ca Madhuraṃ antarā ca Verañjiṃ addhāna-magga-paṭipanno hoti.|| ||</p>

					<p class="f4">Sambahulā pi kho gahapatī ca gahapatāniyo ca antarā ca Verañjiṃ antarā ca Madhuraṃ addhāna-magga-paṭipannā honti.|| ||</p>

					<p class="f4">Atha kho Bhagavā maggā okkamma aññatarasmiṃ rukkha-mūle paññatte āsane nisīdi.|| ||</p>

					<p class="f4">Addasaṃsu kho gahapatī ca gahapatāniyo ca Bhagavantaṃ aññatarasmiṃ rukkha-mūle nisinnaṃ||<br />
					disvā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho te gahapatī ca gahapatāniyo ca Bhagavā etad avoca:|| ||</p>

					<p class="f4">2. "Cattāro'me gahapatayo saṇvāsā.|| ||</p>

					<p class="f4">Katame cattāro?|| ||</p>

					<p class="f4">Chavo chavāya saddhiṃ saṃvasati,||<br />
					chavo deviyā saddhiṃ saṃvasati,||<br />
					devo chavāya saddhiṃ saṃvasati,||<br />
					devo deviyā saddhiṃ saṃvasati.|| ||</p>

					<p class="f4">3. Kathañ ca gahapatayo chavo chavāya saddhiṃ saṃvasati?|| ||</p>

					<p class="f4"><a id="pg58"><span class="f2 g"><b>[58]</b></span></a> Idha gahapatayo sāmiko hoti pāṇ-ā-tipātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					surā-mera-yamajja-pamā-daṭṭhāyī du-s-sīlo pāpa-dhammo,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosaka-paribhāsako samaṇa-brāhmaṇānaṃ,||<br />
					bhariyā pi'ssa hoti pāṇ-ā-tipātinī,||<br />
					adinn'ādāyinī,||<br />
					kāmesu micchā-cārinī,||<br />
					musā-vādinī,||<br />
					surā-mera-yamajja-pamā-daṭṭhāyinī,||<br />
					du-s-sīlā pāpa-dhammā,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho gahapatayo chavo chavāya saddhiṃ saṃvasati.|| ||</p>

					<p class="f4">Kathañ ca gahapatayo chavo deviyā saddhiṃ saṃvasati?|| ||</p>

					<p class="f4">Idha gahapatayo sāmiko hoti pāṇ-ā-tipātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					surā-mera-yamajja-pamā-daṭṭhāyī,||<br />
					du-s-sīlo pāpa-dhammo,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosaka-paribhāsako samaṇa-brāhmaṇānaṃ,||<br />
					bhariyā ca khvassa hoti pāṇ-ā-tipātā paṭiviratā||<br />
					adinn'ādānā paṭiviratā||<br />
					kāmesu micchā-cārā paṭiviratā||<br />
					musā-vādā paṭiviratā||<br />
					surā-mera-yamajja-pamā-daṭṭhānā paṭiviratā||<br />
					sīla-vatī kalyāṇa-dhammā,||<br />
					vigata-mala-maccherena cetasā āgāraṃ ajjhā-vasati,||<br />
					anakkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho gahapatayo chavo deviyā saddhiṃ saṃvasati.|| ||</p>

					<p class="f4">Kathañ ca gahapatayo devo chavāya saddhiṃ saṃvasati?|| ||</p>

					<p class="f4">Idha gahapatayo sāmiko hoti pāṇ-ā-tipātā paṭivirato,||<br />
					adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					surā-mera-yamajja-pamā-daṭṭhānā paṭivirato,||<br />
					sīlavā kalyāṇa-dhammo,||<br />
					vigata-mala-maccherena cetasā agāraṃ ajjhā-vasati,||<br />
					anakkosaka-paribhāsako samaṇa-brāhmaṇānaṃ,||<br />
					bhariyā ca khvassa hoti pāṇ-ā-tipātinī,||<br />
					adinn'ādāyinī,||<br />
					kāmesu micchā-cārinī,||<br />
					musā-vādinī,||<br />
					surā-mera-yamajja-pamā-daṭṭhāyinī,||<br />
					du-s-sīlā pāpa-dhammā,||<br />
					macchera-mala-pariyuṭṭhitena cetasā agāraṃ ajjhā-vasati,||<br />
					akkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho gahapatayo devo chavāya saddhiṃ saṃvasati.|| ||</p>

					<p class="f4">Kathañ ca gahapatayo devo deviyā saddhiṃ saṃvasati?|| ||</p>

					<p class="f4">Idha gahapatayo sāmiko hoti pāṇ-ā-tipātā paṭivirato,||<br />
					adinn'ādānā paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					surā-mera-yamajja-pamā-daṭṭhānā paṭivirato,||<br />
					sīlavā kalyāṇa-dhammo,||<br />
					vigata-mala-maccherena cetasā agāraṃ ajjhā-vasati,||<br />
					anakkosaka-paribhāsako samaṇa-brāhmaṇānaṃ,||<br />
					bhariyāpi'ssa hoti pāṇ-ā-tipātā paṭiviratā,||<br />
					adinn'ādānā paṭiviratā,||<br />
					kāmesu micchā-cārā paṭiviratā,||<br />
					musā-vādā paṭiviratā,||<br />
					surā-mera-yamajja-pamā-daṭṭhānā paṭiviratā,||<br />
					sīla-vatī kalyāṇa-dhammā,||<br />
					vigata-mala-maccherena cetasā agāraṃ ajjhā-vasati,||<br />
					anakkosikaparibhāsikā samaṇa-brāhmaṇānaṃ.|| ||</p>

					<p class="f4">Evaṃ kho gahapatayo devo deviyā saddhiṃ saṃvasati.|| ||</p>

					<p class="f4"><a id="pg59"><span class="f2 g"><b>[59]</b></span></a> Ime kho gahapatayo cattāro saṇvāsāti.|| ||</p>

					      <p class="f4 in2">Ubho ca honti du-s-sīlā kadariyā paribhāsakā,||<br />
							Te honti jānipatayo chavā saṃvāsamāgatā.|| ||</p>

					      <p class="f4 in2">Sāmiko du-s-sīlo hoti kadariyo paribhāsako,||<br />
							Bhariyā sīla-vatī hoti vadaññū vītamaccharā;||<br />
							Sā pi devī saṃvasati chavena patinā saha.|| ||</p>

					      <p class="f4 in2">Sāmiko sīlavā hoti vadaññū vītamaccharo,||<br />
							Bhariyā'ssa hoti du-s-sīlā kadariyā paribhāsikā;||<br />
							Sā pi chavā saṃvasati devena patinā saha.|| ||</p>

					      <p class="f4 in2">Ubho saddhā vadaññū ca saññatā dhammajīvino,||<br />
							Te honti jānipatayo añña-maññaṃ piyaṃvadā.|| ||</p>

					      <p class="f4 in2">Atthā sampacurā honti vāsatthaṃ upajāyati,||<br />
							Amittā dummanā honti ubhinnaṃ samasīlinaṃ.|| ||</p>

					      <p class="f4 in2">Idha dhammaṃ caritvāna samasīla-b-batā ubho,||<br />
							Nandino deva-lokasmiṃ modanti kāma-kāmino ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>