<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 106.The Buddha compares four sorts of persons to conditions of mangoes: one that is unripe and looks ripe, one that is ripe and looks unripe, one that is unripe and looks unripe, and one that is ripe and looks ripe." />
<title>AN 4 106: Amba Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XI: Valāhaka Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p106">Sutta 106</a></h4>

					<h1>Amba Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg106"><span class="f2 g"><b>[106]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.106.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattār'imāni bhikkhave ambhāni.|| ||</p>

					<p class="f4">Katamāni catta-kāri?|| ||</p>

					<p class="f4">Āmaɱ pakkavaṇṇi,||<br />
					pakkaɱ āmavaṇṇi,||<br />
					āmaɱ āmavaṇṇi,||<br />
					pakkaɱ pakkavaṇṇi.|| ||</p>

					<p class="f4">Imāni kho bhikkhave cattāri ambāni.|| ||</p>

					<p class="f4">Evam eva kho bhikkhave cattāro'me ambūpamā  Puggalā santo saŋvijj'amānā lokāsmiɱ.|| ||</p>

					<p class="f4">Katame cattāro?|| ||</p>

					<p class="f4">Āmo pakkavaṇṇi,||<br />
					pakko āmavaṇṇi,||<br />
					āmo āmavaṇṇi,||<br />
					pakko pakkavaṇṇi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo āmo hoti pakkavaṇṇi?|| ||</p>

					<p class="f4"><a id="pg107"><span class="f2 g"><b>[107]</b></span></a> Idha, bhikkhave, ekaccassa puggalassa pāsādikaɱ hoti||<br />
					abhikkantaɱ paṭikkantaɱ||<br />
					ālokitaɱ vilokitaɱ||<br />
					sammiñjitaɱ pasāritaɱ||<br />
					sanghāṭi-patta-cīvara-dhāraṇaɱ.|| ||</p>

					<p class="f4">So "Idaɱ dukkhan" ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha samudayo" ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha-nirodho" ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha-nirodha-gāminī paṭipadā" ti yathā-bhūtaɱ na-p-pajānāti.|| ||</p>

					<p class="f4">Evaɱ kho bhikkhave puggalo āmo hoti pakkavaṇṇi.|| ||</p>

					<p class="f4">Seyyathā pi taɱ bhikkhave ambaɱ āmaɱ pakkavaṇṇi,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo pakko hoti āmavaṇṇī?|| ||</p>

					<p class="f4">Idha, bhikkhave, Potali puggalassa na pāsādikaɱ hoti||<br />
					abhikkantaɱ paṭikkantaɱ||<br />
					ālokitaɱ vilokitaɱ||<br />
					sammiñjitaɱ pasāritaɱ||<br />
					sanghāṭi-patta-cīvara-dhāraṇaɱ.|| ||</p>

					<p class="f4">So "Idaɱ dukkhan" ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha-samudayo" ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha-nirodho" ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha-nirodha-gāminī paṭipadā" ti yathā-bhūtaɱ na-p-pajānāti.|| ||</p>

					<p class="f4">Evaɱ kho bhikkhave puggalo pakko hoti āmavaṇṇī.|| ||</p>

					<p class="f4">Seyyathā pi taɱ bhikkhave ambaɱ pakkaɱ āmavaṇṇī,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo āmo hoti āmavaṇṇī?|| ||</p>

					<p class="f4">Idha, bhikkhave, Potali puggalassa na pāsādikaɱ hoti||<br />
					abhikkantaɱ paṭikkantaɱ||<br />
					ālokitaɱ vilokitaɱ||<br />
					sammiñjitaɱ pasāritaɱ||<br />
					sanghāṭi-patta-cīvara-dhāraṇaɱ.|| ||</p>

					<p class="f4">So "Idaɱ dukkhan" ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha-samudayo" ti yathā-bhūtaɱ na-p-pajānāti. Ayaɱ dukkha-nirodho ti yathā-bhūtaɱ na-p-pajānāti.|| ||</p>

					<p class="f4">"Ayaɱ dukkha-nirodho" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-nirodha-gāminī paṭipadā" ti yathā-bhūtaɱ na-p-pajānāti.|| ||</p>

					<p class="f4">Evaɱ kho bhikkhave puggalo āmo hoti āmavaṇṇī.|| ||</p>

					<p class="f4">Seyyathā pi taɱ bhikkhave ambaɱ āmaɱ āmavaṇṇī,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo pakko hoti pakkavaṇṇī?|| ||</p>

					<p class="f4">Idha, bhikkhave, Potali puggalassa pāsādikaɱ hoti||<br />
					abhikkantaɱ paṭikkantaɱ||<br />
					ālokitaɱ vilokitaɱ||<br />
					sammiñjitaɱ pasāritaɱ||<br />
					sanghāṭi-patta-cīvara-dhāraṇaɱ.|| ||</p>

					<p class="f4">So "Idaɱ dukkhan" ti yathā-bhūtaɱ pajānāti.|| ||</p>

					<p class="f4">"Ayaɱ dukkha samudayo" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-nirodho" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-nirodha-gāminī paṭipadā" ti yathā-bhūtaɱ pajānāti.|| ||</p>

					<p class="f4">Evaɱ kho bhikkhave puggalo gambhīro hoti gambhīrobhāso.|| ||</p>

					<p class="f4">Evaɱ kho bhikkhave puggalo pakko hoti pakkavaṇṇī.|| ||</p>

					<p class="f4">Seyyathā pi taɱ bhikkhave ambaɱ pakkaɱ pakkavaṇṇī,||<br />
					tath'ūpamāhaɱ bhikkhave imaɱ puggalaɱ vadāmi.</p>

					<p class="f4">Ime kho bhikkhave cattāro ambūpamā puggalā santo saŋvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>