<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 4 192: Thana Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XX: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p192">Sutta 192</a></h4>

					<h1>Ṭhāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg187"><span class="f2 g"><b>[187]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.192.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.192.than.ati.htm#p1">than</a>]</span> Cattār'imāni bhikkhave ṭhānāni catūhi ṭhānehi veditabbāni.|| ||</p>

					<p class="f4">Katamāni cattāri?|| ||</p>

					<p class="f4">Saṃvāsena bhikkhave sīlaṃ veditabbaṃ,||<br />
					tañ ca kho dīghena addhunā na ittaraṃ||<br />
					mana-sikarotā no amanasikārā,||<br />
					paññavatā no duppaññena.|| ||</p>

					<p class="f4">Saṃvohārena bhikkhave soceyyaṃ veditabbaṃ,||<br />
					tañ ca kho dīghena addhunā na ittaraṃ||<br />
					mana-sikarotā no amanasikārā||<br />
					paññavatā no duppaññena.|| ||</p>

					<p class="f4">Apadāsu bhikkhave thāmo veditabbo,||<br />
					so ca kho dīghena addhunā na ittaraṃ||<br />
					mana-sikarotā no amanasikārā||<br />
					paññā'vatā no duppaññena.|| ||</p>

					<p class="f4">Sākacchāya bhikkhave paññā veditabbā,||<br />
					sā ca kho dīghena addhunā na ittaraṃ||<br />
					mana-sikarotā no amana-sikarā||<br />
					paññā'vatā no duppaññena.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/04_fours/an04.192.wood.pts.htm#p2">pts</a>][<a href="../../../../dhamma-vinaya/ati/an/04_fours/an04.192.than.ati.htm#p2">than</a>]</span> Saṃvāsena bhikkhave sīlaṃ veditabbaṃ,||<br />
					tañ ca kho dīghena addhunā na ittaraṃ,||<br />
					mana-sikarotā no amana-sikārā,||<br />
					paññā'vatā no duppaññenāti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Idha, bhikkhave, puggalo puggalena saddhiṃ saṃvasamāno evaṃ jānāti:|| ||</p>

					<p class="f4">Dīgha-rattaṃ kho ayam āyasmā khaṇḍa-kārī chidda-kārī sabala-kārī kammāsakārī na santata-kārī na santata-vutti sīlesu,||<br />
					du-s-sīlo ayam āyasmā,||<br />
					nāyaṃ āyasmā sīlavā ti.|| ||</p>

					<p class="f4">Idha pana bhikkhave puggalo puggalena saddhiṃ saṃvasamāne evaṃ jānāti:|| ||</p>

					<p class="f4">Dīgha-rattaṃ kho ayam āyāsmā akhaṇḍa-kārī acchidda-kārī asabala-kārī akammāsakārī san- <a id="pg188"><span class="f2 g"><b>[188]</b></span></a> tatakārī santata-vutti silesu,||<br />
					sīlavā ayam āyasmā,||<br />
					nāyaṃ āyasmā du-s-sīlo ti.|| ||</p>

					<p class="f4">Saṃvāsena bhikkhave sīlaṃ veditabbaṃ,||<br />
					tañ ca kho dīghena addhunā na ittaraṃ,||<br />
					mana-sikarotā no amana-sikārā,||<br />
					paññavatā no duppaññenāti||<br />
					— iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/04_fours/an04.192.wood.pts.htm#p3">pts</a>][<a href="../../../../dhamma-vinaya/ati/an/04_fours/an04.192.than.ati.htm#p3">than</a>]</span> Saṃvohārena bhikkhave soceyyaṃ veditabbaṃ,||<br />
					tañ ca kho dīghena addhunā na ittaraṃ,||<br />
					manasakarotā no amana-sikārā,||<br />
					paññavatā no duppaññenāti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Idha, bhikkhave, puggalo puggalena saddhiṃ saṃvohāramāno evaṃ jānāti:|| ||</p>

					<p class="f4">Aññatā kho ayam āyasmā ekena eko voharati,||<br />
					aññathā dvīhi,||<br />
					aññathā tīhi,||<br />
					aññathā sambahulehi,||<br />
					vokkamati ayam āyasmā purimavohārā pacchimavohārā,||<br />
					a-parisuddhavohāro ayam āyasmā,||<br />
					nāyam āyasmā parisuddhavohāro ti.|| ||</p>

					<p class="f4">Idha pana bhikkhave puggalo puggalena saddhiṃ saṃvohāramāno evaṃ jānāti:|| ||</p>

					<p class="f4">Yath'eva kho ayam āyasmā ekena eko voharati,||<br />
					tathā dvīhi,||<br />
					tathā tīhi,||<br />
					tathā sambahulehi,||<br />
					nāyam āyasmā vokkamati purimavohārā pacchamavohārā, parisuddhavohāro ayam āyasmā,||<br />
					nāyam āyasmā a-parisuddhavohāro ti.|| ||</p>

					<p class="f4">Saṃvohārena bhikkhave soceyyaṃ veditabbaṃ,||<br />
					tañ ca kho dīghena addhunā na ittaraṃ,||<br />
					mana-sikarotā no amana-sikārā,||<br />
					paññavatā no duppaññenāti||<br />
					— iti kho pan'etaṃ vuttaṃ,||<br />
					idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/04_fours/an04.192.wood.pts.htm#p4">pts</a>][<a href="../../../../dhamma-vinaya/ati/an/04_fours/an04.192.than.ati.htm#p4">than</a>]</span> Āpadāsu bhikkhave thāmo veditabbo,||<br />
					so ca kho dīghena addhunā na ittaraṃ,||<br />
					mana-sikarotā no amana-sikārā||<br />
					paññavatā no duppaññenāti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Idha, bhikkhave, ekacco ñāti-vyasanena vā phuṭṭho samāno bhoga-vyasanena vā phuṭṭho samāno roga-vyasanena vā phuṭṭho samāno [na] iti paṭisañcikkhati:|| ||</p>

					<p class="f4">Tathābhuto kho ayaṃ lokasannivāso tathābhuto atta-bhāva-paṭilābho,||<br />
					yathābhute lonakasannivāse yathābhute atta-bhāva-paṭilābhe aṭṭha loka-dhammā lokaṃ anuparivattanti,||<br />
					loko c'aṭṭha loka-dhamme anuparivattati:||<br />
					lābho ca alābho ca||<br />
					ayaso ca yaso ca||<br />
					nindā ca pasaṃsā ca||<br />
					sukhañ ca dukkhañ cā ti.|| ||</p>

					<p class="f4">So ñāti-vyasanena vā phuṭṭho samāno bhoga-vyasanena vā phuṭṭho samāno roga-vyasanena vā phuṭṭho samāno socati kilamati paridevati urattāḷiṃ kandati sammohaṃ āpajjati.|| ||</p>

					<p class="f4">Idha pana bhikkhave ekacco ñāti-vyasanena vā phuṭṭho samāno bhoga-vyasanena vā phuṭṭho samāno ro- <a id="pg189"><span class="f2 g"><b>[189]</b></span></a> gavyasanena vā phuṭṭho samāno iti paṭisañcikkhati:|| ||</p>

					<p class="f4">Tathābhuto kho ayaṃ lokasannivāso tathābhuto atta-bhāva-paṭilābho,||<br />
					yathābhute lokasannivāse yathābhute atta-bhāva-paṭilābhe aṭṭha loka-dhammā lokaṃ anuparivattanti,||<br />
					loko c'aṭṭha loka-dhamme anuparivattati:||<br />
					lābho ca alābho ca||<br />
					ayaso ca yaso ca||<br />
					nindā ca pasaṃsā ca||<br />
					sukhañ ca dukkhañ cā ti.|| ||</p>

					<p class="f4">So ñāti-vyasanena vā phuṭṭho samāno bhoga-vyasanena vā phuṭṭho samāno roga-vyasanena vā phuṭṭho samāno na socati na kilamati na paridevati,||<br />
					na urattāḷiṃ kandati,||<br />
					na sammohaṃ āpajjati.|| ||</p>

					<p class="f4">Āpadāsu bhikkhave thāmo veditabbo,||<br />
					so ca kho dīghena addhunā na ittaraṃ||<br />
					mana-sikarotā no amanasikārā,||<br />
					paññavatā no duppaññanāti||<br />
					— iti yaṃ taṃ vuttaṃ||<br />
					idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/04_fours/an04.192.wood.pts.htm#p5">pts</a>][<a href="../../../../dhamma-vinaya/ati/an/04_fours/an04.192.than.ati.htm#p5">than</a>]</span> Sākacchāya bhikkhave paññā veditabbā.|| ||</p>

					<p class="f4">Sā ca kho dīghena addhunā na ittaraṃ,||<br />
					mana-sikarotā no amanasikārā,||<br />
					paññavatā no duppaññenāti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Idha, bhikkhave, puggalo puggalena saddhiṃ sākacchāyamāno evaṃ jānāti:|| ||</p>

					<p class="f4">Yathā kho imassa āyasmato ummaggo,||<br />
					yathā ca abhinīhāro,||<br />
					yathā pañhasamudācāro,||<br />
					duppañño ayam āyasmā||<br />
					nāyam āyasmā paññāvā.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi ayam āyasmā na c'eva gambhīraṃ attha-padaṃ udāharati santaṃ paṇitaṃ atakkāvacaraṃ nipuṇaṃ paṇḍitavedanīyaṃ.|| ||</p>

					<p class="f4">Yañ ca ayam āyasmā dhammaṃ bhāsati,||<br />
					tassa ca na paṭibalo sāṇkhittena vā vitthārena vā atthaṃ ācikkhituṃ desetuṃ paññapetuṃ paṭṭhapetuṃ vicarituṃ vibhajituṃ uttānīkātuṃ,||<br />
					duppañño ayam āyasmā||<br />
					nāyaṃ āyasmā paññavā.|| ||</p>

					<p class="f4">Seyyathā pi, bhikkhave, cakkhumā puriso udakarabhadassa tīre ṭhito passeyya parittaṃ macchaṃ ummūjjamānaṃ,||<br />
					tass'evam assa:|| ||</p>

					<p class="f4">Yathā kho imassa macchassa ummaggo||<br />
					yathā ca umighāto||<br />
					yathā ca vegāyitattaṃ,||<br />
					paritto ayaṃ maccho,||<br />
					nāyaṃ maccho mahanto ti.|| ||</p>

					<p class="f4">Evam eva kho bhikkhave puggalo puggalena saddhiṃ sākacchāyamāno evaṃ jānāti:|| ||</p>

					<p class="f4">Yathā kho imassa āyasmato ummaggo||<br />
					yathā ca abhinīhāro||<br />
					yathā ca pañhasamudācāro,||<br />
					duppañño ayaṃ āyasmā,||<br />
					nāyam āyasmā paññavā.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi ayam āyasmā na c'eva gambhīraṃ attha-padaṃ udāharati santaṃ paṇitaṃ atakkāvacaraṃ nipuṇaṃ paṇḍitavedanīyaṃ.|| ||</p>

					<p class="f4">Yañ ca ayam āyasmā dhammaṃ bhāsati,||<br />
					tassa ca na paṭibalo saṇkhittena vā vitthārena vā atthaṃ ācikkhituṃ desetuṃ paññapetuṃ paṭṭhapetuṃ vicarituṃ vibhajituṃ uttānīkātuṃ.||<br />
					duppañño ayam āyasmā,||<br />
					nāyam āyasmā paññavā ti.|| ||</p>

					<p class="f4">Idha, bhikkhave, puggalo puggalena saddhiṃ sākacchāyamāno evaṃ jānāti:|| ||</p>

					<p class="f4">Yathā kho imassa āyasmato ummaggo yathā ca abhinībhāro yathā ca pañhasamudācāro,||<br />
					paññavā ayam āyasmā,||<br />
					nāyam āyasmā duppaññe.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi ayam āyasmā gambhīraṃ attha-padaṃ udāharati santaṃ paṇitaṃ atakkāvacaraṃ nipuṇaṃ paṇḍitavedanīyaṃ,||<br />
					yañ ca ayam āyasmā dhammaṃ bhāsati,||<br />
					tassa ca paṭibalo saṇakhittena vā vitthārena vā atthaṃ ācikkhituṃ||<br />
					desetuṃ paññapetuṃ paṭṭhapetuṃ vicarituṃ vibhajituṃ uttānīkātuṃ,||<br />
					paññavā ayam āyasmā,||<br />
					nāyam āyasmā duppañño.|| ||</p>

					<p class="f4">Seyyathā pi, bhikkhave, cakkhumā puriso udaka-rahadassa tīre ṭhito passeyya mahantaṃ macchaṃ ummujjamānaṃ,||<br />
					tass' <a id="pg190"><span class="f2 g"><b>[190]</b></span></a> evam assa:||<br />
					yathā kho imassa macchassa ummaggo yathā ca ūmighāto yathā ca vegāyittataṃ,||<br />
					mahanto ayaṃ maccho nāyaṃ maccho paritto ti.|| ||</p>

					<p class="f4">Evam eva kho bhikkhave puggalo puggalena saddhiṃ sākacchāyamāno evaṃ jānāti:|| ||</p>

					<p class="f4">Yathā kho imassa āyasmato ummaggo yathā ca pañhasamudācāro,||<br />
					dupañño ayam āyasmā,||<br />
					nāyam āyasmā paññavā.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi ayam āyasmā gambhīraṃ c'eva attha-padaṃ udāharati santaṃ paṇītaṃ atakkāvacaraṃ nipuṇaṃ paṇḍita vedanīnayaṃ,||<br />
					yañ ca ayam āyasmā dhammaṃ bhāsati,||<br />
					tassa ca paṭibalo saṇkhittena vā vitthārena vā atthaṃ ācikkhituṃ desetuṃ paññapetuṃ paṭṭhapetuṃ vivarituṃ vibhajituṃ uttānīkātuṃ,||<br />
					paññavā ayam āyasmā,||<br />
					nāyam āyasmā duppañño ti|| ||</p>

					<p class="f4">Sākacchāya bhikkhave paññā veditabbā|| ||</p>

					<p class="f4">Sā ca kho dīghena addhunā na ittaraṃ,||<br />
					mana-sikarotā no amana-sikārā,||<br />
					paññavatā no duppaññenāti.||<br />
					— iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Imāni kho bhikkhave cattāri ṭhānāni,||<br />
					imehi catūhi ṭhānehi veditabbānīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>