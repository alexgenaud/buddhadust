<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 4 192: Thana Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XX: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p192">Sutta 192</a></h4>

					<h1>Ṭhāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg187"><span class="f2 g"><b>[187]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.192.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.192.than.ati.htm#p1">than</a>]</span> Cattār'imāni bhikkhave ṭhānāni catūhi ṭhānehi veditabbāni.|| ||</p>

					<p class="f4">Katamāni cattāri?|| ||</p>

					<p class="f4">Saɱvāsena bhikkhave sīlaɱ veditabbaɱ,||<br />
					tañ ca kho dīghena addhunā na ittaraɱ||<br />
					mana-sikarotā no amanasi-kārā,||<br />
					paññavatā no duppaññena.|| ||</p>

					<p class="f4">Saɱvohārena bhikkhave soceyyaɱ veditabbaɱ,||<br />
					tañ ca kho dīghena addhunā na ittaraɱ||<br />
					mana-sikarotā no amanasi-kārā||<br />
					paññavatā no duppaññena.|| ||</p>

					<p class="f4">Apadāsu bhikkhave thāmo veditabbo,||<br />
					so ca kho dīghena addhunā na ittaraɱ||<br />
					mana-sikarotā no amanasi-kārā||<br />
					paññā'vatā no duppaññena.|| ||</p>

					<p class="f4">Sākacchāya bhikkhave paññā veditabbā,||<br />
					sā ca kho dīghena addhunā na ittaraɱ||<br />
					mana-sikarotā no amana-sikarā||<br />
					paññā'vatā no duppaññena.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/04_fours/an04.192.wood.pts.htm#p2">pts</a>][<a href="../../../../dhamma-vinaya/ati/an/04_fours/an04.192.than.ati.htm#p2">than</a>]</span> Saɱvāsena bhikkhave sīlaɱ veditabbaɱ,||<br />
					tañ ca kho dīghena addhunā na ittaraɱ,||<br />
					mana-sikarotā no amana-sikārā,||<br />
					paññā'vatā no duppaññenāti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Idha, bhikkhave, puggalo puggalena saddhiɱ saɱvasamāno evaɱ jānāti:|| ||</p>

					<p class="f4">Dīgha-rattaɱ kho ayam āyasmā khaṇḍa-kārī chidda-kārī sabala-kārī kammāsakārī na santata-kārī na santata-vutti sīlesu,||<br />
					du-s-sīlo ayam āyasmā,||<br />
					nāyaɱ āyasmā sīlavā ti.|| ||</p>

					<p class="f4">Idha pana bhikkhave puggalo puggalena saddhiɱ saɱvasamāne evaɱ jānāti:|| ||</p>

					<p class="f4">Dīgha-rattaɱ kho ayam āyāsmā akhaṇḍa-kārī acchidda-kārī asabala-kārī akammāsakārī san- <a id="pg188"><span class="f2 g"><b>[188]</b></span></a> tatakārī santata-vutti silesu,||<br />
					sīlavā ayam āyasmā,||<br />
					nāyaɱ āyasmā du-s-sīlo ti.|| ||</p>

					<p class="f4">Saɱvāsena bhikkhave sīlaɱ veditabbaɱ,||<br />
					tañ ca kho dīghena addhunā na ittaraɱ,||<br />
					mana-sikarotā no amana-sikārā,||<br />
					paññavatā no duppaññenāti||<br />
					— iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/04_fours/an04.192.wood.pts.htm#p3">pts</a>][<a href="../../../../dhamma-vinaya/ati/an/04_fours/an04.192.than.ati.htm#p3">than</a>]</span> Saɱvohārena bhikkhave soceyyaɱ veditabbaɱ,||<br />
					tañ ca kho dīghena addhunā na ittaraɱ,||<br />
					manasakarotā no amana-sikārā,||<br />
					paññavatā no duppaññenāti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Idha, bhikkhave, puggalo puggalena saddhiɱ saɱvohāramāno evaɱ jānāti:|| ||</p>

					<p class="f4">Aññatā kho ayam āyasmā ekena eko voharati,||<br />
					aññathā dvīhi,||<br />
					aññathā tīhi,||<br />
					aññathā sambahulehi,||<br />
					vokkamati ayam āyasmā purimavohārā pacchimavohārā,||<br />
					a-parisuddhavohāro ayam āyasmā,||<br />
					nāyam āyasmā parisuddhavohāro ti.|| ||</p>

					<p class="f4">Idha pana bhikkhave puggalo puggalena saddhiɱ saɱvohāramāno evaɱ jānāti:|| ||</p>

					<p class="f4">Yath'eva kho ayam āyasmā ekena eko voharati,||<br />
					tathā dvīhi,||<br />
					tathā tīhi,||<br />
					tathā sambahulehi,||<br />
					nāyam āyasmā vokkamati purimavohārā pacchamavohārā, parisuddhavohāro ayam āyasmā,||<br />
					nāyam āyasmā a-parisuddhavohāro ti.|| ||</p>

					<p class="f4">Saɱvohārena bhikkhave soceyyaɱ veditabbaɱ,||<br />
					tañ ca kho dīghena addhunā na ittaraɱ,||<br />
					mana-sikarotā no amana-sikārā,||<br />
					paññavatā no duppaññenāti||<br />
					— iti kho pan'etaɱ vuttaɱ,||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/04_fours/an04.192.wood.pts.htm#p4">pts</a>][<a href="../../../../dhamma-vinaya/ati/an/04_fours/an04.192.than.ati.htm#p4">than</a>]</span> Āpadāsu bhikkhave thāmo veditabbo,||<br />
					so ca kho dīghena addhunā na ittaraɱ,||<br />
					mana-sikarotā no amana-sikārā||<br />
					paññavatā no duppaññenāti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Idha, bhikkhave, ekacco ñāti-vyasanena vā phuṭṭho samāno bhoga-vyasanena vā phuṭṭho samāno roga-vyasanena vā phuṭṭho samāno [na] iti paṭisañcikkhati:|| ||</p>

					<p class="f4">Tathābhuto kho ayaɱ lokasannivāso tathābhuto atta-bhāva-paṭilābho,||<br />
					yathābhute lonakasannivāse yathābhute atta-bhāva-paṭilābhe aṭṭha loka-dhammā lokaɱ anuparivattanti,||<br />
					loko c'aṭṭha loka-dhamme anuparivattati:||<br />
					lābho ca alābho ca||<br />
					ayaso ca yaso ca||<br />
					nindā ca pasaɱsā ca||<br />
					sukhañ ca dukkhañ cā ti.|| ||</p>

					<p class="f4">So ñāti-vyasanena vā phuṭṭho samāno bhoga-vyasanena vā phuṭṭho samāno roga-vyasanena vā phuṭṭho samāno socati kilamati paridevati urattāḷiɱ kandati sammohaɱ āpajjati.|| ||</p>

					<p class="f4">Idha pana bhikkhave ekacco ñāti-vyasanena vā phuṭṭho samāno bhoga-vyasanena vā phuṭṭho samāno ro- <a id="pg189"><span class="f2 g"><b>[189]</b></span></a> gavyasanena vā phuṭṭho samāno iti paṭisañcikkhati:|| ||</p>

					<p class="f4">Tathābhuto kho ayaɱ lokasannivāso tathābhuto atta-bhāva-paṭilābho,||<br />
					yathābhute lokasannivāse yathābhute atta-bhāva-paṭilābhe aṭṭha loka-dhammā lokaɱ anuparivattanti,||<br />
					loko c'aṭṭha loka-dhamme anuparivattati:||<br />
					lābho ca alābho ca||<br />
					ayaso ca yaso ca||<br />
					nindā ca pasaɱsā ca||<br />
					sukhañ ca dukkhañ cā ti.|| ||</p>

					<p class="f4">So ñāti-vyasanena vā phuṭṭho samāno bhoga-vyasanena vā phuṭṭho samāno roga-vyasanena vā phuṭṭho samāno na socati na kilamati na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Āpadāsu bhikkhave thāmo veditabbo,||<br />
					so ca kho dīghena addhunā na ittaraɱ||<br />
					mana-sikarotā no amanasi-kārā,||<br />
					paññavatā no duppaññanāti||<br />
					— iti yaɱ taɱ vuttaɱ||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/04_fours/an04.192.wood.pts.htm#p5">pts</a>][<a href="../../../../dhamma-vinaya/ati/an/04_fours/an04.192.than.ati.htm#p5">than</a>]</span> Sākacchāya bhikkhave paññā veditabbā.|| ||</p>

					<p class="f4">Sā ca kho dīghena addhunā na ittaraɱ,||<br />
					mana-sikarotā no amanasi-kārā,||<br />
					paññavatā no duppaññenāti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Idha, bhikkhave, puggalo puggalena saddhiɱ sākacchāyamāno evaɱ jānāti:|| ||</p>

					<p class="f4">Yathā kho imassa āyasmato ummaggo,||<br />
					yathā ca abhinīhāro,||<br />
					yathā pañhasamudācāro,||<br />
					duppañño ayam āyasmā||<br />
					nāyam āyasmā paññāvā.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi ayam āyasmā na c'eva gambhīraɱ attha-padaɱ udāharati santaɱ paṇitaɱ atakkāvacaraɱ nipuṇaɱ paṇḍitavedanīyaɱ.|| ||</p>

					<p class="f4">Yañ ca ayam āyasmā dhammaɱ bhāsati,||<br />
					tassa ca na paṭibalo sāṅkhittena vā vitthārena vā atthaɱ ācikkhituɱ desetuɱ paññapetuɱ paṭṭhapetuɱ vicarituɱ vibhajituɱ uttānīkātuɱ,||<br />
					duppañño ayam āyasmā||<br />
					nāyaɱ āyasmā paññavā.|| ||</p>

					<p class="f4">Seyyathā pi, bhikkhave, cakkhumā puriso udakarabhadassa tīre ṭhito passeyya parittaɱ macchaɱ ummūjjamānaɱ,||<br />
					tass'evam assa:|| ||</p>

					<p class="f4">Yathā kho imassa macchassa ummaggo||<br />
					yathā ca umighāto||<br />
					yathā ca vegāyitattaɱ,||<br />
					paritto ayaɱ maccho,||<br />
					nāyaɱ maccho mahanto ti.|| ||</p>

					<p class="f4">Evam eva kho bhikkhave puggalo puggalena saddhiɱ sākacchāyamāno evaɱ jānāti:|| ||</p>

					<p class="f4">Yathā kho imassa āyasmato ummaggo||<br />
					yathā ca abhinīhāro||<br />
					yathā ca pañhasamudācāro,||<br />
					duppañño ayaɱ āyasmā,||<br />
					nāyam āyasmā paññavā.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi ayam āyasmā na c'eva gambhīraɱ attha-padaɱ udāharati santaɱ paṇitaɱ atakkāvacaraɱ nipuṇaɱ paṇḍitavedanīyaɱ.|| ||</p>

					<p class="f4">Yañ ca ayam āyasmā dhammaɱ bhāsati,||<br />
					tassa ca na paṭibalo saṅkhittena vā vitthārena vā atthaɱ ācikkhituɱ desetuɱ paññapetuɱ paṭṭhapetuɱ vicarituɱ vibhajituɱ uttānīkātuɱ.||<br />
					duppañño ayam āyasmā,||<br />
					nāyam āyasmā paññavā ti.|| ||</p>

					<p class="f4">Idha, bhikkhave, puggalo puggalena saddhiɱ sākacchāyamāno evaɱ jānāti:|| ||</p>

					<p class="f4">Yathā kho imassa āyasmato ummaggo yathā ca abhinībhāro yathā ca pañhasamudācāro,||<br />
					paññavā ayam āyasmā,||<br />
					nāyam āyasmā duppaññe.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi ayam āyasmā gambhīraɱ attha-padaɱ udāharati santaɱ paṇitaɱ atakkāvacaraɱ nipuṇaɱ paṇḍitavedanīyaɱ,||<br />
					yañ ca ayam āyasmā dhammaɱ bhāsati,||<br />
					tassa ca paṭibalo saṅakhittena vā vitthārena vā atthaɱ ācikkhituɱ||<br />
					desetuɱ paññapetuɱ paṭṭhapetuɱ vicarituɱ vibhajituɱ uttānīkātuɱ,||<br />
					paññavā ayam āyasmā,||<br />
					nāyam āyasmā duppañño.|| ||</p>

					<p class="f4">Seyyathā pi, bhikkhave, cakkhumā puriso udaka-rahadassa tīre ṭhito passeyya mahantaɱ macchaɱ ummujjamānaɱ,||<br />
					tass' <a id="pg190"><span class="f2 g"><b>[190]</b></span></a> evam assa:||<br />
					yathā kho imassa macchassa ummaggo yathā ca ūmighāto yathā ca vegāyittataɱ,||<br />
					mahanto ayaɱ maccho nāyaɱ maccho paritto ti.|| ||</p>

					<p class="f4">Evam eva kho bhikkhave puggalo puggalena saddhiɱ sākacchāyamāno evaɱ jānāti:|| ||</p>

					<p class="f4">Yathā kho imassa āyasmato ummaggo yathā ca pañhasamudācāro,||<br />
					dupañño ayam āyasmā,||<br />
					nāyam āyasmā paññavā.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi ayam āyasmā gambhīraɱ c'eva attha-padaɱ udāharati santaɱ paṇītaɱ atakkāvacaraɱ nipuṇaɱ paṇḍita vedanīnayaɱ,||<br />
					yañ ca ayam āyasmā dhammaɱ bhāsati,||<br />
					tassa ca paṭibalo saṅkhittena vā vitthārena vā atthaɱ ācikkhituɱ desetuɱ paññapetuɱ paṭṭhapetuɱ vivarituɱ vibhajituɱ uttānīkātuɱ,||<br />
					paññavā ayam āyasmā,||<br />
					nāyam āyasmā duppañño ti|| ||</p>

					<p class="f4">Sākacchāya bhikkhave paññā veditabbā|| ||</p>

					<p class="f4">Sā ca kho dīghena addhunā na ittaraɱ,||<br />
					mana-sikarotā no amana-sikārā,||<br />
					paññavatā no duppaññenāti.||<br />
					— iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="f4">Imāni kho bhikkhave cattāri ṭhānāni,||<br />
					imehi catūhi ṭhānehi veditabbānīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>