<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 67. A bhikkhu has died of snake-bite so the Buddha gives the bhikkhus a 'charm' to project friendliness towards snakes." />
<title>AN 4 67: Ahi(metta) Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					VII. Pattakamma Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p67">Sutta 67</a></h4>

					<h1>Ahi (Metta) Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg72"><span class="f2 g"><b>[72]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.067.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.067.piya.ati.htm#p1">piya</a>][<a href="../../../../dhamma-vinaya/ati/an/04_fours/an04.067.than.ati.htm#p1">than</a>]</span> Ekaṃ samayaṃ Bhagavā Sāvaṭṭhiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Sāvaṭṭhiyaṃ aññataro bhikkhu ahinā daṭṭho kāla-kato hoti.|| ||</p>

					<p class="f4">Atha kho sambahulā bhikkhū yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">2. "Idha bhante Sāvaṭṭhiyaṃ aññataro bhikkhu ahinā daṭṭho kāla-kato" ti.|| ||</p>

					<p class="f4">Na ha nūna so bhikkhave bhikkhu cattāri ahirājakulāni mettena cittena phari||<br />
					sace hi so bhikkhave bhikkhu cattāri ahirājakulāni mettena cittena phareyya,||<br />
					na hi so bhikkhave bhikkhu ahinā daṭṭho kālaṃ kareyya.|| ||</p>

					<p class="f4">Katamāni cattāri ahirājakulāni?|| ||</p>

					<p class="f4">Virūpakkhaṃ ahirājakulaṃ,||<br />
					Erāpathaṃ ahirājakulaṃ,||<br />
					Chabyāputtaṃ ahirājakulaṃ,||<br />
					KaṇhāGotamakaṃ ahirājakulaṃ.|| ||</p>

					<p class="f4">Na ha nūna so bhikkhave bhikkhu imāni cattāri ahirājakulāni mettena cittena
					Phari,||<br />
					sace hi so bhikkhave bhikkhu imāni cattāri ahirājakulāni mettena cittena phareyya,||<br />
					na hi so bhikkhave bhikkhu ahinā daṭṭho kālaṃ kareyya.|| ||</p>

					<p class="f4">Anujānāmi bhikkhave imāni cattāri ahirājakulāni mettena cittena pharituṃ,||<br />
					attaguttiyā attarakkhāya atta-parittāyāti.|| ||</p>

					<p>&nbsp;</p>

					<p class="f4 ctr">Virūpakkhehi me mettaṃ||<br />
					mettaṃ Erāpathehi me,||<br />
					Chabyāputtehi me mettaṃ||<br />
					mettaṃ KaṇhāGotamakehi ca|| ||</p>

					<p class="f4 ctr">Apādakehi me mettaṃ||<br />
					mettaṃ dipādakehi me||<br />
					<a id="pg73"><span class="f2 g"><b>[73]</b></span></a> Catuppadehi me mettaṃ||<br />
					mettaṃ bahuppadehi me|| ||</p>

					<p class="f4 ctr">Mā maṃ apādako hiṃsi||<br />
					mā maṃ hiṃsi dipādako||<br />
					Mā maṃ catu-p-pado hiṃsi||<br />
					mā maṃ hiṃsi bahuppado|| ||</p>

					<p class="f4 ctr">Sabbe sattā||<br />
					sabbe pāṇā||<br />
					sabbe bhūtā ca kevalā,||<br />
					Sabbe bhadrāni passantu||<br />
					mā kañci pāpam āgamā.|| ||</p>

					<p>&nbsp;</p>

					<p class="f4 ctr">Appamāṇo Buddho.||<br />
					Appamāṇo dhammo.||<br />
					Appamāṇo saṇgho.||<br />
					Pamāṇavantāni siriṃsapāni ahivicchikā satapadī||<br />
					uṇṇānābhi sarabū mūsikā.|| ||</p>

					<p class="f4 ctr">Katā me rakkhā.||<br />
					Katā me parittā.||<br />
					Paṭikkamantu bhutāni.||<br />
					So'haṃ namo Bhagavato.||<br />
					Namo sattannaṃ Sammā-SamBuddhānan.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>