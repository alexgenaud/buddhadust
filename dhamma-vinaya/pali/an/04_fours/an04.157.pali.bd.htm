<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 4 157: Roga Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XVI: Indriya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p157">Sutta 157</a></h4>

					<h1>Roga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.157.wood.pts.htm#p1">pts</a>]</span> Dveme bhikkhave rogā.|| ||</p>

					<p class="f4">Katame dve?|| ||</p>

					<p class="f4"><a id="pg143"><span class="f2 g"><b>[143]</b></span></a> Kāyiko ca rogo,||<br />
					cetasiko ca rogo.|| ||</p>

					<p class="f4">Dissanti bhikkhave sattā kāyikena rogena ekam pi vassaṃ ārogyaṃ paṭijānamānā,||<br />
					dve pi vassāni ārogyaṃ paṭijānamānā,||<br />
					tīṇi pi vassāni ārogyaṃ paṭijānamānā,||<br />
					cattāri pi vassāni ārogyaṃ paṭijānamānā,||<br />
					pañca pi vassāni ārogyaṃ paṭijānamānā,||<br />
					dasa pi vassāni ārogyaṃ paṭijānamānā,||<br />
					vīsatim pi vassāni ārogyaṃ paṭijānamānā,||<br />
					tiṃsam pi vassāni ārogyaṃ paṭijānamānā,||<br />
					cattārīsam pi vassāni ārogyaṃ paṭijānamānā,||<br />
					paññāsam pi vassāni ārogyaṃ paṭijānamānā,||<br />
					vassa-satam pi ārogyaṃ paṭijānamānā.|| ||</p>

					<p class="f4">Te bhikkhave sattā dullabhā||<br />
					lokasmiṃ ye cetasikena rogena muhuttam pi ārogyaṃ paṭijānanti,||<br />
					aññatra khīṇ'āsavehi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Cattāro'me bhikkhave pabba-jitassa rogā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu mahiccho hoti<br />
					vighātavā<br />
					a-santuṭṭho<br />
					itar'ītara-cīvara-piṇḍa-pāta-sen'āsana-gilāna-paccaya-bhesajja-parikkhārena.|| ||</p>

					<p class="f4">So mahiccho samāno||<br />
					vighātavā||<br />
					a-santuṭṭho||<br />
					itar'ītara-cīvara-piṇḍa-pāta-sen'āsana-gilāna-paccaya-bhesajja-parikkhārena<br />
					pāpikaṃ icchaṃ panidahati anavañña-paṭilābhāya,||<br />
					lābha-sakkāra-silo-kapaṭi-lābhāya.|| ||</p>

					<p class="f4">So uṭṭhahati ghaṭeti vāyamati anavañña-paṭilābhāya,||<br />
					lābha-sakkāra-silo-kapaṭi-lābhāya.|| ||</p>

					<p class="f4">So saṇkhāya kulāni upasaṇkamati,||<br />
					saṇkhāya nisīdati,||<br />
					saṇkhāya dhammaṃ bhāsati,||<br />
					saṇkhāya uccāra-passāvaṃ sandhāreti.|| ||</p>

					<p class="f4">Ime kho bhikkhave cattāro pabba-jitassa rogā.|| ||</p>

					<p class="ctr c">&#9632;</p>

					<p class="f4">3. Tasamātiha bhikkhave evaṃ sikkhitabbaṃ:|| ||</p>

					<p class="f4">Na mahicchā bhavissāma vighāta vanto a-santuṭṭhā itar'ītara-cīvara-piṇḍa-pāta-sen'āsana-gilāna-paccaya-bhesajja-parikkhārena,||<br />
					na pāpikaṃ icchaṃ paṇidahissāma anavañña-paṭilābhāya,||<br />
					lābha-sakkāra-silo-kapaṭi-lābhāya,||<br />
					na uṭṭhabhissāma,||<br />
					na ghanaṭissāma,||<br />
					na vāyamissāma,||<br />
					anavañña-paṭilābhāya lābha-sakkāra-silo-kapaṭi-lābhāya.|| ||</p>

					<p class="f4">Khamā bhavissāma sītassa uṇhassa jīghacchāya pipāsāya ḍaṃsa-makasa-vāt'ātapa-siriṃsapa-samphassānaṃ,||<br />
					duruttānaṃ,||<br />
					durāgatānaṃ,||<br />
					vacana-pathānaṃ,||<br />
					uppannānaṃ,||<br />
					sārīrikānaṃ,||<br />
					vedanānaṃ,||<br />
					dukkhānaṃ,||<br />
					tibbānaṃ,||<br />
					kharānaṃ,||<br />
					kaṭukānaṃ,||<br />
					asātānaṃ,||<br />
					amanāpānaṃ,||<br />
					pāṇabharānaṃ||<br />
					adhivāsika-jātikā bhavissāmā ti.|| ||</p>

					<p class="f4">Evaṃ hi vo bhikkhave sikkhitabban ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>