<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 73. The Buddha describes four modes of speaking about the self and others which lead to a reputation as a 'fellow man' and four that lead to the reputation of not being a 'fellow man'." />
<title>AN 4 73: Asappurisa-vadhuka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					VIII: Apaṇṇaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p73">Sutta 73</a></h4>

					<h1>Asappurisa-Vadhukā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg77"><span class="f2 g"><b>[77]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.073.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.073.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Catuhi bhikkhave dhammehi samannāgato a-sappuriso veditabbo.|| ||</p>

					<p class="f4">Katamehi catūhi?|| ||</p>

					<p class="f4">Idha, bhikkhave, a-sappuriso yo hoti parassa avaṇṇo,||<br />
					taṃ apuṭṭhopi pātu-karoti,||<br />
					ko pana vādo puṭṭhassa.|| ||</p>

					<p class="f4">Puṭṭho kho pana pañhābhinīto ahāpetvā alambetvā paripūraṃ vitthārena parassa avaṇṇaṃ bhāsitā hoti.|| ||</p>

					<p class="f4">Veditabbame taṃ bhikkhave a-sappuriso ayaṃ bhavanti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave a-sappuriso yo hoti parassa vaṇṇo,||<br />
					taṃ puṭṭho pi na pātu-karoti.|| ||</p>

					<p class="f4">Ko pana vādo apuṭṭhassa.|| ||</p>

					<p class="f4">Puṭṭho kho pana pañhābhinīto hāpetvā lambetvā aparipūraṃ avitthārena parassa vaṇṇaṃ bhāsitā hoti.|| ||</p>

					<p class="f4">Veditabbame taṃ bhikkhave a-sappuriso ayaṃ bhavanti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave a-sappuriso yo hoti attano avaṇṇo,||<br />
					taṃ puṭṭhopi na pātu-karoti ko pana vādo apuṭṭhassa.|| ||</p>

					<p class="f4">Puṭṭho kho pana pañhābhinīto hāpetvā lambetvā aparipūraṃ avitthārena attano avaṇṇaṃ bhāsitā hoti.|| ||</p>

					<p class="f4">Veditabbamteṃ bhikkhave a-sappuriso ayaṃ bhavanti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave a-sappuriso yo hoti attano vaṇṇo,||<br />
					taṃ apuṭṭhopi pātu-karoti,||<br />
					ko pana vādo puṭṭhassa puṭṭho kho pana pañhābhinīto ahāpetvā alambetvā paripūraṃ vitthārena attano vaṇṇaṃ bhāsitā hoti.|| ||</p>

					<p class="f4">Veditabbame taṃ bhikkhave a-sappuriso ayaṃ bhavanti.|| ||</p>

					<p class="f4">Imehi kho bhikkhave catūhi dhammehi samannāgato a-sappuriso veditabbo.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Catuhi bhikkhave dhammehi samannāgato sappuriso veditabbo.|| ||</p>

					<p class="f4">Katamehi catūhi?|| ||</p>

					<p class="f4">Idha, bhikkhave, sappuriso yo hoti parassa avaṇṇo,||<br />
					taṃ puṭṭhopi na pātu-karoti,||<br />
					ko pana vādo apuṭṭhassa.|| ||</p>

					<p class="f4">Puṭṭho kho pana pañhābhinīto hāpetvā lambetvā aparipūraṃ <a id="pg78"><span class="f2 g"><b>[78]</b></span></a> avitthārena parassa avaṇṇaṃ bhāsitā hoti.|| ||</p>

					<p class="f4">Veditabbam etaṃ bhikkhave sappuriso ayaṃ bhavan ti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave sappuriso yo hoti parassa vaṇṇo,||<br />
					taṃ apuṭṭhopi pātu-karoti,||<br />
					ko pana vādo puṭṭhassa.|| ||</p>

					<p class="f4">Puṭṭho kho pana pañhābhinīto ahāpetvā alambetvā paripūraṃ vitthārena parassa vaṇṇaṃ bhāsitā hoti.|| ||</p>

					<p class="f4">Veditabbam etaṃ bhikkhave sappuriso ayaṃ bhavan ti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave sappuriso yo hoti attano avaṇṇo,||<br />
					taṃ apuṭṭhopi pātu-karoti,||<br />
					ko pana vādo puṭṭhassa.|| ||</p>

					<p class="f4">Puṭṭho kho pana pañhābhinīto ahāpetvā alambetvā paripūraṃ vitthārena attano avaṇṇaṃ bhāsitā hoti.|| ||</p>

					<p class="f4">Veditabbam etaṃ bhikkhave sappuriso ayaṃ bhavan ti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave sappuriso yo hoti attano vaṇṇo,||<br />
					taṃ puṭṭhopi na pātu-karoti,||<br />
					ko pana vādo apuṭṭhassa.|| ||</p>

					<p class="f4">Puṭṭho kho pana pañhābhinīto hāpetvā lambetvā aparipūraṃ avitthārena attano vaṇṇaṃ bhāsitā hoti.|| ||</p>

					<p class="f4">Veditambam etaṃ bhikkhave sappuriso ayaṃ bhavan ti.|| ||</p>

					<p class="f4">Imehi kho bhikkhave catūhi dhammehi samannāgato sappuriso veditabbo.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>