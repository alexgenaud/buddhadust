<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 11. Whether walking, or standing, or sitting, or lying down, a bhikkhu who does not wish to be known as a slacker, who does not wish to deprive himself of his opportunity for attaining the goal, should rid himself of lustful, deviant, or crule thoughts." />
<title>AN 4 11: Caranta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṇguttara Nikāyo<br />
					IV. Catukka Nipāto<br />
					II. Cara Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p11">Sutta 11</a></h4>

					<h1>Caranta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg13"><span class="f2 g"><b>[13]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.011.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.011.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Carato ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā,||<br />
					tañ ce bhikkhu adhivāseti,||<br />
					na-p-pajahati,||<br />
					na vinodeti,||<br />
					na vyantī-karoti,||<br />
					na anabhāvaṃ gameti;||<br />
					caram pi bhikkhave bhikkhu evambhuto anātāpī an-ottāpī satataṃ samitaṃ kusīto hīnaviriyo ti vuccati.|| ||</p>

					<p class="f4">Ṭhitassa ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā,||<br />
					tañ ce bhikkhu adhivāseti,||<br />
					na-p-pajahati,||<br />
					na vinodeti,||<br />
					na vyantī-karoti,||<br />
					na anabhāvaṃ gameti;||<br />
					ṭhito pi bhikkhave bhikkhu evambhūto anātāpī an-ottāpī satataṃ samitaṃ kusīto hīnaviriyo ti vuccati.|| ||</p>

					<p class="f4">Nisinnassa ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā,||<br />
					tañ ce bhikkhu adhivāseti,||<br />
					na-p-pajahati,||<br />
					na vinodeti,||<br />
					na vyantī-karoti,||<br />
					na anabhāvaṃ gameti;||<br />
					nisinno pi bhikkhave bhikkhu evambhūto anātāpī an-ottāpī satataṃ samitaṃ kusīto hīnaviriyo ti vuccati.|| ||</p>

					<p class="f4">Sayānassa ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā,||<br />
					tañ ce bhikkhu adhivāseti,||<br />
					na-p-pajahati,||<br />
					na vinodeti,||<br />
					na vyantī-karoti,||<br />
					na anabhāvaṃ gameti;||<br />
					sayāno pi bhikkhave bhikkhu jāgaro evambhūto anātāpī an-ottāpī satataṃ samitaṃ kusīto hīnaviriyo ti vuccati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Carato ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā||<br />
					tañ ce bhikkhu n'ādhivāseti,||<br />
					pajahati vinodeti,||<br />
					vyantī-karoti,||<br />
					anabhāvaṃ gameti;||<br />
					caram pi bhikkhave bhikkhu evambhūto ātāpī ottāpī satataṃ samitaṃ āraddha-viriyo pahit'atto ti vuccati.|| ||</p>

					<p class="f4">Ṭhitassa ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā||<br />
					tañ ce bhikkhu n'ādhivāseti,||<br />
					pajahati vinodeti,||<br />
					vyantī-karoti,||<br />
					anabhāvaṃ gameti;||<br />
					ṭhito pi bhikkhave bhikkhu evambhūto ātāpī ottāpī satataṃ samitaṃ āraddha-viriyo pahit'atto ti vuccati.|| ||</p>

					<p class="f4">Nisinnassa ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā||<br />
					tañ ce bhikkhu n'ādhivāseti,||<br />
					pajahati vinodeti,||<br />
					vyantī-karoti,||<br />
					anabhāvaṃ gameti;||<br />
					nisinnopi bhikkhave bhikkhu evambhūto ātāpī ottāpī satataṃ samitaṃ āraddha-viriyo pahit'atto ti vuccati.|| ||</p>

					<p class="f4">Sayānassa ce pi bhikkhave bhikkhuno uppajjati kāma-vitakko vā||<br />
					vyāpāda-vitakko vā||<br />
					vihiṃsā-vitakko vā||<br />
					tañ ce bhikkhu n'ādhivāseti,||<br />
					pajahati vinodeti,||<br />
					vyantī <a id="pg14"><span class="f2 g"><b>[14]</b></span></a> karoti,||<br />
					anabhāvaṃ gameti;||<br />
					sayāno pi bhikkhave bhikkhu jāgaro evambhūto ātāpī ottāpī satataṃ samitaṃ āraddha-viriyo pahit'atto ti vuccatī ti.|| ||</p>

					<p>&nbsp;</p>

					<p class="f4 ctr">Caraṃ vā yadi vā tiṭṭhaṃ nisinno uda vā sayaṃ,||<br />
					Yo vitakkaṃ vitakketi pāpakaṃ gehanissitaṃ.||<br />
					Kummagga-paṭipanno so mohaneyyesu mucchito,||<br />
					Abhabbo tādiso bhikkhu phuṭṭhuṃ sambodhim uttamaṃ.||<br />
					Yo ca caraṃ vā tiṭṭhaṃ vā nisinno uda vā sayaṃ,||<br />
					Vitakkaṃ samayitvāna vitakkūpasame rato,||<br />
					Bhabbo so tādiso bhikkhu phuṭṭhuṃ sambodhim uttaman ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>