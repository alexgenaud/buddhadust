<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 115. The Buddha delineates the peramaters of the four choices one has on the occasion where action is contemplated." />
<title>AN 4 115: Thana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XII: Kesi Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p115">Sutta 115</a></h4>

					<h1>Ṭhāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg118"><span class="f2 g"><b>[118]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.115.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.115.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave ṭhānāni.|| ||</p>

					<p class="f4">Katamāni cattāri?|| ||</p>

					<p class="f4">Atthi bhikkhave ṭhānaṃ amanāpaṃ kātuṃ,||<br />
					tañ ca kayiramānaṃ anatthāya saṃvaṭṭati.|| ||</p>

					<p class="f4">Atthi bhikkhave ṭhānaṃ amanāpaṃ kātuṃ,||<br />
					tañ ca kayiramānaṃ atthāya saṃvaṭṭati.|| ||</p>

					<p class="f4">Atthi bhikkhave ṭhānaṃ manāpaṃ kātuṃ,||<br />
					tañ ca kayiramānaṃ anatthāya saṃvaṭṭati.|| ||</p>

					<p class="f4">Atthi bhikkhave ṭhānaṃ manāpaṃ kātuṃ,||<br />
					tañ ca kayiramānaṃ atthāya saṃvaṭṭati.|| ||</p>

					<p class="f4">Tatra, bhikkhave, yam idaṃ ṭhānaṃ amanāpaṃ kātuṃ,||<br />
					tañ ca kayiramānaṃ anatthāya saṃvaṭṭati,||<br />
					idaṃ bhikkhave ṭhānaṃ ubhayen'eva na kattabbaṃ maññati.|| ||</p>

					<p class="f4">Yam p'idaṃ ṭhānaṃ amanāpaṃ kātuṃ,||<br />
					iminā pi taṃ na kattabbaṃ maññati.|| ||</p>

					<p class="f4">Yam p'idaṃ ṭhānaṃ kayiramānaṃ anatthāya saṃvaṭṭati,||<br />
					iminā pi na kattabbaṃ maññati.|| ||</p>

					<p class="f4">Idaṃ, bhikkhave, ṭhānaṃ ubhayen'eva na kattabbaṃ maññati.|| ||</p>

					<p class="f4">Tatra, bhikkhave, yam idaṃ ṭhānaṃ amanāpaṃ kātuṃ,||<br />
					tañ ca kayiramānaṃ atthāya saṃvaṭṭati,||<br />
					imasmiṃ bhikkhave ṭhāne bālo ca paṇḍito ca veditabbo puriSatthāme purisa-viriye purisa-parakkame.|| ||</p>

					<p class="f4">Na bhikkhave bālo iti paṭisacikkhati,||<br />
					'kiñ cāpi kho idaṃ ṭhānaṃ amanāpaṃ kātuṃ,||<br />
					atha carah'idaṃ ṭhānaṃ kayiramānaṃ atthāya saṃvaṭṭatī' ti.|| ||</p>

					<p class="f4">So taṃ ṭhānaṃ na karoti.|| ||</p>

					<p class="f4">Tassa taṃ ṭhānaṃ akayiramānaṃ anatthāya saṃvaṭṭati.|| ||</p>

					<p class="f4">Paṇḍito ca kho bhikkhave iti paṭisañcikkhati:||<br />
					'kiñ cāpi kho idaṃ ṭhānaṃ amanāpaṃ kātuṃ,||<br />
					atha <a id="pg119"><span class="f2 g"><b>[119]</b></span></a> carah'idaṃ ṭhānaṃ kayiramānaṃ atthāya saṃvaṭṭatī' ti.|| ||</p>

					<p class="f4">So taṃ ṭhānaṃ karoti.|| ||</p>

					<p class="f4">Tassa taṃ ṭhānaṃ kayiramānaṃ atthāya saṃvaṭṭatī ti.|| ||</p>

					<p class="f4">Tatra, bhikkhave, yam idaṃ ṭhānaṃ manāpaṃ kātuṃ,||<br />
					tañ ca kayiramānaṃ anatthāya saṃvaṭṭati.|| ||</p>

					<p class="f4">Imasmim pi bhikkhave ṭhāne bālo ca paṇḍito ca veditabbo puriSatthāme purisa-viriye purisa-parakkame.|| ||</p>

					<p class="f4">Na bhikkhave bālo iti paṭisañcikkhati: 'kiñ cāpi kho idaṃ ṭhānaṃ manāpaṃ kātuṃ,||<br />
					atha carah'idaṃ ṭhānaṃ kayiramānaṃ anatthāya saṃvaṭṭatī' ti.|| ||</p>

					<p class="f4">So taṃ ṭhānaṃ karoti.|| ||</p>

					<p class="f4">Tassa taṃ ṭhānaṃ kayiramānaṃ anatthāya saṃvaṭṭati.|| ||</p>

					<p class="f4">Paṇḍito ca kho bhikkhave iti paṭisañcikti:||<br />
					'kiñ cāpi kho idaṃ ṭhānaṃ manāpaṃ kātuṃ,||<br />
					atha carah'idaṃ ṭhānaṃ kayiramānaṃ anatthāya saṃvaṭṭatī' ti.|| ||</p>

					<p class="f4">So taṃ ṭhānaṃ na karoti.|| ||</p>

					<p class="f4">Tassa taṃ ṭhānaṃ akayiramānaṃ atthāya saṃvaṭṭati.|| ||</p>

					<p class="f4">Tatra, bhikkhave, yam idaṃ ṭhānaṃ manāpaṃ kātuṃ,||<br />
					tañ ca kayiramānaṃ atthāya saṃvaṭṭati,||<br />

					idaṃ bhikkhave ṭhānaṃ ubhayen'eva kattabbaṃ maññati.|| ||</p>

					<p class="f4">Yam p'idaṃ ṭhānaṃ manāpaṃ kātuṃ,||<br />
					iminā pi taṃ kattabbaṃ maññati.|| ||</p>

					<p class="f4">Yam p'idaṃ ṭhānaṃ kayiramānaṃ atthāya saṃvaṭṭati,||<br />
					iminā pi taṃ kattabbaṃ maññati.|| ||</p>

					<p class="f4">Idaṃ, bhikkhave, ṭhānaṃ ubhayen'eva kattabbaṃ maññati.|| ||</p>

					<p class="f4">Imāni kho bhikkhave cattāri ṭhānānīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>