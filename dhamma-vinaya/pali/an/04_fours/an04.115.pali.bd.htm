<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 115. The Buddha delineates the peramaters of the four choices one has on the occasion where action is contemplated." />
<title>AN 4 115: Thana Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XII: Kesi Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p115">Sutta 115</a></h4>

					<h1>Ṭhāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg118"><span class="f2 g"><b>[118]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.115.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.115.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave ṭhānāni.|| ||</p>

					<p class="f4">Katamāni cattāri?|| ||</p>

					<p class="f4">Atthi bhikkhave ṭhānaɱ amanāpaɱ kātuɱ,||<br />
					tañ ca kayiramānaɱ anatthāya saŋvattati.|| ||</p>

					<p class="f4">Atthi bhikkhave ṭhānaɱ amanāpaɱ kātuɱ,||<br />
					tañ ca kayiramānaɱ atthāya saŋvattati.|| ||</p>

					<p class="f4">Atthi bhikkhave ṭhānaɱ manāpaɱ kātuɱ,||<br />
					tañ ca kayiramānaɱ anatthāya saŋvattati.|| ||</p>

					<p class="f4">Atthi bhikkhave ṭhānaɱ manāpaɱ kātuɱ,||<br />
					tañ ca kayiramānaɱ atthāya saŋvattati.|| ||</p>

					<p class="f4">Tatra, bhikkhave, yam idaɱ ṭhānaɱ amanāpaɱ kātuɱ,||<br />
					tañ ca kayiramānaɱ anatthāya saŋvattati,||<br />
					idaɱ bhikkhave ṭhānaɱ ubhayen'eva na kattabbaɱ maññati.|| ||</p>

					<p class="f4">Yam p'idaɱ ṭhānaɱ amanāpaɱ kātuɱ,||<br />
					iminā pi taɱ na kattabbaɱ maññati.|| ||</p>

					<p class="f4">Yam p'idaɱ ṭhānaɱ kayiramānaɱ anatthāya saŋvattati,||<br />
					iminā pi na kattabbaɱ maññati.|| ||</p>

					<p class="f4">Idaɱ, bhikkhave, ṭhānaɱ ubhayen'eva na kattabbaɱ maññati.|| ||</p>

					<p class="f4">Tatra, bhikkhave, yam idaɱ ṭhānaɱ amanāpaɱ kātuɱ,||<br />
					tañ ca kayiramānaɱ atthāya saŋvattati,||<br />
					imasmiɱ bhikkhave ṭhāne bālo ca paṇḍito ca veditabbo puriSatthāme purisa-viriye purisa-parakkame.|| ||</p>

					<p class="f4">Na bhikkhave bālo iti paṭisacikkhati,||<br />
					'kiñ cāpi kho idaɱ ṭhānaɱ amanāpaɱ kātuɱ,||<br />
					atha carah'idaɱ ṭhānaɱ kayiramānaɱ atthāya saŋvattatī' ti.|| ||</p>

					<p class="f4">So taɱ ṭhānaɱ na karoti.|| ||</p>

					<p class="f4">Tassa taɱ ṭhānaɱ akayiramānaɱ anatthāya saŋvattati.|| ||</p>

					<p class="f4">Paṇḍito ca kho bhikkhave iti paṭisañcikkhati:||<br />
					'kiñ cāpi kho idaɱ ṭhānaɱ amanāpaɱ kātuɱ,||<br />
					atha <a id="pg119"><span class="f2 g"><b>[119]</b></span></a> carah'idaɱ ṭhānaɱ kayiramānaɱ atthāya saŋvattatī' ti.|| ||</p>

					<p class="f4">So taɱ ṭhānaɱ karoti.|| ||</p>

					<p class="f4">Tassa taɱ ṭhānaɱ kayiramānaɱ atthāya saŋvattatī ti.|| ||</p>

					<p class="f4">Tatra, bhikkhave, yam idaɱ ṭhānaɱ manāpaɱ kātuɱ,||<br />
					tañ ca kayiramānaɱ anatthāya saŋvattati.|| ||</p>

					<p class="f4">Imasmim pi bhikkhave ṭhāne bālo ca paṇḍito ca veditabbo puriSatthāme purisa-viriye purisa-parakkame.|| ||</p>

					<p class="f4">Na bhikkhave bālo iti paṭisañcikkhati: 'kiñ cāpi kho idaɱ ṭhānaɱ manāpaɱ kātuɱ,||<br />
					atha carah'idaɱ ṭhānaɱ kayiramānaɱ anatthāya saŋvattatī' ti.|| ||</p>

					<p class="f4">So taɱ ṭhānaɱ karoti.|| ||</p>

					<p class="f4">Tassa taɱ ṭhānaɱ kayiramānaɱ anatthāya saŋvattati.|| ||</p>

					<p class="f4">Paṇḍito ca kho bhikkhave iti paṭisaɱcikti:||<br />
					'kiñ cāpi kho idaɱ ṭhānaɱ manāpaɱ kātuɱ,||<br />
					atha carah'idaɱ ṭhānaɱ kayiramānaɱ anatthāya saŋvattatī' ti.|| ||</p>

					<p class="f4">So taɱ ṭhānaɱ na karoti.|| ||</p>

					<p class="f4">Tassa taɱ ṭhānaɱ akayiramānaɱ atthāya saŋvattati.|| ||</p>

					<p class="f4">Tatra, bhikkhave, yam idaɱ ṭhānaɱ manāpaɱ kātuɱ,||<br />
					tañ ca kayiramānaɱ atthāya saŋvattati,||<br />

					idaɱ bhikkhave ṭhānaɱ ubhayen'eva kattabbaɱ maññati.|| ||</p>

					<p class="f4">Yam p'idaɱ ṭhānaɱ manāpaɱ kātuɱ,||<br />
					iminā pi taɱ kattabbaɱ maññati.|| ||</p>

					<p class="f4">Yam p'idaɱ ṭhānaɱ kayiramānaɱ atthāya saŋvattati,||<br />
					iminā pi taɱ kattabbaɱ maññati.|| ||</p>

					<p class="f4">Idaɱ, bhikkhave, ṭhānaɱ ubhayen'eva kattabbaɱ maññati.|| ||</p>

					<p class="f4">Imāni kho bhikkhave cattāri ṭhānānīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>