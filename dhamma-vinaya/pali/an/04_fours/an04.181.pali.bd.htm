<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 181. The Buddha likens the skills of the bhikkhu to those of a King's Warrior." />
<title>AN 4 181: Yodhajiva Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIX: Yodhajīva Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p181">Sutta 181</a></h4>

					<h1>Yodhājīva Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg170"><span class="f2 g"><b>[170]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.181.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.181.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Catuhi bhikkhave aṇgehi samannāgato yodh'ājīvo rājā-raho hoti rāja-bhoggo rañño aṇgan t'eva saṇkhaṃ gacchati.|| ||</p>

					<p class="f4">Katamehi catūhi?|| ||</p>

					<p class="f4">Idha, bhikkhave, yodh'ājīvo ṭhāna-kusalo ca hoti,||<br />
					dure-pākī ca,||<br />
					akkhaṇa-vedhī ca,||<br />
					mahato ca kāyassa padāletā.|| ||</p>

					<p class="f4">Imehi kho bhikkhave catūhi aṇgehi samannāgato yodh'ājīvo rājā-raho hoti rāja-bhoggo rañño aṇgan t'eva saṇkhaṃ gacchati.|| ||</p>

					<p class="ctr c">&#9632;</p>

					<p class="f4"><a id="pg171"><span class="f2 g"><b>[171]</b></span></a> 2. Evam eva kho bhikkhave cakuhi dhammehi samannāgato bhikkhu āhuneyyo hoti pāhuṇeyoyā,||<br />
					dakkhiṇeyyo,||<br />
					añjali-karaṇīyo,||<br />
					anuttaraṃ puñña-k-khettaṃ lokassa.|| ||</p>

					<p class="f4">Katamehi catūhi?|| ||</p>

					<p class="f4">Idha, bhikkhave, bhikkhu ṭhāna-kusalo ca hoti,||<br />
					dūre-pātī ca,||<br />
					akkhaṇa-vedhīva,||<br />
					mahato ca kāyassa padāletā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>
					<p class="f4">Katañ ca bhikkhave bhikkhu ṭhāna-kusalo hoti?|| ||</p>

					<p class="f4">Idha, bhikkhave, bhikkhu sīlavā hoti Pātimokkha-saṃvara-saṃvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">Evaṃ kho bhikkhave bhikkhu ṭhāna-kusalo hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katañ ca bhikkhave bhikkhu dūre pātī hoti?|| ||</p>

					<p class="f4">Idha, bhikkhave, bhikkhu yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ rūpaṃ:|| ||</p>

					<p class="f4">'N'etaṃ mama,||<br />
					n'eso'ham asmi,||<br />
					na m'eso attā' ti|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kā ci vedanā atīt-ā-nāgata-pacc'uppannā||<br />
					ajjhattaṃ vā bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ vedanaṃ:|| ||</p>

					<p class="f4">'N'etaṃ mama,||<br />
					n'eso'ham asmi,||<br />
					na m'eso attā' ti|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-pacc'uppannā||<br />
					ajjhattaṃ vā bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ saññaṃ:|| ||</p>

					<p class="f4">'N'etaṃ mama,||<br />
					n'eso'ham asmi,||<br />
					na m'eso attā' ti|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Ye keci saṇkhārā atīt-ā-nāgata-pacc'uppannā||<br />
					ajjhattaṃ vā bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ saṇkhāre:|| ||</p>

					<p class="f4">'N'etaṃ mama,||<br />
					n'eso'ham asmi,||<br />
					na m'eso attā' ti|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yaṃ kiñci viññāṇaṃ atīt-ā-nāgata-panaccuppannaṃ||<br />
					ajjhattaṃ vā bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ viññāṇaṃ:|| ||</p>

					<p class="f4">'N'etaṃ mama,||<br />
					n'eso'ham asmi,||<br />
					na m'eso attā' ti|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="f4">Evaṃ kho bhikkhave bhikkhu dūre pātī hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave bhikkhu akkhaṇavedī hoti?|| ||</p>

					<p class="f4">Idha, bhikkhave, bhikkhu<br />
					'Idaṃ dukkhan' ti yathā-bhūtaṃ pajānāti,||<br />
					'Ayaṃ dukkha-samudayo' ti yathā-bhūtaṃ pajānāti,||<br />
					'Ayaṃ dukkha-nirodho' ti yathā-bhūtaṃ pajānāti,||<br />
					'Ayaṃ dukkha-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Evaṃ kho bhikkhave bhikkhu akkhaṇa-vedhī hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katañ ca bhikkhave bhikkhu mahato ca kāyassa padāletā hoti?|| ||</p>

					<p class="f4">Idha, bhikkhave, bhikkhu mahantaṃ avijja-k-khandhaṃ padāleti.|| ||</p>

					<p class="f4">Evaṃ kho bhikkhave bhikkhu mahato kāyassa padāletā hoti.|| ||</p>

					<p class="f4">Imehi kho bhikkhave catūhi dhammehi samannāgato bhikkhu āhuneyyo hoti pāhuṇeyyo,||<br />
					dakkhiṇeyyo,||<br />
					añjali-karaṇīyo,||<br />
					anuttaraṃ puñña-k-khettaṃ lokassā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>