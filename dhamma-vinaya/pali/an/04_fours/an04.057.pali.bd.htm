<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 57. Suppavasa of the Koliyans gives a meal to the Buddha and is told that the food giver both gives and gets, life, beauty, happiness and ability." />
<title>AN 4 57: Suppavasa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					VI. Puññābhisanda Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p57">Sutta 57</a></h4>

					<h1>Suppavāsā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg62"><span class="f2 g"><b>[62]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.057.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.057.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Koliyesu viharati||<br />
					Sajjanelaɱ nāma Koliyānaɱ nigamo.|| ||</p>

					<p class="f4">Atha kho Bhagavā pubbaŋha-samayaɱ nivāsetvā patta-cīvaram ādāya yena Suppavāsāya Koliyadhītāya nivesanaɱ tenepasaŋkami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho Suppavāsā <a id="pg63"><span class="f2 g"><b>[63]</b></span></a> Koliyadhītā Bhagavantaɱ paṇītena khādanīyena bhojanīyena sahatthā santappesi,||<br />
					sampavāresi.|| ||</p>

					<p class="f4">Atha kho Suppavāsā Koliyadhītā Bhagavantaɱ bhuttāviɱ onīta-patta-pāṇiɱ eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Suppavāsaɱ Koliyadhītaraɱ Bhagavā etad avoca:|| ||</p>

					<p class="f4">2. Bhojanaɱ Suppavāse dentī ariya-sāvikā paṭiggāhakānaɱ cattāri ṭhānāni deti.|| ||</p>

					<p class="f4">Katamāni cattāri?|| ||</p>

					<p class="f4">Āyuɱ deti,||<br />
					vaṇṇaɱ deti,||<br />
					sukhaɱ deti,||<br />
					balaɱ deti.|| ||</p>

					<p class="f4">Āyuɱ kho pana datvā||<br />
					āyussa bhāginī hoti||<br />
					dibbassa vā mānusassa vā.|| ||</p>

					<p class="f4">Vaṇṇaɱ datvā||<br />
					vaṇṇassa bhāginī hoti||<br />
					dibbassa vā mānussa vā.|| ||</p>

					<p class="f4">Sukhaɱ datvā||<br />
					sukhassa bhāginī hoti||<br />
					dibbassa vā mānusassa vā.|| ||</p>

					<p class="f4">Balaɱ datvā||<br />
					balassa bhāginī hoti||<br />
					dibbassa vā mānussasa vā.|| ||</p>

					<p class="f4">Bhojanaɱ Suppavāse dentī ariya-sāvikā paṭiggāhakānaɱ imāni cattāri ṭhānāni detī ti.|| ||</p>

					      <p class="f4 in2">Susaŋkhataɱ bhojanaɱ yā dadāti suciɱ paṇītaɱ rasasā upetaɱ,||<br />
							Sā dakkhiṇā ujjugatesu dinnā caraṇopapannesu mahaggatesu,||<br />
							Puññena puññaɱ saɱsandamānā maha-p-phalā loka-vidūna vaṇṇitā.|| ||</p>

					      <p class="f4 in2">Etādisaɱ yaññam anussarantā ye vedajātā vicaranti loke||<br />
							Vineyya macchera-malaɱ samūlaɱ aninditā saggam utapenti ṭhānan ti.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>