<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 109. The Buddha likens persons to trees of sapwood or heartwood." />
<title>AN 4 109: Rukkha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XI: Valāhaka Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p109">Sutta 109</a></h4>

					<h1>Rukkha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg109"><span class="f2 g"><b>[109]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.109.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro'me bhikkhave rukkhā.|| ||</p>

					<p class="f4">Katame cattāro?|| ||</p>

					<p class="f4"><a id="pg110"><span class="f2 g"><b>[110]</b></span></a> Pheggu pheggu-parivāro,||<br />
					pheggu sāra-parivāro,||<br />
					sāro pheggu-parivāro,||<br />
					sāro sāra-parivāro.|| ||</p>

					<p class="f4">Ime kho bhikkhave cattāro rukkhā.|| ||</p>

					<p class="f4">Evam eva kho bhikkhave cattāro'me rukkhūpamā puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Pheggu pheggu-parivāro,||<br />
					pheggu sāra-parivāro,||<br />
					sāro pheggu-parivāro,||<br />
					sāro sāra-parivāro.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo pheggu hoti pheggu-parivāro?|| ||</p>

					<p class="f4">Idha, bhikkhave, ekacco puggalo du-s-sīlo hoti pāpa-dhammo.|| ||</p>

					<p class="f4">Parisā pi'ssa hoti du-s-sīlā pāpa-dhammā.|| ||</p>

					<p class="f4">Evaṃ kho bhikkhave puggalo pheggu hoti pheggu-parivāro.|| ||</p>

					<p class="f4">Seyyathā pi so bhikkhave rukkho pheggu pheggu-parivāro,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo pheggu hoti sāra-parivāro?|| ||</p>

					<p class="f4">Idha, bhikkhave, ekacco puggalo du-s-sīlo hoti pāpa-dhammo,||<br />
					parisā ca khvassa hoti sīla-vatī kalyāṇa-dhammā.|| ||</p>

					<p class="f4">Evaṃ kho bhikkhave puggalo pheggu hoti sāra-parivāro.|| ||</p>

					<p class="f4">Seyyathā pi so bhikkhave rukkho pheggu sāra-parivāro,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo sāro hoti pheggu-parivāro?|| ||</p>

					<p class="f4">Idha, bhikkhave, ekacco puggalo sīlavā hoti kalyāṇa-dhammo.|| ||</p>

					<p class="f4">Parisā ca khvassa hoti du-s-sīlā pāpa-dhammā.|| ||</p>

					<p class="f4">Evaṃ kho bhikkhave puggalo sāro hoti pheggu-parivāro,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo sāro hoti sāra-parivāro?|| ||</p>

					<p class="f4">Idha, bhikkhave, ekacco puggalo sīlavā hoti kalyāṇa-dhammo.|| ||</p>

					<p class="f4">Parisā pi'ssa hoti sīla-vatī kalyāṇa-dhammā.|| ||</p>

					<p class="f4">Evaṃ kho bhikkhave puggalo sāro hoti sāra-parivāro.|| ||</p>

					<p class="f4">Seyyathā pi so bhikkhave rukkho sāro sāra-parivāro,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Ime kho bhikkhave cattāro rukkhūpamā puggalā santo saṃvijj'amānā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>