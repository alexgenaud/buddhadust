<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 8. Being able in mind to answer four charges of self-deception that could be made against him the Buddha is confident he is Awakened and teaches a doctrine that will lead those who follow it to the end of Pain." />
<title>AN 4 8: Vesarajja Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					IV. Catukka Nipāta<br />
					I. Bhaṇḍagāma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p8">Sutta 8</a></h4>

					<h1>Vesārajja Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg8"><span class="f2 g"><b>[8]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.008.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.008.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. 'Cattār'imāni bhikkhave Tathāgatassa vesārajjāni||<br />
					yehi vesārajjehi samannāgato||<br />
					Tathāgato āsabhaɱ ṭhānaɱ paṭi- <a id="pg9"><span class="f2 g"><b>[9]</b></span></a> jānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">Katamāni cattāri?|| ||</p>

					<p class="f4">"Sammā-Sam-Buddhassa te paṭijānato ime dhammā anabhi-sambuddhā" ti.|| ||</p>

					<p class="f4">Tatra vata maɱ samaṇo vā brāhmaṇo vā devo vā māro vā Brahmā vā koci vā lokasmiɱ saha-dhammena paṭicodessatī ti —||<br />
					nimittam etaɱ bhikkhave na samanupassāmi.|| ||</p>

					<p class="f4">Etam p'ahaɱ bhikkhave nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">"Khīṇ'āsavassa te paṭijānato ime āsavā aparikkhīṇā" ti.|| ||</p>

					<p class="f4">Tatra vata maɱ samaṇo vā brāhmaṇo vā devo vā māro vā Brahmā vā koci vā lokasmiɱ saha-dhammena paṭicodessatī ti —||<br />
					nimittam etaɱ bhikkhave na samanupassāmi.|| ||</p>

					<p class="f4">Etam p'ahaɱ bhikkhave nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">"Ye kho pana te antarāyikā dhammā vuttā||<br />
					te paṭisevato nālaɱ antarāyāyā" ti.|| ||</p>

					<p class="f4">Tatra vata maɱ samaṇo vā brāhmaṇo vā devo vā māro vā Brahmā vā koci vā lokasmiɱ saha-dhammena paṭicodessatī ti —||<br />
					nimittam etaɱ bhikkhave na samanupassāmi.|| ||</p>

					<p class="f4">Etam p'ahaɱ bhikkhave nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">"Yassa kho pana te atthāya dhammo desito so na niyyāti takkarassa sammā dukkha-k-khayāyā" ti.|| ||</p>

					<p class="f4">Tatra vata maɱ samaṇo vā brāhmaṇo vā devo vā māro vā Brahmā vā koci vā lokasmiɱ saha-dhammena paṭicodessatī ti —||<br />
					nimittam etaɱ bhikkhave na samanupassāmi.|| ||</p>

					<p class="f4">Etam p'ahaɱ bhikkhave nimittaɱ asamanupassanto khemappatto abhayappatto vesārajja-p-patto viharāmi.|| ||</p>

					<p class="f4">Imāni kho bhikkhave cattāri Tathāgatassa vesārajjāni||<br />
					yehi vesārajjehi samannāgato||<br />
					Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavattetī ti.|| ||</p>

					<p class="f4 ctr">Ye keci me vādapathā puthussitā||<br />
					yaɱ nissitā samaṇa-brāhmaṇā ca||<br />
					Tathāgataɱ patvā na te bhavanti||<br />
					visāradaɱ vādapathāti vattinaɱ.||<br />
					Yo Dhamma-cakkaɱ Abhibhuyya kevalīɱ||<br />
					pavattayī sabba-bhūtānukampī,||<br />
					Taɱ tādisaɱ deva-manussa-seṭṭhaɱ||<br />
					sattā namassanti bhavassa pāragun ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>