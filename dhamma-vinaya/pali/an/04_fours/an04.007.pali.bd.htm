<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 7. Four who are accomplished in wisdom, disciplined, confident, deeply learned, Dhamma-bearers, who live according to Dhamma, that illuminate the Order." />
<title>AN 4 7: Sobhenti Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					IV. Catukka Nipāta<br />
					I. Bhaṇḍagāma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p7">Sutta 7</a></h4>

					<h1>Sobhenti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg8"><span class="f2 g"><b>[8]</b></span></a></p>

					<p class="f4"><span class="f3">[<a id="p1">1</a>] [<a href="../../../../dhamma-vinaya/pts/an/04_fours/an04.007.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.007.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭi-pannā Sanghaɱ sobhenti.|| ||</p>

					<p class="f4">Katame cattāro?|| ||</p>

					<p class="f4">Bhikkhu bhikkhave viyatto vinīto visārado bahu-s-suto dhamma-dharo Dhamm-ā-nu-Dhamma-paṭi-panno Sanghaɱ sobheti.|| ||</p>

					<p class="f4">Bhikkhunī bhikkhave viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭi-pannā Sanghaɱ sobheti.|| ||</p>

					<p class="f4">Upāsako bhikkhave viyatto vinīto visārado bahu-s-suto dhamma-dharo Dhamm-ā-nu-Dhamma-paṭi-panno Sanghaɱ sobheti.|| ||</p>

					<p class="f4">Upāsikā bhikkhave viyattā vinītā visāradā bahu-s-sutā dhamma-dharā Dhamm-ā-nu-Dhamma-paṭi-pannā Sanghaɱ sobheti.|| ||</p>

					<p class="f4">Ime kho bhikkhave cattāro viyattā vinītā visāradā bahu-s-sutā dhamama-dharā Dhamm-ā-nu-Dhamma-paṭi-pannā Sanghaɱ sobhentī ti.|| ||</p>

					<p class="f4 ctr">Yo hoti viyatto ca visārado ca||<br />
					Bahu-s-suto dhamma-dharo ca hoti,||<br />
					Dhammassa hoti anu-Dhamma-cārī||<br />
					Sa tādiso vuccati Sangha-sobhano.||<br />
					Bhikkhu ca sīla-sampanno bhikkhunī ca bahu-s-sutā,||<br />
					Upāsako ca yo saddho yā ca saddhā upāsikā,||<br />
					Ete kho Sanghaɱ sobhenti ete hi Sangha-sobhanā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>