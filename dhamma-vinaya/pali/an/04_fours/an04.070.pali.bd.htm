<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 70. The Buddha outlines the effects of leaders of men both good and bad." />
<title>AN 4 70: Adhammika Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					VII. Pattakamma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p70">Sutta 70</a></h4>

					<h1>Adhammikā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr class="hrctr" />

					<p>&nbsp;</p>

						<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.070.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.070.olds.bd.htm#p1">olds</a>]</span>  Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Yasmiɱ bhikkhave samaye rājāno adhammikā honti||<br />
					rājaputtāpi tasmiɱ samaye adhammikā honti,||<br />
					&nbsp;<br />
					rājaputtesu adhammikesu||<br />
					brāhmaṇa-gahapatikāpi tasmiɱ samaye adhammikā honti,||<br />
					&nbsp;<br />
					brāhmaṇa-gahapatikesu adhammikesu||<br />
					negamajāna-padāpi tasmiɱ samaye adhammikā honti,||<br />
					&nbsp;<br />
					negama-jāna-padesu adhammikesu||<br />
					visamaɱ candima-suriyā parivattanti,||<br />
					&nbsp;<br />
					visamaɱ candima-suriyesu parivattantesu||<br />
					visamaɱ nakkhattāni tāraka-rūpāni parivattanti,||<br />
					&nbsp;<br />
					visamaɱ nakkhattesu tārakarūpesu parivattantesu||<br />
					visamaɱ rattin-divā parivattanti,||<br />
					&nbsp;<br />
					visamaɱ rattin-divesu parivattantesu||<br />
					visamaɱ māsaddhamāsā parivattanti,||<br />
					&nbsp;<br />
					visamaɱ māsaddhamāsesu parivattantesu||<br />
					visamaɱ utusaŋvaccharā parivattanti,||<br />
					&nbsp;<br />
					visamaɱ utusaŋvaccharesu parivattantesu||<br />
					visamaɱ vātā vāyanti visamaɱ apañjasā,||<br />
					&nbsp;<br />
					visamaɱ vātesu vāyantesu visamesu apañjasesu||<br />
					devatā parikupitā bhavanti,||<br />
					&nbsp;<br />
					devatāsu parikupitāsu||<br />
					devo na sammādhāraɱ anupavecchati,||<br />
					&nbsp;<br />
					deva na sammādhāraɱ anupavecchante||<br />
					visamapākīni sassāni bhavanti,||<br />
					&nbsp;<br />
					visamapākīni bhikkhave sassāni||<br />
					manussā paribhuñjantā appāyukā ca honti dubbaṇṇā ca dubbalā ca bavhābādhā ca.|| ||</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/bd/an/04_fours/an04.070.olds.bd.htm#p2">olds</a>]</span> Yasmiɱ bhikkhave samaye rājāno dhammikā honti||<br />
					rājaputtāpi tasmiɱ samaye dhammikā honti,||<br />
					&nbsp;<br />
					rājaputtesu dhammikesu||<br />
					brāhmaṇa-gahapatikāpi tasmiɱ samaye dhammikā honti,||<br />
					&nbsp;<br />
					brāhmaṇa-gahapatikesu dhammikesu||<br />
					negamajāna-padāpi tasmiɱ samaye dhammikā honti,||<br />
					&nbsp;<br />
					negama-jāna-padesu dhammikesu||<br />
					samaɱ candima-suriyā parivattanti,||<br />
					&nbsp;<br />
					samaɱ candima-suriyesu parivattantesu||<br />
					samaɱ nakkhattāni tāraka-rūpāni parivattanti,||<br />
					&nbsp;<br />
					samaɱ nakkhattesu tārakarūpesu parivattantesu||<br />
					samaɱ rattin-divā parivattanti,||<br />
					&nbsp;<br />
					samaɱ rattin-divesu parivattentesu||<br />
					samaɱ māsaddhamāsā parivattanti,||<br />
					&nbsp;<br />
					samaɱ māsaddhamāsesu parivattantesu||<br />
					samaɱ utusaŋvaccharā parivattanti,||<br />
					&nbsp;<br />
					samaɱ utusaŋvaccharesu parivattantesu||<br />
					samaɱ vātā vāyanti samaɱ pañjasā,||<br />
					&nbsp;<br />
					samaɱ vātesu vāyantesu samesu pañjasesu||<br />
					devatā aparikupitā bhavanti,||<br />
					&nbsp;<br />
					devatāsu aparikupitāsu||<br />
					devo sammādhāraɱ anupavecchati,||<br />
					&nbsp;<br />
					deve sammādhāraɱ anupavecchante||<br />
					samapākīni sassāni bhavanti,||<br />
					&nbsp;<br />
					samapākīni bhikkhave sassāni||<br />
					manussā paribhuñjantā dīghā-yukā ca honti vaṇṇa-vanto ca balavanto ca appābādhā cāti.</p>

					<p>&nbsp;</p>

					<p class="fp4 ctr">Gunnaɱ ce taramānānaɱ jimhaɱ gacchati puŋgavo||<br />
					Sabbā tā jimhaɱ gacchanti nette jimhagate sati||<br />
					Evam eva manussesu yo hoti seṭṭhasammato||<br />
					So ce adhammaɱ carati pageva itarā pajā||<br />
					Sabbaɱ raṭṭhaɱ dukhaɱ seti rājā ce hoti adhammiko.|| ||</p>

					<p class="fp4 ctr c">Gunnaɱ ce taramānānaɱ ujuɱ gacchati puŋgavo||<br />
					Sabbā tā ujuɱ gacchanti nette ujugate sati||<br />
					Evam eva manussesu yo hoti seṭṭhasammato||<br />
					So c'eva dhammaɱ carati pageva itarā pajā||<br />
					Sabbaɱ raṭṭhaɱ sukhaɱ seti rājā ce hoti dhammiko ti.|| ||</p>

					<p class="fp3 ctr">Gāthāvusisamattisulikhiti<br />
					Pattakammavaggo sattamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>