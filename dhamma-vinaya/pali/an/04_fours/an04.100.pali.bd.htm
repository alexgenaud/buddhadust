<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 100. Gotama convinces Potaliya that of four sorts of persons the one who speaks timely, truthful praise of the praiseworthy and timely, truthful dispraise of what deserves dispraise is the most excellent of the four." />
<title>AN 4 100: Potaliya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					Catukka Nipāta<br />
					X: Asura Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p100">Sutta 100</a></h4>

					<h1>Potaliya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg100"><span class="f2 g"><b>[100]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.100.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Potaliyo paribbājako yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Potaliyaɱ paribbājakaɱ Bhagavā etad avoca:|| ||</p>

					<p class="f4">Cattāro'me Potaliya, puggalā santo saṅvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idha Potaliya, ekacco puggalo avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					no ca kho vaṇṇārahassa vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana Potaliya, ekacco puggalo vaṇṇārahassa vaṇṇaɱ bhāsitā hoti bhūtaɱ tacchaɱ kālena,||<br />
					no ca kho avaṇṇārahassa avaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana Potaliya, ekacco puggalo n'eva avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					nopi vaṇṇārahassa vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana Potaliya, ekacco puggalo avaṇṇārahassa ca avaṇṇaɱ bhāsitā hoti bhūtaɱ tacchaɱ kālena,||<br />
					vaṇṇārahassa ca vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Ime kho Potaliya, cattāro puggalā santo saṅvijj'amānā lokasmiɱ.|| ||</p>

					<p class="f4">Imesaɱ kho Potaliya, catunnaɱ puggalānaɱ katamo te puggalo khamati abhikkantataro ca paṇītataro cāti?|| ||</p>

					<p class="f4">Cattāro'me bho Gotama, puggalā santo saṅvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idha bho Gotama, ekacco puggalo avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					no ca kho vaṇṇārahassa vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana bho Gotama, ekacco puggalo vaṇṇārahassa vaṇṇaɱ bhāsitā hoti bhūtaɱ tacchaɱ kālena,||<br />
					no ca kho avaṇṇārahassa avaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana bho Gotama, ekacco puggalo n'eva avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					nopi vaṇṇārahassa ca vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana bho Gotama, ekacco puggalo avaṇṇārahassa ca avaṇṇaɱ bhāsitā hoti bhūtaɱ tacchaɱ kālena,||<br />
					vaṇṇārahassa ca vaṇṇaɱ bhāsitā hoti bhūtaɱ tacchaɱ kālena.

					Ime kho bho Gotama, cattāro puggalā <a id="pg101"><span class="f2 g"><b>[101]</b></span></a> santo saṅvijj'amānā lokasmiɱ.|| ||</p>

					<p class="f4">Imesaɱ bho Gotama, catunnaɱ puggalānaɱ yvāyaɱ puggalo n'eva avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					nopi vaṇṇārahassa ca vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Ayaɱ me puggalo khamati imesaɱ catunnaɱ puggalānaɱ abhikkantaro ca paṇītataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Abhikkantā hesā bho Gotama yad idaɱ upekkhāti.|| ||</p>

					<p class="f4">Cattāro'me Potaliya, puggalā santo saṅvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idha pana Potaliya, ekacco puggalo avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					no ca kho vaṇṇārahassa vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Ime kho Potaliya cattāro puggalā santo saṅvijj'amānā lokasmiɱ|| ||</p>

					<p class="f4">Idha Potaliya, ekacco puggalo vaṇṇārahassa vaṇṇaɱ bhāsitā hoti bhūtaɱ tacchaɱ kālena,||<br />
					no ca kho avaṇṇārahassa avaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana bho Potaliya, ekacco puggalo n'eva avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					nopi vaṇṇārahassa vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana bho Potaliya, ekacco puggalo avaṇṇārahassa ca avaṇṇaɱ bhāsitā hoti bhūtaɱ tacchaɱ kālena,||<br />
					vaṇṇārahassa ca vaṇṇaɱ bhāsitā hoti bhūtaɱ tacchaɱ kālana.|| ||</p>

					<p class="f4">Ime kho Potaliya, cattāro puggalā santo saṅvijj'amānā lokasmiɱ.|| ||</p>

					<p class="f4">Imesaɱ kho Potaliya, catunnaɱ puggalānaɱ yvāyaɱ puggalo avaṇṇārahassa ca avaṇṇaɱ bhāsitā hoti bhūtaɱ tacchaɱ kālena,||<br />
					vaṇṇārahassa ca vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Ayaɱ imesaɱ catunnaɱ puggalānaɱ abhikkantataro ca paṇītataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Abhikkantā hesā Potaliya yad idaɱ tattha tattha kālaññutāti.|| ||</p>

					<p class="f4">Cattāro'me bho Gotama puggalā santo saṅvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idha bho Gotama, ekacco puggalo avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					nopi vaṇṇārahassa vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">idha pana bho Gotama, ekacco puggalo vaṇṇārahassa vaṇṇaɱ bhāsitā hoti bhūtaɱ tacchaɱ kālena,||<br />
					no ca kho avaṇṇārahassa avaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana bho Gotama, ekacco puggalo n'eva avaṇṇārahassa avaṇṇaɱ bhāsitā hoti bhūtaɱ tacchaɱ kālena,||<br />
					nopi vaṇṇārahassa ca vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Idha pana bho Gotama, ekacco puggalo avaṇṇārahassa ca avaṇṇaɱ bhāsitā hoti bhūtaɱ tacchaɱ kālena,||<br />
					vaṇṇārahassa ca vaṇṇaɱ bhāsitā hoti bhūtaɱ tacchaɱ kālena.|| ||</p>

					<p class="f4">Ime kho bho Gotama cattāro puggalo santo saṅvijj'amānā lokasmiɱ imesaɱ bho Gotama,||<br />
					catunnaɱ puggalānaɱ yvāyaɱ puggalo avaṇṇārahassa avaṇṇaɱ bhāsitā bhūtaɱ tacchaɱ kālena,||<br />
					vaṇṇārahassa ca vaṇṇaɱ bhāsitā bhūtaɱ tacchaɱ kālena,||<br />
					ayaɱ me puggalo khamati imesaɱ catunnaɱ puggalānaɱ abhikkantaro ca paṇītataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Abhikkantā hesā bho Gotama yad idaɱ tattha tattha kālaññutāti.|| ||</p>

					<p class="f4">Abhikkantaɱ bho Gotama, abhikkantaɱ bho Gotama.|| ||</p>

					<p class="f4">Seyyathā pi bho Gotama, nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya, andha-kāre vā tela-pajjotaɱ dhāreyya cakkhu-manto rūpāni dakkhintī ti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi dhammaɱ ca bhikkhu-saṅghaɱ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatanti.|| ||</p>

					<p class="ctr">Asura Vagga Pañcamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>