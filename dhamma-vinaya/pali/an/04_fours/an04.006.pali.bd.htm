<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 6. Whether one's learning be great or small it profits not if one does not understand either the words or the point, does not follow the teachings within the Dhamma, but whether one's learning be great or small it profits well if one understands the words and the point and one follows the teaching within the Dhamma" />
<title>AN 4 6: Appasasuta Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					IV. Catukka Nipāta<br />
					I. Bhaṇḍagāma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p6">Sutta 6</a></h4>

					<h1>Appasasuta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg6"><span class="f2 g"><b>[6]</b></span></a></p>

					<p class="f4"><span class="f3">[<a id="p1">1</a>] [<a href="../../../../dhamma-vinaya/pts/an/04_fours/an04.006.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.006.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Appassuno sutena anupapanno,||<br />
					appassuto sutena upapanno,||<br />
					bahu-s-suto sutena anupapanno,||<br />
					bahu-s-suto sutena upapanno.|| ||</p>

					<p class="f4">Kathañ ca bhikkhave puggalo appassuto hoti sutena anupapanno?|| ||</p>

					<p class="f4"><a id="pg7"><span class="f2 g"><b>[7]</b></span></a> Idha, bhikkhave, ekaccassa puggalassa appakaɱ sutaɱ hoti suttaɱ geyyaɱ veyyā-karaṇaɱ gāthā udānaɱ iti-vuttakaɱ jātakaɱ abbhūta-dhammaɱ vedallaɱ.|| ||</p>

					<p class="f4">So tassa appakassa sutassa na attham aññāya na dhammam aññāya na dhamm-ā-nudhamma-paṭipanno hoti.|| ||</p>

					<p class="f4">Evaɱ kho bhikkhave puggalo appassuto hoti sutena anupapanno.|| ||</p>

					<p class="f4">Kathañ ca bhikkhave puggalo appassuto hoti sutena upapanno?|| ||</p>

					<p class="f4">Idha, bhikkhave, ekaccassa puggalassa appakaɱ sutaɱ hoti suttaɱ geyyaɱ veyyā-karaṇaɱ gāthā udānaɱ iti-vuttakaɱ jātakaɱ abbhūta-dhammaɱ vedallaɱ.|| ||</p>

					<p class="f4">So tassa appakassa sutassa attham aññāya dhammam aññāya dhamm-ā-nudhamma-paṭipanno hoti.|| ||</p>

					<p class="f4">Evaɱ kho bhikkhave puggalo appassuto hoti, sutena upapanno.|| ||</p>

					<p class="f4">Kathañ ca bhikkhave puggalo bahu-s-suto hoti sutena anupapanno?|| ||</p>

					<p class="f4">Idha, bhikkhave, ekaccassa puggalassa bahuɱ sutaɱ hoti suttaɱ geyyaɱ veyyā-karaṇaɱ gāthā udānaɱ Itivuttakaɱ jātakaɱ abbhūta-dhammaɱ vedallaɱ.|| ||</p>

					<p class="f4">So tassa bahukassa sutassa na attham aññāya na dhammam aññāya na dhamm-ā-nudhamma paṭipanno hoti.|| ||</p>

					<p class="f4">Evaɱ kho bhikkhave puggalo bahu-s-suto hoti sutena anupapanno.|| ||</p>

					<p class="f4">Kathañ ca bhikkhave puggalo bahu-s-suto hoti sutena upapanno?|| ||</p>

					<p class="f4">Idha, bhikkhave, ekaccassa puggalassa bahuɱ sutaɱ hoti suttaɱ geyyaɱ veyyā-karaṇaɱ gāthā udānaɱ iti-vuttakaɱ jātakaɱ abbhūta-dhammaɱ vedallaɱ.|| ||</p>

					<p class="f4">So tassa bahukassa sutassa attham aññāya dhammam aññāya dhamm-ā-nudhamma-paṭipanno hoti.|| ||</p>

					<p class="f4">Evaɱ kho bhikkhave puggalo bahu-s-suto hoti sutena upapanno.|| ||</p>

					<p class="f4">Ime kho bhikkhave cattāro puggalā santo saŋvijj'amānā lokasmin ti.|| ||</p>

					<p>&nbsp;</p>

					<p class="f4 ctr">Appassuto pi ce hoti sīlesu asamāhito,||<br />
					Ubhayena naɱ garahanti sīlato ca sutena ca.||<br />
					Appassuto pi ce hoti sīlesu susamāhito,||<br />
					Sīlato naɱ pasaɱ-santi nāssa sampajjate sutaɱ.|| ||</p>

					<p class="f4 ctr">Bahu-s-suto pi ce hoti sīlesu asamāhito,||<br />
					Sīlato naɱ garahanti nassa sampajjate sutaɱ.||<br />
					<a id="pg8"><span class="f2 g"><b>[8]</b></span></a> Bahu-s-suto pi ce hoti sīlesu susamāhito,||<br />
					Ubhayena naɱ pasaɱ-santi sīlato ca sutena ca.|| ||</p>

					<p class="f4 ctr">Bahu-s-sutaɱ dhamma-dharaɱ sappaññaɱ Buddha-sāvakaɱ,||<br />
					Nekkhaɱ jambonadass'eva ko taɱ ninditum arahati,||<br />
					Devāpi naɱ pasaɱ-santi brahmunāpi pasaɱsito ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>