<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 60. The Buddha tells Anāthapiṇḍika serving the Order is a layman's path to a good reputation here and a good rebirth hereafter." />
<title>AN 4 60: Gihisamicipatipada Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					VI. Puññābhisanda Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p60">Sutta 60</a></h4>

					<h1>Gihī-Sāmīci-Paṭipadā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg65"><span class="f2 g"><b>[65]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.060.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.060.bodh.wp.htm#p1">bodh</a>]</span>  Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">Catuhi kho gahapati dhammehi samannāgato ariya-sāvako gihī sāmīcipaṭipadaɱ paṭipanno hoti yasopaṭilābhiniɱ sagga-saŋvatta-nikaɱ.|| ||</p>

					<p class="f4">Katamehi catūhi?|| ||</p>

					<p class="f4">Idha gahapati ariya-sāvako||<br />
					bhikkhu-Saŋghaɱ pacc'upaṭṭhito hoti,||<br />
					cīvarena bhikkhu-Saŋghaɱ pacc'upaṭṭhito hoti||<br />
					piṇḍa-pātena bhikkhu-Saŋghaɱ pacc'upaṭṭhito hoti||<br />
					sen'āsanena bhikkhu-Saŋghaɱ pacc'upaṭṭhito hoti||<br />
					gilāna-paccaya-bhesajja-parikkhārena pacc'upaṭṭhito hoti.|| ||</p>

					<p class="f4">Imehi kho gahapati catūhi dhammehi samannāgato ariya-sāvako gihī sāmīcipaṭipadaɱ paṭipanno hoti yasopaṭilābhiniɱ sagga-saŋvatta-nikan ti.|| ||</p>

					      <p class="f4 in2">Gihī sāmicipaṭipadaɱ paṭipajjanti paṇḍitā,||<br />
							SamMaggate sīlavante cīvarena upaṭṭhitā,||<br />
							Piṇḍapāta-sayanena gilānapaccayena ca.|| ||</p>

					      <p class="f4 in2">Tesaɱ divā ca ratto ca sadā puññaɱ pavaḍḍhati,||<br />
							Saggañ ca kamati ṭhānaɱ kammaɱ katvāna bhaddakan ti.</p>

					<p class="ctr">Puññābhisandavaggo paṭhamo.</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>