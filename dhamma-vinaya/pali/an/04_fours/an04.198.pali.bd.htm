<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 198. Four persons found in the world: One who torments himself, one who torments others, one who torments both and one who torments neither himself nor others." />
<title>AN 4 198: Tapa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XX: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p198">Sutta 198</a></h4>

					<h1>Tapa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg205"><span class="f2 g"><b>[205]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.198.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, ekacco puggalo||<br />
					attantapo hoti atta-paritāpanānuyogam anuyutto.|| ||</p>

					<p class="f4">Idha pana bhikkhave ekacco puggalo||<br />
					parantapo hoti para-paritāpanānuyogam anuyutto.|| ||</p>

					<p class="f4">Idha pana bhikkhave ekacco puggalo||<br />
					attantapo ca hoti atta-paritāpanānuyogam anuyutto,||<br />
					parantapo ca hoti para-paritāpanānuyogam anuyutto.|| ||</p>

					<p class="f4">Idha pana bhikkhave ekacco puggalo||<br />
					n'ev'attantapo hoti na atta-paritāpanānuyogam anuyut- <a id="pg206"><span class="f2 g"><b>[206]</b></span></a> to hoti||<br />
					na para-paritāpanānuyogam anuyutto||<br />
					so anattantapo aparantapo diṭṭhe'va dhamme nicchāto nibbuto sītībhuto sukha-paṭisaṃvedī brahma-bhutena attanā viharati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">2. Kathañ ca bhikkhave puggalo attantapo hoti,||<br />
					atta-paritāpanānuyogam anuyutto?|| ||</p>

					<p class="f4">Idha, bhikkhave, ekacco puggalo acelako hoti||<br />
					mutt'ācāro hatthāpalekhaṇo,||<br />
					na 'ehi bhadantiko'||<br />
					na 'tiṭṭha-bhadantiko nābhihaṭaṃ'||<br />
					na 'uddissa-kaṭaṃ'||<br />
					na 'nimantanaṃ sādiya' ti.|| ||</p>

					<p class="f4">So na kumbhi-mukhā patigaṇhāti,||<br />
					na khaḷopi-mukhā patigaṇhāti,||<br />
					na eḷaka-mantaraṃ||<br />
					na daṇḍa-mantaraṃ||<br />
					na mūsala-mantaraṃ||<br />
					na dvinnaṃ bhuñjamānānaṃ||<br />
					na gabbhinīyā||<br />
					na pāyamānāya||<br />
					na purisantaragatāya||<br />
					na saṅkittisu||<br />
					na yattha sā upaṭṭhito hoti,||<br />
					na yattha makkhikā saṇḍasaṇḍavāriṇī,||<br />
					na macchaṃ||<br />
					na maṃsaṃ,||<br />
					na suraṃ||<br />
					na merayaṃ||<br />
					na thusodakaṃ pivati.|| ||</p>

						<div class="floatrpp wpx308 marl6">
							<p class="f4">So ekāgāriko vā hoti ekālopiko,||<br />
							dvāgāriko vā hoti dvālopiko,||<br />
							sattāgāriko vā hoti sattālopiko,||<br />
							ekissā pi dattiyā yāpeti,||<br />
							dvīhi pi dattīpi yāpeti,||<br />
							sattahi pi dattīhi yāpeti,||<br />
							ekāhikam pi āhāraṃ āhāreti,||<br />
							dvāhikam pi āhāraṃ āhāreti,||<br />
							sattāhikam pi āhāraṃ āhāreti.|| ||</p>

							<p>—<a href="../../../../dhamma-vinaya/pali/dn/dn.08.pali.bd.htm#pg166">DN 8</a></p>

							<p class="ctr c">&#9632;</p>

							<p class="f4">So ekāgāriko vā homi ekālopiko,||<br />
							dvāgāriko vā homi dvālopiko,||<br />
							sattāgāriko vā homi sattālopiko.|| ||</p>

							<p class="f4">Ekissā pi dattiyā yāpemi,||<br />
							dvīhi pi dattīhi yāpemi,||<br />
							sattahi pi dattīhi yāpemi.|| ||</p>

							<p class="f4">Ekāhikam pi āhāraṃ āhāremi,||<br />
							dvīhikam pi āhāraṃ āhāremi,||<br />
							sattāhikam pi āhāraṃ āhāremi.|| ||</p>

							<p><a href="../../../../dhamma-vinaya/pali/mn/mn.012.pali.bd.htm#pg77">—MN 12 p77</a></p>

						</div>

					<p class="f4">So ekāgāriko vā hoti||<br />
					ekālopiko vā,||<br />
					dvāgāriko va hoti,||<br />
					dvālopiko vā,||<br />
					... pe ...,||<br />
					sattāgāriko va hoti||<br />
					sattālopiko vā.|| ||</p>

					<p class="f4">Ekissā pi dattiyā yāpeti,||<br />
					dvihi pi dattīhi yāpeti,||<br />
					... pe ...,||<br />
					sattahi pi dattihi yāpeti.|| ||</p>

					<p class="f4">Ekāhikam pi āhāraṃ ārāreti,||<br />
					dvāhikam pi āhāraṃ āhāreti,||<br />
					... pe ...,||<br />
					sattāhikam pi āhāraṃ āhāreti.|| ||</p>

					<p class="f4">Iti eva-rūpaṃ addhamāsikam pi pariyāya-bhatta-bojanānuyogam anuyutto viharati.|| ||</p>

					<p class="f4">So sāka-bhakkho pi hoti,||<br />
					sāmāka-bhakkho pi hoti,||<br />
					nīvāra-bhakkho pi hoti,||<br />
					daddula-bhakkho pi hoti,||<br />
					haṭa-bhakkho pi hoti,||<br />
					kaṇa-bhakkho pi hota,||<br />
					ācāma-bhakkho pi hoti,||<br />
					piññāka-bhakkho pi hoti,||<br />
					tiṇa-bhakkho pi hoti,||<br />
					gomaya-bhakkho pi hoti.|| ||</p>

					<p class="f4">Vana-mūla-phalāhāro yāpeti pavatta-phalahoji.|| ||</p>

					<p class="f4">So sāṇāni pi dhāreti,||<br />
					masāṇāni pi dhareti,||<br />
					chavadussāni pi dhāreti,||<br />
					paṃsukūlāni pi dhāreti,||<br />
					tīrīṭāni pi dhareti,||<br />
					ajināni pi dhāreti,||<br />
					ajinakkhipam pi dhāreti,||<br />
					kusa-cīram pi dhāreti,||<br />
					vāka-vīram pi dhāreti,||<br />
					phalaka-vīram pi dhāreti,||<br />
					kesakam-balam pi dhāreti,||<br />
					vālakam-balam pi dhāreti,||<br />
					ulūkapakkham pi dhāreti.|| ||</p>

					<p class="f4">Kesamassulocako pi hoti||<br />
					kesa-massulocanānuyogam anuyutto.|| ||</p>

					<p class="f4">Ubbhaṭṭhako pi hoti||<br />
					āsanapaṭikkitto.|| ||</p>

					<p class="f4">Ukkuṭiko pi hoti||<br />
					ukkuṭikappadhānām anuyutto.|| ||</p>

					<p class="f4">Kaṇṭakāpassayiko pi hoti||<br />
					kaṇṭakāpassaye seyyaṃ kappeti.|| ||</p>

					<p class="f4">Sāyatatiyakam piudakoro- <a id="pg207"><span class="f2 g"><b>[207]</b></span></a> hanānuyogam anuyutto viharati.|| ||</p>

					<p class="f4">Iti eva-rūpaṃ aneka-vihitaṃ kāyassa ātāpana-paritāpanānuyogam anuyutto viharati.|| ||</p>

					<p class="f4">Evaṃ kho bhikkhave puggalo attantapo hoti atta-paritāpanānuyogam anuyutto.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca bhikkhave puggalo parantapo hoti para-paritāpanānuyogam anuyutto?|| ||</p>

					<p class="f4">Idha, bhikkhave, ekacco puggalo orabbhiko hoti sūkariko sākuntiko māgaviko luddo macchaghātako coro coraghātako bandhanāgāriko,||<br />
					ye vā pan'aññe pi ke ci kurūra-kammantā.|| ||</p>

					<p class="f4">Evaṃ kho bhikkhave puggalo parantapo hoti para-paritāpanānuyogam anuyutto.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Kathañ ca bhikkhave puggalo attantapo ca hoti atta-paritāpanānuyogam anuyutto,||<br />
					parantapo ca para-paritāpanānuyogam anuyutto?|| ||</p>

					<p class="f4">Idha, bhikkhave, ekacco puggalo rājā vā hoti khattiyo muddhā-vasitto brāhmaṇo vā mahāsālo.|| ||</p>

					<p class="f4">So puratthimena nagarassa navaṃ santhāgāraṃ kārāpetvā kesa-massuṃ ohāretvā kharājinaṃ nivāsetvā sappitelena kāyaṃ abbhañjitvā migavisāṇena piṭṭhiṃ kaṇḍūvamāno santhāgāraṃ pavisati saddhiṃ mahesiyā brāhmaṇena ca purohitena.|| ||</p>

					<p class="f4">So tattha anantara-hitāya bhumiyā haritupalittāya seyyaṃ kappeti.|| ||</p>

					<p class="f4">Ekissā gāviyā sarūpavacchāya||<br />
					yaṃ ekasmiṃ thane khīraṃ hoti,||<br />
					tena rājā yāpeti,||<br />
					yaṃ dutiyasmiṃ thane khīraṃ hoti,||<br />
					tena mahesī yāpeti,||<br />
					yaṃ tatiyasmiṃ thane khīraṃ hoti,||<br />
					tena brāhmaṇo purohito yāpeti,||<br />
					yaṃ catutthasmiṃ thane khīraṃ hoti,||<br />
					tena aggiṃ juhanti,||<br />
					avasesena vacchako yāpeti.|| ||</p>

					<p class="f4">So evam āha:|| ||</p>

					<p class="f4">'Ettakā usabhā haññantu yaññ'atthāya,||<br />
					ettakā vacchatarā haññantu yaññ'atthāya,||<br />
					ettakā vacchatariyo haññantu yaññ'atthāya,||<br />
					ettakā ajā haññantu yaññ'atthāya,||<br />
					ettakā urabbhā haññantu yaññ'atthāya,||<br />
					[ettakā assā haññantu yaññ'atthāya,]||<br />
					ettakā rukkhā chijjantu yūpatthāya,||<br />
					ettakā dabbā lūyantu barihisatthāyā' ti.|| ||</p>

					<p class="f4">Ye pi' <a id="pg208"><span class="f2 g"><b>[208]</b></span></a> ssa te honti dāsā ti vā pessā ti vā kamma-karā ti vā,||<br />
					te pi daṇḍatajjitā bhayatajjitā assumukhā rudamānā parikammāni karonti.|| ||</p>

					<p class="f4">Evaṃ kho bhikkhave puggalo attantapo ca hoti atta-paritāpanānuyogam anuyutto||<br />
					parantapo ca hoti para-paritāpanānuyogam anuyutto.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Kathañ ca bhikkhave puggalo n'eva attantapo hoti||<br />
					na atta-paritāpanānuyogam anuyutto,||<br />
					na parantapo hoti||<br />
					na para-paritāpanānuyogam anuyutto,||<br />
					so anattantapo aparantapo diṭṭhe'va dhamme nicchāto nibbuto sītibhuto sukha-paṭisaṃvedī brahma-bhutena attanā viharati?|| ||</p>

					<p class="f4">6. Idha, bhikkhave, Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ,||<br />
					sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ sabyañjanaṃ,||<br />
					kevala-paripuṇṇaṃ parisuddhaṃ||<br />
					Brahma-cariyaṃ pakāseti.|| ||</p>

					<p class="f4">Taṃ dhammaṃ suṇāti gahapati vā||<br />
					gahapati-putto vā||<br />
					aññatarasmiṃ vā kule paccājāto,||<br />
					so taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">7. So tena saddhā-paṭilābhena samannāgato iti paṭisañcikkhati:|| ||</p>

					<p class="f4">Sambādho gharāvāso rajo-patho abbhokāso pabbajjā,||<br />
					na yidaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṅkhalikhitaṃ Brahma-cariyaṃ carituṃ,||<br />
					yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan ti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya||<br />
					mahantaṃ vā bhoga-k-khandhaṃ pahāya,||<br />
					appaṃ vā ñāti-parivaṭṭaṃ pahāya,||<br />
					mahantaṃ vā ñāti-parivaṭṭaṃ pahāya,||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">8. So evaṃ pabba-jito samāno bhikkhunaṃ sikkhāsājivasamāpanno,||<br />
					pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho lajjī dayā-panno sabba-pāṇa-bhuta-hit-ā-nukampī viharati.|| ||</p>

					<p class="f4">Adinn'ādānaṃ pahāya||<br />
					adinn'ādānā <a id="pg209"><span class="f2 g"><b>[209]</b></span></a> paṭivirato hoti,||<br />
					dinn'ādāyī dinna-pāṭikaṅkhī athenena sucibhūtena attanā viharati.|| ||</p>

					<p class="f4">Abrahma-cariyaṃ pahāya||<br />
					brahma-cārī hoti,||<br />
					ārā-cārī,||<br />
					virato methunā gāma-dhammā.|| ||</p>

					<p class="f4">Musā-vādaṃ pahāya||<br />
					musā-vādā paṭivirato hoti,||<br />
					sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Pisuṇaṃ vācaṃ pāhāya||<br />
					pisuṇāyā vācāya paṭivirato hoti,||<br />
					na ito sutvā amutra akkhātā imesaṃ bhedāya,||<br />
					amutra vā sutvā na imesaṃ akkhātā amusaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā samagg'ārāmo samagga-rato samagga-nandī samagga-karaṇiṃ vācaṃ bhāsitā hoti,||<br />
					pharusaṃ vācaṃ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃ-gamā porī bahu-jana-kantā bahu-jana-manāpā,||<br />
					tathā-rūpiṃ vācaṃ bhāsitā hoti.|| ||</p>

					<p class="f4">Sampha-p-palāpaṃ pahāya sampha-p-palāpā paṭivirato hoti.|| ||</p>

					<p class="f4">Kāla-vādī||<br />
					bhūta-vādī||<br />
					attha-vādī||<br />
					dhamma-vādī||<br />
					vinaya-vādī||<br />
					nidhāna-vatiṃ vācaṃ bhāsitā hoti kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">9. So bīja-gāma-bhūta-gāma-samārambhā paṭivirato hoti,||<br />
					eka-bhattiko hoti ratt'ūparato,||<br />
					virato vikāla-bhojanā,||<br />
					nacca-gīta-vādita-visūka-dassanā paṭivirato hoti,||<br />
					mālā-gandha-vilepana-dhāraṇamaṇḍaṇa-vibhusanaṭṭhānā paṭivirato hoti,||<br />
					uccā-sayana-mahā-sayanā paṭivirato hoti,||<br />
					jāta-rūpa-rajata-paṭi-g-gahaṇā paṭivirato hoti,||<br />
					āmakadhañña-paṭi-g-gahaṇā paṭivirato hoti,||<br />
					āmakamaṃsa-paṭi-g-gahaṇā paṭivirato hoti,||<br />
					itthi-kumārikā-paṭi-g-gahaṇā paṭivirato hoti,||<br />
					dāsi-dāsa-paṭi-g-gahaṇā paṭivirato hoti,||<br />
					aj-eḷaka-paṭi-g-gahaṇā paṭivirato hoti,||<br />
					kukkuṭa-sūkara-paṭi-g-gahaṇā paṭivirato hoti,||<br />
					hatthi-gavāssavaḷavā-paṭi-g-gahaṇā paṭivirato hoti,||<br />
					khetta-vatthu-paṭi-g-gahaṇā paṭivirato hoti,||<br />
					dūteyyapahiṇagaman-ā-nuyogā paṭivirato hoti,||<br />
					kaya-vikkayā paṭivirato hoti,||<br />
					tulā-kūṭakaṃ-sakūṭamāna-kūṭā paṭivirato hoti,||<br />
					ukkoṭanavañ-cananikatisāviyogā paṭivirato hoti,||<br />
					chedana-vadha-bandhana-viparāmosa-ālopa-sahasākārā paṭivirato hoti.|| ||</p>

					<p class="f4">10. So santuṭṭho hoti kāya-parihārikena cīvarena kucchi-parihārikena piṇḍa-pātena,||<br />
					yena yen'eva pakkamati,||<br />
					samādāy'eva pakkamati.|| ||</p>

					<p class="f4">Seyyathā pi nāma pakkhī sakuṇo,||<br />
					yena <a id="pg210"><span class="f2 g"><b>[210]</b></span></a> yen'eva ḍeti,||<br />
					sapattabhārova ḍeti.|| ||</p>

					<p class="f4">Evam eva bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena||<br />
					yena yen'eva pakkamati,||<br />
					samādāyeva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">11. So cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ cakkhu'ndriyaṃ asaṃvutaṃ viharantaṃ abhijajhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="f4">Sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ sot'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati||<br />
					rakkhati sot'ndriyaṃ,||<br />
					sotendriye saṃvaraṃ āpajjati.|| ||</p>

					<p class="f4">Ghāṇena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ ghāṇ'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati||<br />
					rakkhati ghāṇ'ndriyaṃ,||<br />
					ghāṇendriye saṃvaraṃ āpajjati.|| ||</p>

					<p class="f4">Jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ jivh'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati||<br />
					rakkhati jivh'ndriyaṃ,||<br />
					jivhendriye saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ kāy'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati||<br />
					rakkhati kāy'ndriyaṃ,||<br />
					kāyendriye saṃvaraṃ āpajjati.|| ||</p>

					<p class="f4">Manasā dhammaṃ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ man'indriyaṃ asaṃvutaṃ viharantaṃ abhijjhā, domanassā pāpakā akusalā dhammā anvāsasaveyyuṃ,||<br />
					tassa saṃvarāya paṭipajjati||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">So iminā ariyena indriya saṃvarena samannāgato ajjhattaṃ avyāsekasukhaṃ paṭisaṃvedeti.|| ||</p>

					<p class="f4">12. So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					saṅghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">13. So iminā ca ariyena sīla-k-khandhena samannāgato iminā ca ariyena indriya-saṃvarena samannāgato iminā ca ariyena sati-sampajaññena samannāgato [imāya ca ariyāya santuṭṭhiyā samannāgato] vivittaṃ sen'āsanaṃ bhajati araññaṃ rukkha-mūlaṃ pabbataṃ kandaraṃ giriṃ guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya avyāpanna-citto viharati,||<br />
					sabba-pāṇa-bhuta-hit-ā-nukampī,||<br />
					vyāpāda-padosā cittaṃ parisodheti.|| ||</p>

					<p class="f4">Thīna-middhaṃ <a id="pg211"><span class="f2 g"><b>[211]</b></span></a> pahāya vigata-thīna-middho viharati,||<br />
					āloka-saññi sato sampajāno,||<br />
					thīna-middhā cittaṃ parisodheti.|| ||</p>

					<p class="f4">Uddhacca-kukkuccaṃ pahāya anuddhato viharati,||<br />
					ajjajhattaṃ vupasantacitto||<br />
					uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati,||<br />
					akathaṃ-kathī kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4">14. So ime pañca-nīvaraṇe pahāya cetaso upakkilese paññāya dubbalī-karaṇe vivicc'eva kāmehi vivicca akusalehi dhamamehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ jhānaṃ upasampajja viharati.|| ||</p>

					<p class="f4">Vitakka-vicārānaṃ vupasamā ajjhattaṃ sampasādanaṃ cetaso ekodī-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti yaṃ taṃ ariyā āvikkhanti|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti tatiyaṃ jhānaṃ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubb'eva somanassa-domanassānaṃ attha-gamā adukkha-ṃ-asukhaṃ upekkhā-sati-pārisuddhiṃ catutthaṃ jhānaṃ upasampajja viharati.|| ||</p>

					<p class="f4">15. So evaṃ samāhite citte parisuddhe pariyodāte an-aṅgaṇe vigatupakkilese mudu-bhute kammaniye ṭhite ānejjappatte pubbe-nivāsānu-s-sati-ñāṇāya cittaṃ abhininnāmeti.|| ||</p>

					<p class="f4">So evaṃ samāhite citte parisuddhe pariyodāte an-aṅgaṇe vigatupakkilese mudu-bhute kammaniye ṭhite ānejjappatte sattāṇaṃ cut'upapāta-ñāṇāya cittaṃ abhininnānameti.|| ||</p>

					<p class="f4">So evaṃ samāhite citte parisuddhe pariyodāto an-aṅgaṇe vigatupakkilese mudu-bhute kammaniye ṭhite āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So 'Idaṃ dukkhan' ti yathā-bhūtaṃ pajānāti,||<br />
					'Ayaṃ dukkha-samudayo' ti yathā-bhūtaṃ pajānāti,||<br />
					'Ayaṃ dukkha-nirodho' ti yathā-bhūtaṃ pajānāti,||<br />
					'Ayaṃ dukkha-nirodha-gāminī paṭapadā' ti yathā-bhūtaṃ pajānāti.|| ||</p>

					<p class="f4">'Ime āsavā' ti yathā-bhūtaṃ pajānāti||<br />
					'Ayaṃ āsava-samūdayo' ti yathā-bhūtaṃ pajānā ti,||<br />
					'Ayaṃ āsava-nirodho' ti yathā-bhūtaṃ pajānāti,||<br />
					'Ayaṃ āsava-nirodha-gāminī paṭipadā' ti yathā-bhūtaṃ pajānā ti.|| ||</p>

					<p class="f4">Tass'evaṃ jānato evaṃ passato kām'āsavā pi cittaṃ vimuccati,||<br />
					bhav'āsavā pi cittaṃ vimuccati,||<br />
					avijj-ā-savā pi cittaṃ vimuccati,||<br />
					vimuttasmiṃ vimuttamiti ñāṇaṃ hoti.|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāti.|| ||</p>

					<p class="f4">Evaṃ kho bhikkhave puggalo n'eva attantapo hoti na atta-paritāpanānuyogam anuyutto,||<br />
					na parantapo hoti na para-paritāpanānuyogam anuyutto.|| ||</p>

					<p class="f4">So anattantapo aparantapo diṭṭhe'va dhamme nicchāto nibbuto sītībhuto sukha-paṭisaṃvedī brahma-bhutena attanā viharati.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>