<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 3. Four types of action which amount to having uprooted and spoiled one's self, being surrounded by impurity, subject to reproach by the wise, and which result in much bad kamma; and four types of action which do not uproot, do not spoil the self, and which surround one with purity, bring praise by the wise, and which result in much good kamma." />
<title>AN 4 3: Pathama Khata Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					IV. Catukka Nipāta<br />
					I. Bhaṇḍagāma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p3">Sutta 3</a></h4>

					<h1>Paṭhama Khata Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg2"><span class="f2 g"><b>[2]</b></span></a></p>

					<p class="f4"><span class="fp3">[<a id="p1">1</a>][<a href="../../../../dhamma-vinaya/pts/an/04_fours/an04.003.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.003.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Catuhi bhikkhave dhammehi samannāgato bālo avyatto asappuriso khataɱ upahataɱ attānaɱ pariharati||<br />
					sāvajjo <a id="pg3"><span class="f2 g"><b>[3]</b></span></a> ca hoti sānuvajjo viññūnaɱ||<br />
					bahuɱ ca apuññaɱ pasavati.|| ||</p>

					<p class="f4">Katamehi catūhi?|| ||</p>

					<p class="f4">Ananuvicca apariyogāhetvā||<br />
					avaṇṇārahassa vaṇṇaɱ bhāsati.|| ||</p>

					<p class="f4">Ananuvicca apariyogāhetvā||<br />
					vaṇṇārahassa avaṇṇaɱ bhāsati.|| ||</p>

					<p class="f4">Ananuvicca apariyogāhetvā||<br />
					a-p-pasādanīye ṭhāne pasādaɱ upadaɱ-seti.|| ||</p>

					<p class="f4">Ananuvicca apariyogāhetvā||<br />
					pasādanīye ṭhāne a-p-pasādaɱ upadaɱ-seti.|| ||</p>

					<p class="f4">Imehi kho bhikkhave catūhi dhammehi samannāgato bālo avyatto asappuriso khataɱ upahataɱ attānaɱ pariharati||<br />
					sāvajjo ca hoti sānuvajjo viññūnaɱ||<br />
					bahuɱ ca apuññaɱ pasavatī ti.|| ||</p>

					<p class="f4">2. Catuhi bhikkhave dhammehi samannāgato paṇḍito viyatto sappuriso akkhataɱ anupahataɱ attānaɱ pariharati||<br />
					anavajjo ca hoti ananuvajjo viññūnaɱ||<br />
					bahuɱ ca puññaɱ pasavati.|| ||</p>

					<p class="f4">Katamehi catūhi?|| ||</p>

					<p class="f4">Anuvicca pariyogāhetvā||<br />
					avaṇṇārahassa avaṇṇaɱ bhāsati.|| ||</p>

					<p class="f4">Anuvicca pariyogāhetvā||<br />
					vaṇṇārahassa vaṇṇaɱ bhāsati.|| ||</p>

					<p class="f4">Anuvicca pariyogāhetvā||<br />
					a-p-pasādanīye ṭhāne a-p-pasādaɱ upadaɱ-seti.|| ||</p>

					<p class="f4">Anuvicca pariyogāhetvā||<br />
					pasādanīye ṭhāne pasādaɱ upadaɱ-seti.|| ||</p>

					<p class="f4">Imehi kho bhikkhave catūhi dhammehi samannāgato paṇḍito viyatto sappuriso akkhataɱ anupahataɱ attānaɱ pariharati||<br />
					anavajjo ca hoti ananuvajjo viññūnaɱ||<br />
					bahuɱ ca puññaɱ pasavatī ti.|| ||</p>

					<p class="f4 ctr">Yo nindiyaɱ pasaɱsati||<br />
					taɱ vā nindati yo pasaɱsiyo,||<br />
					Vicināti mukhena so kaliɱ||<br />
					kalinā tena sukhaɱ na vindati.||<br />
					Appamatto ayaɱ kali||<br />
					yo akkhesu dhanaparājayo,||<br />
					Sabbassā pi sahā pi attanā||<br />
					ayam eva mahantataro kali||<br />
					Yo sugatesu manaɱ padosaye.||<br />
					Sataɱ sahassānaɱ nirabbudānaɱ||<br />
					chattiɱ sa ca pañca ca abbudāni,||<br />
					<a id="pg4"><span class="f2 g"><b>[4]</b></span></a> Yam ariyagarahī Nirayaɱ upeti||<br />
					Vācaɱ manañ ca paṇidhāya pāpakan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>