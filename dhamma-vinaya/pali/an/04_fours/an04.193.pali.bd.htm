<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 193. Bhaddiya reports a rumor that Gotama knows a spell that converts followers of other sects. In stead of denying the rumor, he teaches Dhamma to Bhaddiya who is converted by the logic. Then Gotama asks him if he cast a spell on him. A wonderful sutta for showing Gotama's teaching skills." />
<title>AN 4 193: Bhaddiya Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XX: Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p193">Sutta 193</a></h4>

					<h1>Bhaddiya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg190"><span class="f2 g"><b>[190]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.193.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho bhaddiyo Licchavi yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho bhaddhiyo Licchavi Bhagavantaṃ etad avoca:|| ||</p>

					<p class="f4">Sutaṃ me taṃ bhante:|| ||</p>

					<p class="f4">'Māyāvī Samaṇo Gotamo āvaṭṭanim māyaṃ jānāti,||<br />
					yāya añña-titthiyānaṃ sāvake āvaṭṭetī' ti.|| ||</p>

					<p class="f4">Ye te bhante evam āhaṃsu:|| ||</p>

					<p class="f4">'Māyāvī Samaṇo Gotamo āvaṭṭanim māyaṃ jānāti,||<br />
					yāya añña-titthiyānaṃ sāvake āvaṭṭetī' ti.|| ||</p>

					<p class="f4">Kacci te bhante Bhagavato vutta-vādino,||<br />
					na ca Bhagavantaṃ abhutena a-b-bhāvi-k-khanti,||<br />
					dhammassa c'ānudhammaṃ vyākaronti.|| ||</p>

					<p class="f4">Na ca koci saha-dhammiko vādānupāto gārayihaṃ ṭhānaṃ āgacchati?|| ||</p>

					<p class="f4">Anabbhakkhātukāmā hi mayaṃ bhante Bhagavantan ti.</p>

					<p class="f4"><a id="pg191"><span class="f2 g"><b>[191]</b></span></a> 2. Etha tumhe Bhaddiya,||<br />
					mā anussavena,||<br />
					mā paramparāya,||<br />
					mā itikirāya,||<br />
					mā piṭakasampadānena,||<br />
					mā takkahetu,||<br />
					mā nayahetu,||<br />
					mā ākāraparivitakkena,||<br />
					mā diṭṭhi-nijjhāna-k-khantiyā,||<br />
					mā bhabbarūpatāya,||<br />
					mā samaṇo no garūti.|| ||</p>

					<p class="f4">Yadā tumhe Bhaddiya attanā va jāneyyātha,||<br />
					ime dhammā akusalā,||<br />
					ime dhammā sāvajjā,||<br />
					ima dhammā viññūgahahitā,||<br />
					ime dhammā samattā samādinnā ahitāya dukkhāya saṃvaṭṭantī ti.|| ||</p>

					<p class="f4">Atha tumhe Bhaddiya pajaheyyātha.|| ||</p>

					<p class="ctr c">&#9632;</p>

					<p class="f4">3. Taṃ kiṃ maññatha Bhaddiya?|| ||</p>

					<p class="f4">Lobho purisassa ajjhattaṃ uppajjamāno uppajjati hitāya vā ahitāya vāti?|| ||</p>

					<p class="f4">Ahitāya bhante.|| ||</p>

					<p class="f4">Luddho panāyaṃ Bhaddiya,||<br />
					purisa-puggalo lobhena Abhibhuto pariyādinna-citto pāṇam pi hanti,||<br />
					adinnam pi ādiyati,||<br />
					paradāram pi gacchati,||<br />
					musā pi bhaṇati,||<br />
					param pi tathattāya sam-ā-dapeti.|| ||</p>

					<p class="f4">Yaṃ sa hoti dīgha-rattaṃ ahitāya dukkhāyā ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">4. Taṃ kiṃ maññatha Bhaddiya?|| ||</p>

					<p class="f4">Doso purisassa ajjhattaṃ uppajjamāno uppajjati hitāya vā ahitāya vāti?|| ||</p>

					<p class="f4">Ahitāya bhante.|| ||</p>

					<p class="f4">Duṭṭho panāyaṃ Bhaddiya,||<br />
					purisa-puggalo dosena Abhibhuto pariyādinna-citto pāṇam pi hanti,||<br />
					adinnam pi ādiyati,||<br />
					paradāram pi gacchati,||<br />
					musā pi bhaṇati,||<br />
					param pi tathattāya sam-ā-dapeti.|| ||</p>

					<p class="f4">Yaṃ sa hoti dīghanarattaṃ ahitāya dukkhāyāti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">5. Taṃ kiṃ maññatha Bhaddiya?|| ||</p>

					<p class="f4">Moho purisassa ajjhattaṃ uppajjamāno uppajjati hitāya vā ahitāya vāti?|| ||</p>

					<p class="f4">Ahitāya bhante.|| ||</p>

					<p class="f4">Muḷho panāyaṃ Bhaddiya, purisa-puggalo mohena Abhibhuto pariyādinna-citto pāṇam pi hanti,||<br />
					adinnam pi ādiyati,||<br />
					paradāram pi gacchati,||<br />
					musā pi bhaṇati,||<br />
					param pi tathattāya sam-ā-dapeti.|| ||</p>

					<p class="f4">Yaṃ sa hoti dīghanarattaṃ ahitāya dukkhāyāti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">6. Taṃ kiṃ maññatha Bhaddiya?|| ||</p>

					<p class="f4">Sārambho purisassa ajjhattaṃ uppajjamāno uppajjati hitāya vā ahitāya vāti?|| ||</p>

					<p class="f4">Ahitāya bhante.|| ||</p>

					<p class="f4">Sāraddho panāyaṃ Bhaddiya, purisa-puggalo sārambhena Abhibhuto pariyādinna-citto pāṇam pi hanti,||<br />
					adinnam pi ādiyati,||<br />
					paradāram pi gacchati,||<br />
					musā pi bhaṇati,||<br />
					param pi tathattāya sam-ā-dapeti.|| ||</p>

					<p class="f4">Yaṃ sa hoti dīghanarattaṃ ahitāya dukkhāyāti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">7. Taṃ kiṃ maññatha Bhaddiya?|| ||</p>

					<p class="f4">Ime dhammā kusalā vā akusalā vāti?|| ||</p>

					<p class="f4">'Akusalā bhante.'|| ||</p>

					<p class="f4">Sāvajjā vā anavajjā vāti?|| ||</p>

					<p class="f4">'Sāvajjā bhante.'|| ||</p>

					<p class="f4">Viññūgarahitā vā viññuppaSatthā vāti?|| ||</p>

					<p class="f4">'Viññūgarahitā bhante.'|| ||</p>

					<p class="f4">Samattā samādinnā ahitāya dukkhāya saṃvaṭṭanti,||<br />
					no vā kathaṃ vā ettha hotī ti?|| ||</p>

					<p class="f4">'Samattā bhante samādinnā ahitāya dukkhāya saṃvaṭṭanti.|| ||</p>

					<p class="f4">Evaṃ no ettha hotī' ti.|| ||</p>

					<p class="ctr c">&#9632;</p>

					<p class="f4">8. Iti kho Bhaddiya, yaṃ taṃ avocumha:||<br />
					etha tumhe Bhaddiya,||<br />
					mā anussavena||<br />
					mā paramparāya,||<br />
					mā itikirāya,||<br />
					<a id="pg192"><span class="f2 g"><b>[192]</b></span></a> mā piṭakasampadānena,||<br />
					mā takkahetu,||<br />
					mā nayahetu,||<br />
					mā ākāraparivitakkena,||<br />
					mā diṭṭhi-nijjhāna-k-khantiyā,||<br />
					mā bhabbarūpatāya,||<br />
					mā samaṇo no garūti.|| ||</p>

					<p class="f4">Yadā tumhe Bhaddiya attanā va jāneyyātha,||<br />
					ime dhammā akusalā,||<br />
					ime dhammā sāvajjā,||<br />
					ime dhammā viññūgarahitā,||<br />
					ime dhammā sāmattā samādinnā ahitāya dukkhāya saṃvaṭṭanti.|| ||</p>

					<p class="f4">Atha tumhe Bhaddiya, pajaheyyāthāti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">9. Etha tumhe Bhaddiya,||<br />
					mā anassavena||<br />
					mā paramparāya||<br />
					mā itikirāya||<br />
					mā piṭakasampadānena||<br />
					mā takkahetu||<br />
					mā nayahetu||<br />
					mā ākāraparivitakkena||<br />
					mā diṭṭhi-nijjhāna-k-khantiyā||<br />
					mā bhabbarūpatāya||<br />
					mā samaṇo no garūti.|| ||</p>

					<p class="f4">Yadā tumhe Bhaddiya, attanā va jāneyyātha:||<br />
					ime dhammā kusalā,||<br />
					ime dhammā anavajjā,||<br />
					ime dhammā viññūppasatthā,||<br />
					ime dhammā samattā samādinnā hitāya sukhāya saṃvaṭṭantī ti.|| ||</p>

					<p class="f4">Atha tumhe Bhaddiya, upasampajja vihareyyātha.|| ||</p>

					<p class="ctr c">&#9632;</p>

					<p class="f4">9. Taṃ kiṃ maññatha Bhaddiya?|| ||</p>

					<p class="f4">Alobho purisassa ajjhattaṃ uppajjamāno uppajjati hitāya vā ahitāya vāti?|| ||</p>

					<p class="f4">'Hitāya bhante'.|| ||</p>

					<p class="f4">Aluddho panāyaṃ Bhaddiya, purisa-puggalo lobhena anAbhibhuto apariyādinna-citto n'eva pāṇaṃ hanti.|| ||</p>

					<p class="f4">Na adinnaṃ ādiyati.|| ||</p>

					<p class="f4">Na paradāraṃ gacchati.|| ||</p>

					<p class="f4">Na mūsā bhaṇati.|| ||</p>

					<p class="f4">Param pi tathattāya sam-ā-dapeti.|| ||</p>

					<p class="f4">Yaṃ sa hoti dīgha-rattaṃ hitāya sukhāyāti?|| ||</p>

					<p class="f4">'Evaṃ bhante.'|| ||</p>

					<p class="ctr c">&#9632;</p>

					<p class="f4">10. Kaṃ kiṃ maññatha Bhaddiya?|| ||</p>

					<p class="f4">Adoso purisassa ajjhattaṃ uppajjamāno uppajjati hitāya vā ahitāya vāti?|| ||</p>

					<p class="f4">'Hitāya bhante.'|| ||</p>

					<p class="f4">Aduṭṭho panāyaṃ Bhaddiya, purisa-puggalo dosena anAbhibhuto apariyādinna-citto n'eva pāṇaṃ hanti.|| ||</p>

					<p class="f4">Na adinnaṃ ādiyati.|| ||</p>

					<p class="f4">Na paradāraṃ gacchati.|| ||</p>

					<p class="f4">Na mūsā bhaṇati.|| ||</p>

					<p class="f4">Param pi tathattāya sam-ā-dapeti.|| ||</p>

					<p class="f4">Yaṃ sa hoti dīgha-rattaṃ hitāya sukhāyāti?|| ||</p>

					<p class="f4">'Evaṃ bhante.'|| ||</p>

					<p class="ctr c">&#9632;</p>

					<p class="f4">11. Kaṃ kiṃ maññatha Bhaddiya?|| ||</p>

					<p class="f4">Amoho purisassa ajjhattaṃ uppajjamāno uppajjati hitāya vā ahitāya vāti?|| ||</p>

					<p class="f4">'Hitāya bhante.'|| ||</p>

					<p class="f4">Amūḷho panāyaṃ Bhaddiya, purisa-puggalo mohena anAbhibhuto apariyādinna-citto n'eva pāṇaṃ hanti.|| ||</p>

					<p class="f4">Na adinnaṃ ādiyati.|| ||</p>

					<p class="f4">Na paradāraṃ gacchati.|| ||</p>

					<p class="f4">Na mūsā bhaṇati.|| ||</p>

					<p class="f4">Param pi tathattāya sam-ā-dapeti.|| ||</p>

					<p class="f4">Yaṃ sa hoti dīgha-rattaṃ hitāya sukhāyāti?|| ||</p>

					<p class="f4">'Evaṃ bhante.'|| ||</p>

					<p class="ctr c">&#9632;</p>

					<p class="f4">12. Kaṃ kiṃ maññatha Bhaddiya?|| ||</p>

					<p class="f4">Asārambho purisassa ajjhattaṃ uppajjamāno uppajjati hitāya vā ahitāya vati?|| ||</p>

					<p class="f4">'Hitāya bhante.'|| ||</p>

					<p class="f4">Asāraddho panāyaṃ Bhaddiya, purisa-puggalo asārambhena ananAbhibhuto apariyādinna-citto n'eva pāṇaṃ hanti.|| ||</p>

					<p class="f4">Na adinnaṃ ādiyi.|| ||</p>

					<p class="f4">Na paradāraṃ gacchati.|| ||</p>

					<p class="f4">Na musā bhaṇati.|| ||</p>

					<p class="f4">Parampi tathattāya sam-ā-dapeti.|| ||</p>

					<p class="f4">Yaṃ sa hoti dīgha-rattaṃ hitāya sukhāya saṃvāttatīti?|| ||</p>

					<p class="f4">'Evaṃ bhante'|| ||</p>

					<p class="ctr c">&#9632;</p>

					<p class="f4">13. Taṃ kiṃ maññatha Bhaddiya?|| ||</p>

					<p class="f4">Ime dhammā kusalā vā akusalā vāti?|| ||</p>

					<p class="f4">'Kusalā bhante'|| ||</p>

					<p class="f4">Sāvajjā vā anavajjā vāti?|| ||</p>

					<p class="f4">'Anavajjā bhante'.|| ||</p>

					<p class="f4">Viññūgarakahitā vā viññūppasatthā vāti?|| ||</p>

					<p class="f4">'ViññappaSatthā bhante'|| ||</p>

					<p class="f4"><a id="pg193"><span class="f2 g"><b>[193]</b></span></a> Samattā samādinnā hitāya sukhāya saṃvaṭṭanti,||<br />
					no vā kathaṃ vā ettha hotī ti?|| ||</p>

					<p class="f4">'Samattā bhante samādinnā hitāya sukhāya saṃvaṭṭanti.|| ||</p>

					<p class="f4">Evaṃ no ettha hotī' ti.|| ||</p>

					<p class="f4">14. Iti kho Bhaddiya, yaṃ taṃ avocumha:|| ||</p>

					<p class="f4">"Etha tumhe Bhaddiya,||<br />
					mā anussavena||<br />
					mā paramparāya||<br />
					mā itikirāya||<br />
					mā piṭakasampadānena||<br />
					mā takkahetu||<br />
					mā nayahetu||<br />
					mā ākāraparivitakkena||<br />
					mā diṭṭhi-nijjhāna-k-khantiyā||<br />
					mā bhabbarūpatāya||<br />
					mā samaṇo no garūti."|| ||</p>

					<p class="f4">Yadā tumhe Bhaddiya,||<br />
					"attanā va jāneyyātha||<br />
					ime dhammā anavajjā||<br />
					ime dhammā viññūppasatthā||<br />
					ime dhammā samattā samādinnā hitāya sukhāya saṃvaṭṭantī ti".|| ||</p>

					<p class="f4">Atha tumhe Bhaddiya, upasampajja vīhareyyāthāti.|| ||</p>

					<p class="f4">Iti yaṃ taṃ vuttaṃ idam etaṃ paṭicca vuttaṃ.|| ||</p>

					<p class="f4">15. Ye kho te Bhaddiya, loke santo sappurisā,||<br />
					te sāvakaṃ evaṃ samādapenti:|| ||</p>

					<p class="f4">Ehi tvaṃ amho purisa,||<br />
					lobhaṃ vineyya vineyya viharāhi,||<br />
					lobhaṃ vineyya vineyya viharanto||<br />
					na lobha-jaṃ kammaṃ karissasi,||<br />
					kāyena vācā manasā.|| ||</p>

					<p class="f4">Dosaṃ vineyya vineyya viharāhi,||<br />
					dosaṃ vineyya vineyya viharanto||<br />
					na dosa-jaṃ kammaṃ karissasi,||<br />
					kāyena vācā manasā.|| ||</p>

					<p class="f4">Mohaṃ vineyya vineyya viharāhi,||<br />
					mohaṃ vineyya vineyya viharanto||<br />
					na moha-jaṃ kammaṃ karissasi,||<br />
					kāyena vācā manasā.|| ||</p>

					<p class="f4">Sārambhaṃ vineyya vineyya viharātabhi,||<br />
					sāramhaṃ vineyya vineyya viharanto||<br />
					na sārambhajaṃ kammaṃ karissasi||<br />
					kāyena vācā manasā ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">16. Evaṃ vutte bhaddiyo Licchavi Bhagavantaṃ etad avoca:|| ||</p>

					<p class="f4">Abhikkantaṃ bhante, seyyathā pi bhante,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintīti,||<br />
					evam eva bhotā bhante aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi.|| ||</p>

					<p class="f4">Dhammaṃ ca bhikkhu-saṅgaṃ ca.|| ||</p>

					<p class="f4">Upāsakaṃ maṃ bhante Bhagavā dhāretu ajja-t-agge pāṇupetaṃ saraṇaṃ gatanti.|| ||</p>

					<p class="f4">Api nū tāhaṃ Bhaddiya, evaṃ avacaṃ:|| ||</p>

					<p class="f4">"Ehi me tvaṃ Bhaddiya sāvako hohi ahaṃ Satthā bhavissāmī" ti?|| ||</p>

					<p class="f4">'No h'etaṃ bhante'.|| ||</p>

					<p class="f4">Evaṃ vādiṃ kho maṃ Bhaddiya evam akkhāyiṃ eke samaṇa-brāhmaṇā asatā tucchā musā abhutena a-b-bhāvi-k-khanti:|| ||</p>

					<p class="f4">Māyāvī Samaṇo Gotamo avattanīmāyaṃ jānāti yāya añña-titthiyānaṃ sāvake āvaṭṭetī ti.|| ||</p>

					<p class="f4"><a id="pg194"><span class="f2 g"><b>[194]</b></span></a> Bhaddikā bhante āvaṭṭanīmāyā.|| ||</p>

					<p class="f4">Kalyāṇī bhante āvaṭṭanīmāyā.|| ||</p>

					<p class="f4">Piyā me bhante ñātisā-lohitā imāya āvaṭṭaniyā āvaṭṭeyyuṃ.|| ||</p>

					<p class="f4">Piyānam pi me assa ñātisā-lohitānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi bhante khattiyā imāya āvaṭṭaniyā āvaṭṭeyyuṃ,||<br />
					sabbesampassa khattiyānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi bhante brāhmaṇā imāya āvaṭṭeyyuṃ,||<br />
					sabbesampassa brāhmaṇānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi bhante vessā imāya āvaṭṭeyyuṃ,||<br />
					sabbesampassa vessānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi bhante suddā imāya āvaṭṭeyyuṃ,||<br />
					sabbesampapassa suddānaṃ dīgha-rattaṃ hitāya sukhāyāti.|| ||</p>

					<p class="ctr c">&#9632;</p>

					<p class="f4">Evam etaṃ Bhaddiya,||<br />
					evam etaṃ Bhaddiya.|| ||</p>

					<p class="f4">Sabbe ce pi Bhaddiya, khattiyā āvaṭṭeyyuṃ akusala-dhammappahānāya kusaladhamm'ūpasampadāya,||<br />
					sabbesam p'assa khattiyānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi Bhaddiya brāhmaṇā āvaṭṭeyyuṃ akusala-dhammappahānāya kusaladhamm'ūpasampadāya,||<br />
					sabbesampassa brāhmaṇānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi Bhaddiya vessā āvaṭṭeyyuṃ akusala-dhammappahānāya kusaladhamm'ūpasampadāya,||<br />
					sabbesampassa vessānaṃ dīgha-rattaṃ hitāya sukhāya.|| ||</p>

					<p class="f4">Sabbe ce pi suddā āvaṭṭeyyuṃ akusala-dhammappahānāya kusaladhamm'ūpasampadāya,||<br />
					sabbesampassa suddānaṃ dīgha-rattaṃ hitāya sukhāya.|| ||</p>

					<p class="f4">Sadevako ce pi Bhaddiya loko sa-Mārako sabrahamko, sa-s-samaṇa-brāhmaṇī pajā sadeva-manussā āvaṭṭeyyuṃ akusala-dhammappahānāya kusaladhamm'ūpasampadāya,||<br />
					sa-devakassa lokassa sa-Mārakassa sabrahmakassa sa-s-samaṇa-brāhmaṇiyā pajāya sadeva-manussāya dīgha-rattaṃ hitāya sukhāya.|| ||</p>

					<p class="f4">Ime ce pi Bhaddiya mahā-sālā imāya āvaṭṭaniyā āvaṭṭeyyuṃ akusala-dhammappahānāya kusaladhamm'ūpasampadāya.|| ||</p>

					<p class="f4">Imesam p'assa mahā-sālānaṃ dīgha-rattaṃ hitāya sukhāya.|| ||</p>

					<p class="f4">Sace ceteyyuṃ ko pana vādo manussa-bhutassāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>