<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 243. The Buddha explains that this holy life is lived for the sake of the advantages of the training, for higher wisdom, for the highest freedom, and for mastery of mind, and he describes how each of these things is arrived at." />
<title>AN 4 243: Sikkha-Nisamsa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XXV: Āppatti-bhaya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p243">Sutta 243</a></h4>

					<h1>Sikkhā-Nisaṃsa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg243"><span class="f2 g"><b>[243]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.243.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.243.than.ati.htm">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Sikkhā-nisaṃsam idaṃ bhikkhave Brahma-cariyaṃ vussati,||<br />
					paññuttaraṃ,||<br />
					vimutti-sāraṃ,||<br />
					satādhipateyyaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave sikkhā-nisaṃsaṃ hoti?|| ||</p>

					<p class="f4">Idha, bhikkhave, mayā sāvakānaṃ ābhisamā-cārikā sikkhā paññattā appa-sannānaṃ pasādāya,||<br />
					pasannānaṃ bhiyyo-bhāvāya||<br />
					yathā yathā bhikkhave mayā sāvakānaṃ ābhisamā-cārikā sikkhā paññattā appa-sannānaṃ pasādāya,||<br />
					pasannānaṃ bhiyyo-bhāvāya,||<br />
					tathā tathā so tassā sikkhāya akhaṇḍa-kārī hoti||<br />
					acchidda-kārī asabala-kārī akammāsakārī samādāya sikkhati sikkhā-padesu.|| ||</p>

					<p class="f4">Puna ca paraṃ bhikkhave mayā sāvakānaṃ ādibrahma-cariyikā sikkhā paññattā sabbaso sammā-dukkha-k-khayāya||<br />
					yathā yathā bhikkhave mayā sāvakānaṃ ādibrahma-cariyikā sikkhā paññattā sabbaso sammā dukkha-k-khayāya||<br />
					tathā tathā so tassā sikkhāya akhṇḍakārī hoti||<br />
					acchidda-kārī asabala-kārī akammāsakārī samādāya sikkhati sikkhā-padesu.|| ||</p>

					<p class="f4">Evaṃ kho bhikkhave sikkhā-nisaṃsaṃ hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave paññuttaraṃ hoti?|| ||</p>

					<p class="f4">Idha, bhikkhave, mayā sāvakānaṃ dhammā desitā sabbaso sammā-dukkha-k-khayāya,||<br />
					yathā yathā bhikkhave mayā sāvakānaṃ dhammā desitā sabbaso sammā-dukkha-k-khayāya,||<br />
					tathā tathā'ssa te dhammā paññāya samavekkhitā honti.|| ||</p>

					<p class="f4">Evaṃ kho bhikkhave paññuttaraṃ hoti.|| ||</p>

					<p class="ctr c">&#9632;</p>

					<p class="f4"><a id="pg244"><span class="f2 g"><b>[244]</b></span></a> Kathañ ca bhikkhave vimutti-sāraṃ hoti?|| ||</p>

					<p class="f4">Idha, bhikkhave, mayā sāvakānaṃ dhammā desitā sabbaso sammā-dukkha-k-khayāya,||<br />
					yathā yathā bhikkhave mayā sāvakānaṃ dhammā desitā sabbaso sammā-dukkha-k-khayāya,||<br />
					tathā tathāssa te dhammā vimuttiyā phassitā honti.|| ||</p>

					<p class="f4">Evaṃ kho bhikkhave vimutti-sāraṃ hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave satādhipateyyaṃ hoti?|| ||</p>

					<p class="f4">Iti aparipūraṃ vā ābhismācārikaṃ sikkhaṃ paripūressāmi,||<br />
					paripūraṃ vā ābhisamā-cārikaṃ sikkhaṃ tattha tattha paññāya anuggahessāmī ti,||<br />
					ajjhattaṃ yeva sati sūpaṭṭhitā hoti.|| ||</p>

					<p class="f4">Iti aparipūraṃ vā ādibrahmanacariyikaṃ sikkhaṃ paripūressāmi,||<br />
					paripūraṃ vā ādibrahma-cariyikaṃ sikkhaṃ tattha tattha paññāya anuggahessāmī ti,||<br />
					ajjhattaṃ yeva sati sūpaṭṭhitā hoti.|| ||</p>

					<p class="f4">Iti asamavekkhitaṃ vā dhammaṃ paññāya samavekkhissāmi,||<br />
					samavekkhitaṃ vā dhammaṃ tattha tattha paññāya anuggahesmāmī ti,||<br />
					ajjhattaṃ yeva sati sūpaṭṭhitā hoti.|| ||</p>

					<p class="f4">Iti aphassitaṃ vā dhammaṃ vimuttiyā phassissāmiṃ,||<br />
					phassitaṃ vā dhammaṃ tattha tattha paññāya anuggahessāmī ti,||<br />
					ajjajhattaṃ yeva sati sūpaṭṭhitā hoti.|| ||</p>

					<p class="f4">Evaṃ kho bhikkhave satādhipateyyaṃ hoti.|| ||</p>

					<p class="f4">Sikkhā-nisaṃsamidaṃ bhikkhave Brahma-cariyaṃ vussati,||<br />
					paññuttaraṃ,||<br />
					vimutti-sāraṃ,||<br />
					satādhipateyyanti.|| ||</p>

					<p class="f4">Iti yaṃ taṃ vuttaṃ,||<br />
					idam etaṃ paṭicca vuttan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>