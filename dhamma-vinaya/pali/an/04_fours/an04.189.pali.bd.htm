<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 189. The Buddha describes four things that are to be realized by way of making them real. He describes how in the simplest most direct terms possible." />
<title>AN 4 189: Sacchi-Karaṇiya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XIX: Yodhajīva Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p189">Sutta 189</a></h4>

					<h1>Sacchi-Karaṇiya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg182"><span class="f2 g"><b>[182]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.189.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.189.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro'me bhikkhave sacchi-karaṇīyā dhammā.|| ||</p>

					<p class="f4">Katame cattāro?|| ||</p>

					<p class="f4"><a id="pg183"><span class="f2 g"><b>[183]</b></span></a> Atthi bhikkhave dhammā kāyena sacchi-karaṇīyā.|| ||</p>

					<p class="f4">Atthi bhikkhave dhammā satiyā sacchi-karaṇīyā.|| ||</p>

					<p class="f4">Atthi bhikkhave dhammā cakkhunā sacchi-karaṇīnayā.|| ||</p>

					<p class="f4">Atthi bhikkhave dhammā paññāya sacchi-karaṇīyā.|| ||</p>

					<p class="f4">2. Katame ca bhikkhave dhammā kāyena sacchi-karaṇīyā?|| ||</p>

					<p class="f4">Aṭṭha vimokkhā bhikkhave kāyena sacchi-karaṇīyā.|| ||</p>

					<p class="f4">3. Katame ca bhikkhave dhammā satiyā sacchi-karaṇīyā?|| ||</p>

					<p class="f4">Pubbe-nivāso bhikkhave satiyā sacchi-karaṇīyo.|| ||</p>

					<p class="f4">Katame ca bhikkhave dhammā cakkhunā sacchi-karaṇīyā?|| ||</p>

					<p class="f4">Sattāṇaṃ cut'ūpapāto bhikkhave cakkhunā sacchi-karaṇīyo.|| ||</p>

					<p class="f4">5. Katame ca bhikkhave dhammā paññāya sacchi-karaṇīyā?|| ||</p>

					<p class="f4">Āsavānaṃ khayo bhikkhave paññāya sacchi-karaṇīyo.|| ||</p>

					<p class="f4">Ime kho bhikkhave cattāro sacchi-karaṇīyā dhammā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>