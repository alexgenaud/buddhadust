<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 50. Four slimes that slime the life of the recluse, preventing it from blazing up and shining forth: drinking alcohol, sexual indulgence, handling money, and earning a living other than by begging." />
<title>AN 4 50: Upakkilesa Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					4. Catukka Nipāta<br />
					V. Rohitassa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p50">Sutta 50</a></h4>

					<h1>Upakkilesa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg53"><span class="f2 g"><b>[53]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.050.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.050.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattāro'me bhikkhave candima-suriyānaṃ upakkilesā||<br />
					yehi upakkilesehi upakkiliṭṭhā candima-suriyā||<br />
					na tapanati||<br />
					na bhāsanti||<br />
					na virocanti.|| ||</p>

					<p class="f4">Katame cattāro?|| ||</p>

					<p class="f4">Abbhā bhikkhave candima-suriyānaṃ upakkileso||<br />
					yena upakkilesena upakkiliṭṭhā candima-suriyā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Mahiyā bhikkhave candima-suriyānaṃ upakkileso||<br />
					yena upakkilesena upakkiliṭṭhā candima-suriyā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Dhūmarajo bhikkhave candima-suriyānaṃ upakkileso||<br />
					yena upakkilesena upakkiliṭṭhā candima-suriyā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Rāhu bhikkhave asurindo candima-suriyānaṃ upakkileso||<br />
					yena upakkilesena upakkiliṭṭhā candima-suriyā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Ime kho bhikkhave cattāro candima-suriyānaṃ upakkilesā||<br />
					yehi upakkilesehi upakkiliṭṭhā candima-suriyā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/04_fours/an04.050.wood.pts.htm#p2">pts</a>][<a href="../../../../dhamma-vinaya/ati/an/04_fours/an04.050.than.ati.htm#p2">than</a>]</span> Evam eva kho bhikkhave cattāro samaṇa-brāhmaṇānaṃ upakkilesā||<br />
					yehi upakkilesehi upakkiliṭṭhā eke samaṇa-brāhmaṇā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Katame cattāro?|| ||</p>

					<p class="f4">Santi, bhikkhave, eke samaṇa-brāhmaṇā suraṃ pivanti merayaṃ,||<br />
					surā-merayapānā appaṭiviratā.|| ||</p>

					<p class="f4">Ayaṃ bhikkhave paṭhamo samaṇa-brāhmaṇānaṃ upakkileso||<br />
					yena upakkilesena upakkiliṭṭhā eke samaṇa-brāhmaṇā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Santi, bhikkhave, eke samaṇa-brāhmaṇā methunaṃ dhammaṃ patisevanti||<br />
					methunasmā dhammā appaṭiviratā.|| ||</p>

					<p class="f4">Ayaṃ bhikkhave dutiyo samaṇa-brāhmaṇānaṃ upakkileso||<br />
					yena upakkilesena upakkiliṭṭhā eke samaṇa-brāhmaṇā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Santi, bhikkhave, eke samaṇa-brāhmaṇā jāta-rūpara-jataṃ sādiyanti||<br />
					jāta-rūpa-rajata-paṭi-g-gahaṇā appaṭiviratā.|| ||</p>

					<p class="f4">Ayaṃ bhikkhave tatiyo samaṇa-brāhmaṇānaṃ upakkileso||<br />
					yena upakkilesena upakkiliṭṭhā eke samaṇa-brāhmaṇā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Santi, bhikkhave, eke samaṇa-brāhmaṇā micchā ājīvena||<br />
					jīvanti micchājīvā appaṭiviratā.|| ||</p>

					<p class="f4">Ayaṃ bhikkhave catuttho samaṇa-brāhmaṇānaṃ upakkileso||<br />
					yena upakkilesena upakkiliṭṭhā eke samaṇa-brāhmaṇā||<br />
					na tapanti||<br />
					na bhāsanti||<br />
					na virocanti.|| ||</p>

					<p class="f4">Ime kho bhikkhave cattāro samaṇa-brāhmaṇānaṃ upakkilesā||<br />
					<a id="pg54"><span class="f2 g"><b>[54]</b></span></a> yehi upakkilesehi upakkiliṭṭhā eke samaṇa-brāhmaṇā||<br />
					na tapanti||<br />
					na bhāsanti||<br />
					na virocantī ti.|| ||</p>

							<p class="f4 in2">Rāga-dosa-parikkiṭṭhā eke samaṇa-brāhmaṇā,||<br />
							Avijjānivutā posā piya-rūpābhinandino.|| ||</p>

							<p class="f4 in2">Suraṃ pivanti merayaṃ paṭisevanti methunaṃ,||<br />
							Rajataṃ jāta-rūpañ ca sādiyanti aviddasu.|| ||</p>

							<p class="f4 in2">Micchājīvena jīvanti eke samaṇa-brāhmaṇā,||<br />
							Ete upakkilesā vuttā buddhenādiccabandhunā.|| ||</p>

							<p class="f4 in2">Ye hi upakkiliṭṭhā eke samaṇa-brāhmaṇā,||<br />
							Na tapanti na bhāsanti asuddhā sarajā pabhā.|| ||</p>

							<p class="f4 in2">Andhakārena onaddhā taṇhādāsā sanettikā,||<br />
							Vaḍḍhenti kaṭasiṃ ghoraṃ ādiyanti puna-b-bhavan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>