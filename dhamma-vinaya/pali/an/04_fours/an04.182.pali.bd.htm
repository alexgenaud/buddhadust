<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 182. The Buddha states that there is no one, no shamen, no preacher, no god, no devil, no God, who can promise that that which is subject to aging, sickness, death and the consequences of deeds will not suffer aging, sickness, death and the consequences of deeds." />
<title>AN 4 182: Patibhoga Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XIX: Yodhajīva Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p182">Sutta 182</a></h4>

					<h1>Pāṭibhoga Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg172"><span class="f2 g"><b>[172]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.182.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Catunnaɱ bhikkhave dhammānaɱ n'atthi ko ci pāṭibhogo||<br />
					samaṇo vā||<br />
					brāhmaṇo vā||<br />
					devo vā||<br />
					Māro vā||<br />
					Brahmā vā||<br />
					koci vā lokasmiɱ.|| ||</p>

					<p class="f4">Katamesaɱ catunnaɱ?|| ||</p>

					<p class="f4">Jarā-dhammaɱ mā jīri ti n'atthi ko ci pāṭibhogo samaṇo vā brāhmaṇo vā devo vā māro vā Brahmā vā ko ci vā lokasmiɱ.|| ||</p>

					<p class="f4">Vyādhi-dhammaɱ mā vyādhiyīti n'atthi ko ci pāṭibhogo samaṇo vā brāhmaṇo vā devo vā māro vā Brahmā vā ko ci vā lokasmiɱ.|| ||</p>

					<p class="f4">Maraṇa-dhammaɱ mā miyīti n'atthī ko ci pāṭibhogo samaṇo vā brāhmaṇo vā devo vā māro vā Brahmā vā ko ci vā lokasmiɱ.|| ||</p>

					<p class="f4">Yāni kho pana tāni pāpakāni kammāni saṅkilesi-kāni ponobhavi-kāni sadarāni dukkha-vipākāni āyatiɱ jāti-jarā-maraṇi-kāni.|| ||</p>

					<p class="f4">Tesaɱ vipāko mā nibbattī ti n'atthi ko ci pāṭibhogo samaṇo vā brāhmaṇo vā devo vā māro vā Brahmā vā ko ci vā loksmiɱ.|| ||</p>

					<p class="f4">Imesaɱ kho bhikkhave catunnaɱ dhammānaɱ n'atthi ko ci pāṭibhogo||<br />
					samaṇo vā||<br />
					brāhmaṇo vā||<br />
					devo vā||<br />
					Māro vā||<br />
					Brahmā vā||<br />
					koci vā lokasmin ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>