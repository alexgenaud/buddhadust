<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 172. The Buddha describes how it is intent that is the mechanism of action of kamma of body, speech and mind that results in the personal experience of pleasure or pain in body, speech, or mind. Hearing this exposition, Sāriputta explains the details of how this works for the self-instigated action that results in rebirth, the other-instigated action that results in rebirth, the both self and other-instigated action that results in rebirth and asks the Buddha for an explanation of how there can be rebirth or not in the case where there is neither self-instigation nor other instigation. Gotama explains." />
<title>AN 4 172: Sancetana Suttam (a)</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XVIII: Sañcetaniya Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p172">Sutta 172</a></h4>

					<h1>Sañcetanā Suttaṃ (a)</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg159"><span class="f2 g"><b>[159]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.172.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.172.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro'me bhikkhave atta-bhāva-paṭilābhā.|| ||</p>

					<p class="f4">Katame cattāro?|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiṃ atta-bhāva-paṭilābhe||<br />
					atta-sañcetanā kamati||<br />
					no para-sañcetanā.|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiṃ atta-bhāva-paṭilābhe||<br />
					para-sañcetanā kamati||<br />
					no atta-sañcetanā.|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiṃ atta-bhāva-paṭilābhe||<br />
					atta-sañcetanā ca kamati||<br />
					para-sañcetanā ca.|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiṃ atta-bhāva-paṭilābhe||<br />
					n'eva atta-sañcetanā kamati||<br />
					no para-sañcetanā.|| ||</p>

					<p class="f4">Ime kho bhikkhave cattāro atta-bhāva-paṭilābhā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">2. Evaṃ vutte āyasmā Sāriputto Bhagavantaṃ etad avoca:|| ||</p>

					<p class="f4">"Imassa kho ahaṃ bhante Bhagavatā saṅkhittena bhāsitassa evaṃ vitthārena atthaṃ ājānāmi:|| ||</p>

					<p class="f4">Tatra bhante yvāyaṃ atta-bhāva-paṭilābho,||<br />
					yasmiṃ atta-bhāva-paṭilābhe||<br />
					atta-sañcetanā kamati||<br />
					no para-sañcetanā||<br />
					atta-sañcetanā-hetu tesaṃ sattāṇaṃ tamhā kāyā cuti hoti.|| ||</p>

					<p class="f4">Tatra bhante yvāyaṃ atta-bhāva-paṭilābho,||<br />
					yasmiṃ atta-bhāva-paṭilābhe||<br />
					para-sañcetanā kamati||<br />
					no atta-sañcetanā,||<br />
					para-sañcetanā-hetu tesaṃ sattāṇaṃ tamhā kāyā cuti hoti.|| ||</p>

					<p class="f4">Tatra bhante yvāyaṃ atta-bhāva-paṭilābho,||<br />
					yasmiṃ atta-bhāva-paṭilābhe||<br />
					atta-sañcetanā ca kamati||<br />
					para-sañcetanā ca,||<br />
					atta-sañcetanā-hetu ca||<br />
					para-sañcetanā-hetu ca tesaṃ sattāṇaṃ tamhā kāyā cuti hoti.|| ||</p>

					<p class="f4">Tatra bhante yvāyaṃ atta-bhāva-paṭilābho,||<br />
					yasmiṃ atta-bhāva-paṭilābhe||<br />
					n'eva atta-sañcetanā kamati||<br />
					no para-sañcetanā —||<br />
					katame tena devā daṭṭhabbā" ti?|| ||</p>

					<p class="f4">3. "N'eva-saññā-nā-saññāyatan'ūpagā Sāriputta devā tena daṭṭhabbā" ti.|| ||</p>

					<p class="f4">"Ko nu kho bhante hetu ko paccayo yenam idh'ekacce sattā tamhā kāyā cutā āgāmino honti āgantāro itthattaṃ?|| ||</p>

					<p class="f4">Ko pana bhante hetu ko paccayo yenam <a id="pg160"><span class="f2 g"><b>[160]</b></span></a> idh'ekacce sattā tamhā kāyā cutā Anāgāmino honti anāgantāro itthattan" ti?|| ||</p>

					<p class="f4">4. "Idha Sāriputta ekaccassa puggalassa oram-bhāgiyāni saṃyojanāni a-p-pahīnāni honti,||<br />
					so diṭṭhe'va dhamme n'eva-saññā-nā-saññāyatanaṃ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī,||<br />
					aparihīno kālaṃ kurumāno n'eva-saññā-nā-saññāyatan'ūpagānaṃ devānaṃ saha-vyataṃ uppajjati,||<br />
					so tato cuto āgāmī hoti āgantā itthattaṃ.|| ||</p>

					<p class="f4">5. Idha pana Sāriputta ekaccassa puggalassa oram-bhāgiyāni saṃyojanāni pahīnāni honti,||<br />
					so diṭṭhe'va dhamme n'eva-saññā-nā-saññāyatanaṃ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiṃ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī,||<br />
					aparihīno kālaṃ kurumāno n'eva-saññā-nā-saññāyatan'ūpagānaṃ devānaṃ saha-vyataṃ uppajjati,||<br />
					so tato cuto Anāgāmī hoti anāgantā itthattaṃ.|| ||</p>

					<p class="f4">Ayaṃ kho Sāriputta hetu ayaṃ paccayo,||<br />
					yenam idh'ekacce sattā tamhā kāyā cutā āgāmino honti āgantāro itthattaṃ.|| ||</p>

					<p class="f4">Ayaṃ pana Sāriputta hetu ayaṃ paccayo,||<br />
					yenam idh'ekacce sattā tamhā kāyā cutā Anāgāmino honti anāgantāro itthattan" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>