<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 172. The Buddha describes how it is intent that is the mechanism of action of kamma of body, speech and mind that results in the personal experience of pleasure or pain in body, speech, or mind. Hearing this exposition, Sāriputta explains the details of how this works for the self-instigated action that results in rebirth, the other-instigated action that results in rebirth, the both self and other-instigated action that results in rebirth and asks the Buddha for an explanation of how there can be rebirth or not in the case where there is neither self-instigation nor other instigation. Gotama explains." />
<title>AN 4 172: Sancetana Suttam (a)</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVIII: Sañcetaniya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p172">Sutta 172</a></h4>

					<h1>Sañcetanā Suttaɱ (a)</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg159"><span class="f2 g"><b>[159]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.172.wood.pts.htm#p1">pts</a>][<a href="../../../../dhamma-vinaya/bd/an/04_fours/an04.172.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro'me bhikkhave atta-bhāva-paṭilābhā.|| ||</p>

					<p class="f4">Katame cattāro?|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiɱ atta-bhāva-paṭilābhe||<br />
					atta-sañcetanā kamati||<br />
					no para-sañcetanā.|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiɱ atta-bhāva-paṭilābhe||<br />
					para-sañcetanā kamati||<br />
					no atta-sañcetanā.|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiɱ atta-bhāva-paṭilābhe||<br />
					atta-sañcetanā ca kamati||<br />
					para-sañcetanā ca.|| ||</p>

					<p class="f4">Atthi bhikkhave atta-bhāva-paṭilābho,||<br />
					yasmiɱ atta-bhāva-paṭilābhe||<br />
					n'eva atta-sañcetanā kamati||<br />
					no para-sañcetanā.|| ||</p>

					<p class="f4">Ime kho bhikkhave cattāro atta-bhāva-paṭilābhā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">2. Evaɱ vutte āyasmā Sāriputto Bhagavantaɱ etad avoca:|| ||</p>

					<p class="f4">"Imassa kho ahaɱ bhante Bhagavatā sankhittena bhāsitassa evaɱ vitthārena atthaɱ ājānāmi:|| ||</p>

					<p class="f4">Tatra bhante yvāyaɱ atta-bhāva-paṭilābho,||<br />
					yasmiɱ atta-bhāva-paṭilābhe||<br />
					atta-sañcetanā kamati||<br />
					no para-sañcetanā||<br />
					atta-sañcetanā-hetu tesaɱ sattānaɱ tamhā kāyā cuti hoti.|| ||</p>

					<p class="f4">Tatra bhante yvāyaɱ atta-bhāva-paṭilābho,||<br />
					yasmiɱ atta-bhāva-paṭilābhe||<br />
					para-sañcetanā kamati||<br />
					no atta-sañcetanā,||<br />
					para-sañcetanā-hetu tesaɱ sattānaɱ tamhā kāyā cuti hoti.|| ||</p>

					<p class="f4">Tatra bhante yvāyaɱ atta-bhāva-paṭilābho,||<br />
					yasmiɱ atta-bhāva-paṭilābhe||<br />
					atta-sañcetanā ca kamati||<br />
					para-sañcetanā ca,||<br />
					atta-sañcetanā-hetu ca||<br />
					para-sañcetanā-hetu ca tesaɱ sattānaɱ tamhā kāyā cuti hoti.|| ||</p>

					<p class="f4">Tatra bhante yvāyaɱ atta-bhāva-paṭilābho,||<br />
					yasmiɱ atta-bhāva-paṭilābhe||<br />
					n'eva atta-sañcetanā kamati||<br />
					no para-sañcetanā —||<br />
					katame tena devā daṭṭhabbā" ti?|| ||</p>

					<p class="f4">3. "N'eva-saññā-nā-saññāyatan'ūpagā Sāriputta devā tena daṭṭhabbā" ti.|| ||</p>

					<p class="f4">"Ko nu kho bhante hetu ko paccayo yenam idh'ekacce sattā tamhā kāyā cutā āgāmino honti āgantāro itthattaɱ?|| ||</p>

					<p class="f4">Ko pana bhante hetu ko paccayo yenam <a id="pg160"><span class="f2 g"><b>[160]</b></span></a> idh'ekacce sattā tamhā kāyā cutā Anāgāmino honti anāgantāro itthattan" ti?|| ||</p>

					<p class="f4">4. "Idha Sāriputta ekaccassa puggalassa ora-m-bhāgiyāni saŋyojanāni appahīnāni honti,||<br />
					so diṭṭhe'va dhamme n'eva-saññā-nā-saññāyatanaɱ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiɱ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī,||<br />
					aparihīno kālaɱ kurumāno n'eva-saññā-nā-saññāyatan'ūpagānaɱ devānaɱ saha-vyataɱ uppajjati,||<br />
					so tato cuto āgāmī hoti āgantā itthattaɱ.|| ||</p>

					<p class="f4">5. Idha pana Sāriputta ekaccassa puggalassa ora-m-bhāgiyāni saŋyojanāni pahīnāni honti,||<br />
					so diṭṭhe'va dhamme n'eva-saññā-nā-saññāyatanaɱ upasampajja viharati.|| ||</p>

					<p class="f4">So tad assādeti tan nikāmeti,||<br />
					tena ca vittiɱ āpajjati.|| ||</p>

					<p class="f4">Tattha ṭhito tad-adhimutto tabbahula-vihārī,||<br />
					aparihīno kālaɱ kurumāno n'eva-saññā-nā-saññāyatan'ūpagānaɱ devānaɱ saha-vyataɱ uppajjati,||<br />
					so tato cuto Anāgāmī hoti anāgantā itthattaɱ.|| ||</p>

					<p class="f4">Ayaɱ kho Sāriputta hetu ayaɱ paccayo,||<br />
					yenam idh'ekacce sattā tamhā kāyā cutā āgāmino honti āgantāro itthattaɱ.|| ||</p>

					<p class="f4">Ayaɱ pana Sāriputta hetu ayaɱ paccayo,||<br />
					yenam idh'ekacce sattā tamhā kāyā cutā Anāgāmino honti anāgantāro itthattan" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>