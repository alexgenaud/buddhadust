<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 180. The Buddha tells the bhikkhus to determine whether or not a saying is to be considered as his word by comparing the phrases and their construction with the phrases and construction found in the Suttas and in the Vinaya. This is to be done even in the case of four great authorities: Someone who has reportedly heard a saying face-to-face with the Buddha; some Saŋgha with a reportedly learned elder; some reportedly learned Saŋgha; a single reportedly learned monk." />
<title>AN 4 180: Mahā'padesa-Desanā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XVIII: Sañcetaniya Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p180">Sutta 180</a></h4>

					<h1>Mahā'padesa-Desanā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.180.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Bhoganagare viharati Ānanda-cetiye.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro'me bhikkhave mahā'padese desessāmi.|| ||</p>

					<p class="f4">Taɱ <a id="pg168"><span class="f2 g"><b>[168]</b></span></a> suṇātha sādhukaɱ manasi karotha bhāsissāmī" ti.|| ||</p>

					<p class="f4">"Evaɱ bhante" ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Katame ca bhikkhave cattāro mahā'padesā?|| ||</p>

					<p class="f4">2. Idha, bhikkhave, bhikkhu evaɱ vadeyya:|| ||</p>

					<p class="f4">'Sammukhā me taɱ āvuso Bhagavato sutaɱ sammukhā paṭiggahītaɱ,||<br />
					ayaɱ dhammo||<br />
					ayaɱ vinayo||<br />
					idaɱ Satthu-sāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					na c'eva sutte otaranti||<br />
					na vinaye sandissanti,||<br />
					niṭṭhaɱ ettha gantabbaɱ:|| ||</p>

					<p class="f4">Addhā idaɱ na c'eva tassa Bhagavato vacanaɱ arahato Sammā-Sam-Buddhassa.|| ||</p>

					<p class="f4">'Imassa ca bhikkhuno duggahītan' ti.|| ||</p>

					<p class="f4">Iti h'etaɱ bhikkhave chaḍḍheyyātha.|| ||</p>

					<p class="ctr c">&#9632;</p>

					<p class="f4">3. Idha pana bhikkhave bhikkhu evaɱ vadeyya:|| ||</p>

					<p class="f4">'Sammukhā me taɱ āvuso Bhagavato sutaɱ sammukhā paṭiggahītaɱ,||<br />
					ayaɱ dhammo||<br />
					ayaɱ vinayo||<br />
					idaɱ Satthu-sāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					sutte c'eva otaranti||<br />
					vinaye ca sandissanti,||<br />
					niṭṭhamɱ ettha gantabbaɱ:|| ||</p>

					<p class="f4">Addhā idaɱ tassa Bhagavato vacanaɱ arahato Sammā-Sam-Buddhassa.|| ||</p>

					<p class="f4">'Imassa ca bhikkhuno suggahītan' ti.|| ||</p>

					<p class="f4">Imaɱ bhikkhave paṭhamaɱ mahā'padesaɱ dhāreyyātha.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Idha pana bhikkhave bhikkhu evaɱ vadeyya:|| ||</p>

					<p class="f4">'Amukasmiɱ nāma āvāse saŋgho viharati sa-thero sa-pāmokkho,||<br />
					tassa me Saŋghassa sammukhā sutaɱ sammukhā paṭiggahītaɱ||<br />
					ayaɱ dhammo||<br />
					ayaɱ vinayo||<br />
					idaɱ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni||<br />
					sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					na c'eva sutte otaranti||<br />
					na vinaye sandissanti,||<br />
					niṭṭhaɱ ettha gantabbaɱ:|| ||</p>

					<p class="f4">Addhā idaɱ na c'eva tassa Bhagavato vacanaɱ arahato <a id="pg169"><span class="f2 g"><b>[169]</b></span></a> Sammā-Sam-Buddhassa.|| ||</p>

					<p class="f4">'Tassa ca Saŋghassa duggahītan' ti.|| ||</p>

					<p class="f4">Iti h'etaɱ bhikkhave chaḍḍheyyātha.|| ||</p>

					<p class="ctr c">&#9632;</p>

					<p class="f4">Idha pana bhikkhave bhikkhu evaɱ vadeyya:|| ||</p>

					<p class="f4">'Amukasmiɱ nāma āvāse saŋgho viharati sa-thero sa-pāmokkho,||<br />
					tassa me Saŋghassa sammukhā sutaɱ sammukhā paṭiggahītaɱ||<br />
					ayaɱ dhammo||<br />
					ayaɱ vinayo||<br />
					idaɱ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni||<br />
					sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					sutte c'eva otaranti||<br />
					vinaye ca sandissanti,||<br />
					niṭṭhamɱ ettha gantabbaɱ:|| ||</p>

					<p class="f4">Addhā idaɱ tassa Bhagavato vacanaɱ arahato Sammā-Sam-Buddhassa.|| ||</p>

					<p class="f4">'Tassa ca Saŋghassa suggahītan' ti.|| ||</p>

					<p class="f4">Idaɱ, bhikkhave, dutiyaɱ mahā'padesaɱ dhāreyyātha.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu evaɱ vadeyya:|| ||</p>

					<p class="f4">Amukasmiɱ nāma āvāse sambāhulaɱ therā bhikkhu viharanti||<br />
					bahu-s-sutā||<br />
					āgatāgamā||<br />
					dhamma-dharā||<br />
					vinaya-dharā||<br />
					mātikā-dharā||<br />
					tassa me therānaɱ sammukhā sutaɱ sammukhā paṭiggahītaɱ||<br />
					ayaɱ dhammo||<br />
					ayaɱ vinayo||<br />
					idaɱ Satth-usāsanan ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni||<br />
					sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					na c'eva sutte otaranti||<br />
					na vinaye sandissanti,||<br />
					niṭṭhaɱ ettha gantabbaɱ:|| ||</p>

					<p class="f4">Addhā idaɱ na c'eva tassa Bhagavato vacanaɱ arahato Sammā-Sam-Buddhassa.|| ||</p>

					<p class="f4">'Tesañ ca therānaɱ duggahītan' ti.|| ||</p>

					<p class="f4">Iti h'idaɱ bhikkhave chaḍḍheyyātha.|| ||</p>

					<p class="ctr c">&#9632;</p>

					<p class="f4">Idha pana bhikkhave bhikkhu evaɱ vadeyya:|| ||</p>

					<p class="f4">'Amukasmiɱ nāma āvāse sambāhulaɱ therā bhikkhu viharanti||<br />
					bahu-s-sutā||<br />
					āgatāgamā||<br />
					dhamma-dharā||<br />
					vinaya-dharā||<br />
					mātikā-dharā||<br />
					tassa me therānaɱ sammukhā sutaɱ sammukhā paṭiggahītaɱ||<br />
					ayaɱ dhammo||<br />
					ayaɱ vinayo||<br />
					idaɱ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni||<br />
					sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					sutte c'eva otaranti||<br />
					vinaye ca sandissanti,||<br />
					niṭṭhamɱ ettha gantabbaɱ:|| ||</p>

					<p class="f4">Addhā idaɱ tassa Bhagavato vacanaɱ arahato Sammā-Sam-Buddhassa.|| ||</p>

					<p class="f4">'Tassa ca therānaɱ suggahītan' ti.|| ||</p>

					<p class="f4">Idaɱ, bhikkhave, tatiyaɱ mahā'padesaɱ dhāreyyātha.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idha pana bhikkhave bhikkhu evaɱ vadeyya:|| ||</p>

					<p class="f4">'Amukasmiɱ nāma āvāse eke thero bhikkhu viharati||<br />
					<a id="pg170"><span class="f2 g"><b>[170]</b></span></a> bahu-s-suto||<br />
					āgatāgamo||<br />
					dhamma-dharo||<br />
					vinaya-dharo||<br />
					mātikādharo||<br />
					tassa me therassa sammukhā sutaɱ sammukhā paṭiggahītaɱ||<br />
					ayaɱ dhammo||<br />
					ayaɱ vinayo||<br />
					idaɱ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni||<br />
					sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					na c'eva sutte otaranti||<br />
					na vinaye sandissanti,||<br />
					niṭṭhaɱ ettha gantabbaɱ:|| ||</p>

					<p class="f4">Addhā idaɱ na c'eva tassa Bhagavato vacanaɱ arahato Sammā-Sam-Buddhassa.|| ||</p>

					<p class="f4">'Tesañ ca therassa duggahītan' ti.|| ||</p>

					<p class="f4">Iti h'idaɱ bhikkhave chaḍḍheyyātha.|| ||</p>

					<p class="ctr c">&#9632;</p>

					<p class="f4">Idha pana bhikkhave bhikkhu evaɱ vadeyya:|| ||</p>

					<p class="f4">'Amukasmiɱ nāma āvāse sambāhulaɱ therā bhikkhu viharanti||<br />
					bahu-s-suto||<br />
					āgatāgamo||<br />
					dhamma-dharo||<br />
					vinaya-dharo||<br />
					mātikādharo||<br />
					tassa me therassa sammukhā sutaɱ sammukhā paṭiggahītaɱ||<br />
					ayaɱ dhammo||<br />
					ayaɱ vinayo||<br />
					idaɱ Satth-usāsanan' ti.|| ||</p>

					<p class="f4">Tassa bhikkhave bhikkhuno bhāsitaɱ n'eva abhinanditabbaɱ||<br />
					na paṭikkositabbaɱ.|| ||</p>

					<p class="f4">Anabhinan'ditvā||<br />
					a-p-paṭikkositvā||<br />
					tāni pada-vyañ janāni||<br />
					sādhukaɱ uggahetvā sutte otāretabbāni||<br />
					vinaye sandassetabbāni:|| ||</p>

					<p class="f4">Tāni ce sutte otāriyamānāni||<br />
					vinaye sandassiyamānāni||<br />
					sutte c'eva otaranti||<br />
					vinaye ca sandissanti,||<br />
					niṭṭhamɱ ettha gantabbaɱ:|| ||</p>

					<p class="f4">Addhā idaɱ tassa Bhagavato vacanaɱ arahato Sammā-Sam-Buddhassa.|| ||</p>

					<p class="f4">'Tassa ca therassa suggahītan' ti.|| ||</p>

					<p class="f4">Idaɱ, bhikkhave, catutthaɱ mahā'padesaɱ dhāreyyātha.|| ||</p>

					<p class="ctr">Sañcetaniya Vaggo Tatiyo</p>
					</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>