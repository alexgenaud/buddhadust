<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 135. Four persons differentiated by the degree to which they are subject to blame." />
<title>AN 4 135: Vajja Puggala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XIV: Puggala Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p135">Sutta 135</a></h4>

					<h1>Vajja Puggala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg135"><span class="f2 g"><b>[135]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.135.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cattāro'me bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">"Sāvajjo,||<br />
					vajja-bahulo,||<br />
					appavajjo,||<br />
					anavajjo.|| ||</p>

					<p class="ctr c">&#9632;</p>

					<p class="f4">3. Katañ ca bhikkhave puggalo sāvajjo hoti?|| ||</p>

					<p class="f4">Idha, bhikkhave, ekacco puggalo sāvajjena kāya-kammena samannāgato hoti,||<br />
					sāvajjena vacī-kammena samannāgato hoti,||<br />
					sāvajjena mano-kammena samannāgato hoti.|| ||</p>

					<p class="f4">Evaṃ kho bhikkhave puggalo sāvajjo hoti.|| ||</p>

					<p class="ctr c">&#9632;</p>

					<p class="f4"><a id="pg136"><span class="f2 g"><b>[136]</b></span></a> Kathañ ca bhikkhave puggalo vajja-bahulo hoti?|| ||</p>

					<p class="f4">Idha, bhikkhave, ekacco puggalo sāvajjena bahulaṃ kāya-kammena samannāgato hoti,||<br />
					appaṃ anavajjena.|| ||</p>

					<p class="f4">Sāvajjena bahulaṃ vacī-kammena samannāgato hoti appaṃ anavajjena.|| ||</p>

					<p class="f4">Sāvajjena bahulaṃ mano-kammena samannāgato hoti,||<br />
					appaṃ anavajjena.|| ||</p>

					<p class="f4">Evaṃ kho bhikkhave puggalo vajja-bahulo hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo appavajjo hoti?|| ||</p>

					<p class="f4">Idha, bhikkhave, ekacco puggalo anavajjena bahulaṃ kāya-kammena samannāgato hoti,||<br />
					appaṃ sāvajjena.|| ||</p>

					<p class="f4">Anavajjena bahulaṃ vacī-kammena samannāgato hoti,||<br />
					appaṃ sāvajjena.|| ||</p>

					<p class="f4">Anavajjena bahulaṃ mano-kammena samannāgato hoti,||<br />
					appaṃ sāvajjena.|| ||</p>

					<p class="f4">Evaṃ kho bhikkhave puggalo appavajjo hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo anavajjo hoti?|| ||</p>

					<p class="f4">Idha, bhikkhave, ekacco puggalo anavajjena kāya-kammena samannāgato hoti,||<br />
					anavajjena vacī-kammena samannāgato hoti,||<br />
					anavajjena mano-kammena samannāgato hoti.|| ||</p>

					<p class="f4">Evaṃ kho bhikkhave puggalo anavajjo hoti.|| ||</p>

					<p class="f4">Ime kho bhikkhave cattāro puggalā santo saṃvijj'amānā lokasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
