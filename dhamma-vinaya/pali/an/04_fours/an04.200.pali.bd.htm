<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 200. Four ways liking and disliking arise and the way that jhana and the destruction of the corrupting influences bring about a condition where there is neither liking nor disliking. One who has attained such a state is said neither to attract nor to repel, neither to smoulder nor to blaze up, and is not incinerated." />
<title>AN 4 200: Pema Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XX: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p200">Sutta 200</a></h4>

					<h1>Pema Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg213"><span class="f2 g"><b>[213]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.200.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.200.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Cattār'imāni bhikkhave jāyanti.||<br />
					Katamāni cattāri?|| ||</p>

					<p class="f4">Pemā pemaɱ jāyati.|| ||</p>

					<p class="f4">Pemā doso jāyati.|| ||</p>

					<p class="f4">Dosā pemaɱ jāyati.|| ||</p>

					<p class="f4">Dosā doso jāyati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca bhikkhave pemā pemaɱ jāyati?|| ||</p>

					<p class="f4">Idha, bhikkhave, puggalo puggalassa iṭṭho hoti kanto manāpo.|| ||</p>

					<p class="f4">Taɱ pare iṭṭhena kantena manāpena samud'ācaranti.|| ||</p>

					<p class="f4">Tass'evaɱ hoti:||<br />
					yo kho myāyaɱ puggalo iṭṭho kanto manāpo hoti||<br />
					taɱ pare iṭṭhena kantena manāpena samūdācarantī ti||<br />
					so tesu pemaɱ janeti.|| ||</p>

					<p class="f4">Evaɱ kho bhikkhave pemā pemaɱ jāyati.|| ||</p>

					<p class="ctr c">&#9632;</p>

					<p class="f4">3. Kathañ ca bhikkhave pemā doso jāyati?|| ||</p>

					<p class="f4">Idha, bhikkhave, puggalo puggalassa iṭṭho hoti kanto manāpo.|| ||</p>

					<p class="f4">Taɱ pare aniṭṭhena akantena amanāpena samud'ācaranti.|| ||</p>

					<p class="f4">Tass'evaɱ hoti: yo kho myāyaɱ puggalo iṭṭho kanto manāpo, taɱ pare aniṭṭhena akantena amanāpena samud'ācarantīti.|| ||</p>

					<p class="f4">So tesu dosaɱ janeti.|| ||</p>

					<p class="f4">Evaɱ kho bhikkhave pemā doso jāyati.|| ||</p>

					<p class="ctr c">&#9632;</p>

					<p class="f4">Kathañ ca bhikkhave dosā pemaɱ jāyati?|| ||</p>

					<p class="f4">Idha, bhikkhave, puggalo puggalassa aniṭṭho hoti akanto amanāpo.|| ||</p>

					<p class="f4">Taɱ pare aniṭṭhena akantena amanāpena samūdācaranti.|| ||</p>

					<p class="f4">Tass'evaɱ hoti: yo kho myāyaɱ puggalo aniṭṭho akanto amanāpo, taɱ pare aniṭṭhena akantena amanāpena samud'ācarantīti||<br />
					so tesu pemaɱ janeti.|| ||</p>

					<p class="f4">Evaɱ kho bhikkhave dosā pemaɱ jāyati.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave dosā doso jāyati?|| ||</p>

					<p class="f4">Idha, bhikkhave, puggalo puggalassa aniṭṭho hoti akanto <a id="pg214"><span class="f2 g"><b>[214]</b></span></a> amanāpo taɱ pare iṭṭhena kantena manāpena samūdācaranti.|| ||</p>

					<p class="f4">Tass'evaɱ hoti: yo kho myāyaɱ puggalo aniṭṭho akanto amanāpo, taɱ pare iṭṭhena kantena manāpena samud'ācarantiti.|| ||</p>

					<p class="f4">So tesu dosaɱ janeti.|| ||</p>

					<p class="f4">Evaɱ kho bhikkhave dosā doso jāyati.|| ||</p>

					<p class="f4">Imāni kho bhikkhave cattāri jāyanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Yasmiɱ bhikkhave samaye bhikkhu vivicc'eva kāmehi||<br />
					vivicca akusalehi dhammehi||<br />
					savitakkaɱ||<br />
					savicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati,<br />
					yaɱ pi'ssa pemā pemaɱ jāyati,||<br />
					tam pi'ssa tasmiɱ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiɱ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiɱ samaye na hoti.|| ||</p>

					<p class="f4">Yam pi'ssa dosā pemaɱ jāyati,||<br />
					tam pi'ssa tasmiɱ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">7. Yasmiɱ bhikkhave samaye bhikkhu||<br />
					vitakka vicāranaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja pemaɱ viharati,<br />
					yaɱ pi'ssa pemā pemaɱ jāyati.|| ||</p>

					<p class="f4">Tam pi'ssa tasmiɱ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiɱ samaye na hoti.|| ||</p>

					<p class="f4">Yam pi'ssa dosā pemaɱ jāyati,||<br />
					tam pi'ssa tasmiɱ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">8. Yasmiɱ bhikkhave samaye bhikkhu||<br />
					pītiyā ca virāgā||<br />
					upekhako ca vihāsiɱ||<br />
					sato ca sampajāno,||<br />
					sukhañ ca kāyena paṭisaɱvedesiɱ,||<br />
					yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ-jhānaɱ||<br />
					upasampajja pemaɱ viharati,<br />
					yaɱ pi'ssa pemā pemaɱ jāyati.|| ||</p>

					<p class="f4">Tam pi'ssa tasmiɱ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiɱ samaye na hoti.|| ||</p>

					<p class="f4">Yam pi'ssa dosā pemaɱ jāyati.|| ||</p>

					<p class="f4">Tam pi'ssa tasmiɱ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave samaye bhikkhu<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha¼gamā||<br />
					adukkhaɱ||<br />
					asukhaɱ||<br />
					upekhā sati-pārisuddhiɱ||<br />
					upasampajja pemaɱ viharati,<br />
					yaɱ pi'ssa pemā pemaɱ jāyati.|| ||</p>

					<p class="f4">Tam pi'ssa tasmiɱ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiɱ samaye na hoti.|| ||</p>

					<p class="f4">Yam pi'ssa dosā pemaɱ jāyati.||<br />
					tam pi'ssa tasmiɱ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave samaye bhikkhu||<br />
					āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā||<br />
					upasampajja viharati,<br />
					yaɱ pi'ssa pemā pemaɱ jāyati,||<br />
					tam pi'ssa pahīnaɱ hoti.|| ||</p>

					<p class="f4">Ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Yo pi'ssa pemā doso jāyati||<br />
					so pi'ssa pahīṇo hoti,||<br />
					ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Yam pi'ssa dosā pemaɱ jāyati,||<br />
					tam pi'ssa pahīnaɱ hoti,||<br />
					ucchinna-mūlaɱ tāla-vatthu-kataɱ anabhāva-kataɱ anuppāda-dhammaɱ.|| ||</p>

					<p class="f4">Yo pi'ssa dosā doso jāyati,||<br />
					so pi'ssa pahīṇo hoti ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Ayaɱ vuccati bhikkhave bhikkhu nevusseneti nappaṭisseneti na dhūpāyani na pajjalati na apajjhāyati.|| ||</p>

					<p class="ctr c">&#9632;</p>

					<p class="f4">9. Kathañ ca bhikkhave bhikkhu usseneti?|| ||</p>

					<p class="f4">Idha, bhikkhave, bhikkhu rūpaɱ attato samanupassati,||<br />
					rūpa-vantaɱ vā attānaɱ,||<br />
					attani vā rūpaɱ,||<br />
					rūpasmiɱ vā attānaɱ.|| ||</p>

					<p class="f4">Vedanaɱ attato samanupassati,||<br />
					<a id="pg215"><span class="f2 g"><b>[215]</b></span></a> vedanā-vantaɱ vā attānaɱ||<br />
					attani vā vedanaɱ,||<br />
					vedanāya vā attānaɱ.|| ||</p>

					<p class="f4">Saññaɱ attato samanupassati,||<br />
					saññā-vantaɱ vā attānaɱ,||<br />
					attani vā saññaɱ,||<br />
					saññāya vā attānaɱ.|| ||</p>

					<p class="f4">Sankhāre attato samanupassati,||<br />
					sankhāra-vantaɱ vā attānaɱ,||<br />
					attani vā sankhāre,||<br />
					sankhāresu vā attānaɱ.|| ||</p>

					<p class="f4">Viññāṇaɱ attato samanupassati,||<br />
					viññāṇa-vantaɱ vā attānaɱ,||<br />
					attani vā viññāṇaɱ,||<br />
					viññāṇasmiɱ vā attānaɱ.|| ||</p>

					<p class="f4">Evaɱ kho bhikkhave bhikkhu usseneti.|| ||</p>

					<p class="ctr c">&#9632;</p>

					<p class="f4">10. Kathañ ca bhikkhave bhikkhu na usseneti?|| ||</p>

					<p class="f4">Idha, bhikkhave, bhikkhu na rūpaɱ attato samanupassati,||<br />
					na rūpa-vantaɱ vā attānaɱ,||<br />
					na attani vā rūpaɱ,||<br />
					na rūpasmiɱ vā attānaɱ.|| ||</p>

					<p class="f4">Na vedanaɱ attato samanupassati,||<br />
					na vedanā-vantaɱ vā attānaɱ,||<br />
					na attani vā vedanaɱ,||<br />
					na vedanāya vā attānaɱ.|| ||</p>

					<p class="f4">Na saññaɱ attato samanupassati,||<br />
					na saññā-vantaɱ vā attānaɱ,||<br />
					na attani vā saññaɱ,||<br />
					na saññāya vā attānaɱ.|| ||</p>

					<p class="f4">Na sankhāre attato samanupassati,||<br />
					na saɱkāravantaɱ vā attānaɱ,||<br />
					na attani vā sankhāre,||<br />
					na sankhāresu vā attānaɱ.|| ||</p>

					<p class="f4">Na viññāṇaɱ attato samanupassati,||<br />
					na viññāṇa-vantaɱ vā attānaɱ,||<br />
					na attani vā viññāṇaɱ,||<br />
					na viññāṇasmiɱ vā attānaɱ.|| ||</p>

					<p class="f4">Evaɱ kho bhikkhave bhikkhu na usseneti.|| ||</p>

					<p class="ctr c">&#9632;</p>

					<p class="f4">11. Kathañ ca bhikkhave bhikkhu paṭisseneti?|| ||</p>

					<p class="f4">Idha, bhikkhave, bhikkhu akkosantaɱ paccakkosati,||<br />
					rosantaɱ paṭirosati,||<br />
					bhaṇḍantaɱ paṭibhaṇḍati.|| ||</p>

					<p class="f4">Evaɱ kho bhikkhave bhikkhu paṭisseneti.|| ||</p>

					<p class="ctr c">&#9632;</p>

					<p class="f4">12. Kathañ ca bhikkhave bhikkhu na paṭisseneti?|| ||</p>

					<p class="f4">Idha, bhikkhave, bhikkhu akkosantaɱ na paccakkosati,||<br />
					rosantaɱ na paṭirosati,||<br />
					bhaṇḍantaɱ na paṭibhaṇḍati.|| ||</p>

					<p class="f4">Evaɱ kho bhikkhave bhikkhu na paṭisseneti.|| ||</p>

					<p class="ctr c">&#9632;</p>

					<p class="f4">13. Kathañ ca bhikkhave bhikkhu dhūpāyati?|| ||</p>

					<p class="f4">Asmī ti bhikkhave sati||<br />
					itth'asmī ti hoti,||<br />
					ev'asmī ti hoti,||<br />
					aññath'asmī ti hoti,||<br />
					as'asmī ti hoti,||<br />
					sat'asmī ti hoti,||<br />
					san ti hoti,||<br />
					itthaɱ san ti hoti,||<br />
					evaɱ san ti hoti,||<br />
					aññathā san ti hoti,||<br />
					api ha san ti hoti,||<br />
					api itthaɱ san ti hoti,||<br />
					api evaɱ san ti hoti,||<br />
					api aññathā san ti hoti,||<br />
					bhavissan ti hoti,||<br />
					itthaɱ bhavissan ti hoti,||<br />
					evaɱ bhavissan ti hoti,||<br />
					aññathā bhavissan ti hoti.|| ||</p>

					<p class="f4">Evaɱ kho bhikkhave bhijhu dhūpāyati.|| ||</p>

					<p class="ctr c">&#9632;</p>

					<p class="f4">14. Kathañ ca bhikkhave bhikkhu na dhūpāyati?|| ||</p>

					<p class="f4">Asmī ti bhikkhave asati||<br />
					itth'asmī ti na hoti,||<br />
					aññath'asmī ti na hoti,||<br />
					as'asmī ti na hoti,||<br />
					sat'asmī ti na hoti,||<br />
					san ti na hoti,||<br />
					itthaɱ san ti na hoti,||<br />
					evaɱ san ti na hoti,||<br />
					aññathā san ti na hoti,||<br />
					apiha san ti na hoti,||<br />
					api itthaɱ san ti na hoti,||<br />
					api evaɱ san ti na hoti,||<br />
					api aññathā <a id="pg216"><span class="f2 g"><b>[216]</b></span></a> san ti na hoti,||<br />
					bhavissan ti na hoti,||<br />
					itthaɱ bhavissan ti na hoti,||<br />
					eva bhavissan ti na hoti,||<br />
					aññathā bhavissan ti na hoti.|| ||</p>

					<p class="f4">Evaɱ kho bhikkhave bhikkhu na dhūpāyati.|| ||</p>

					<p class="ctr c">&#9632;</p>

					<p class="f4">15. Kathañ ca bhikkhave bhikkhu pajjalati?|| ||</p>

					<p class="f4">Iminā asmī ti bhikkhave sati||<br />
					iminā itth'asmī ti hoti,||<br />
					iminā ev'asmī ti hoti||<br />
					iminā aññath'asmī ti hoti,||<br />
					iminā as'asmī ti hoti,||<br />
					iminā sat'asmī ti hoti,||<br />
					iminā san ti hoti,||<br />
					iminā itthaɱ san ti hoti,||<br />
					iminā evaɱ santi san ti hoti,||<br />
					iminā apiha san ti hoti,||<br />
					iminā aññathā san ti hoti,||<br />
					iminā apiha san ti hoti,||<br />
					iminā api itthaɱ san ti hoti,||<br />
					iminā api evaɱ san ti hoti,||<br />
					iminā api aññathā san ti hoti,||<br />
					iminā bhavissan ti hoti,||<br />
					iminā itthaɱ bhavissan ti hoti,||<br />
					iminā evaɱ bhavissan ti hoti,||<br />
					iminā aññathā bhavissan ti hoti.|| ||</p>

					<p class="f4">Evaɱ kho bhikkhave bhikkhu pajjalati.|| ||</p>

					<p class="f4">16. Kathañ ca bhikkhave bhikkhu na pajjalati?|| ||</p>

					<p class="f4">Iminā asmī ti bhikkhave asati||<br />
					iminā itth'asmī ti na hoti,||<br />
					iminā ev'asmī ti na hoti,||<br />
					iminā aññath'asmī ti na hoti,||<br />
					iminā as'asmī ti na hoti,||<br />
					iminā sat'asmī ti na hoti,||<br />
					iminā san ti na hoti,||<br />
					iminā itthaɱ san ti na hoti,||<br />
					iminā evaɱ san ti na hoti,||<br />
					iminā aññathā san ti na hoti,||<br />
					iminā apiha san ti na hoti,||<br />
					iminā api itthaɱ san ti na hoti,||<br />
					iminā api evaɱ san ti na hoti,||<br />
					iminā api aññathā san ti na hoti,||<br />
					iminā bhavassan ti na hoti,||<br />
					iminā itthaɱ bhavissan ti na hoti,||<br />
					iminā evaɱ bhavissan ti na hoti,||<br />
					iminā aññathā bhavissan ti na hoti.|| ||</p>

					<p class="f4">Evaɱ kho bhikkhave bhikkhu na pajjalati.|| ||</p>

					<p class="ctr c">&#9632;</p>

					<p class="f4">17. Kathañ ca bhikkhave bhikkhu pajjhāyati?|| ||</p>

					<p class="f4">Idha, bhikkhave, bhikkhuno asmimāno pahīṇo na hoti,||<br />
					ucchinna-mūlo tālā-vatthu-kato anabhāva-kato āyatiɱ uppāda-dhammo.|| ||</p>

					<p class="f4">Evaɱ bhikkhave bhikkhu pajjhāyati.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu na pajjhāyati?|| ||</p>

					<p class="f4">Idha, bhikkhave, bhikkhuno asmimāno pahīṇo hoti,||<br />
					ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Evaɱ kho bhikkhave bhikkhu na pajjhāyatī ti.|| ||</p>

					<p class="ctr">Mahā Vagga Pañcama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>