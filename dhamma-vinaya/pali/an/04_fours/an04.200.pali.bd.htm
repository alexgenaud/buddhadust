<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 200. Four ways liking and disliking arise and the way that jhana and the destruction of the corrupting influences bring about a condition where there is neither liking nor disliking. One who has attained such a state is said neither to attract nor to repel, neither to smoulder nor to blaze up, and is not incinerated." />
<title>AN 4 200: Pema Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Catukka Nipāta<br />
					XX: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p200">Sutta 200</a></h4>

					<h1>Pema Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg213"><span class="f2 g"><b>[213]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.200.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.200.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Cattār'imāni bhikkhave jāyanti.||<br />
					Katamāni cattāri?|| ||</p>

					<p class="f4">Pemā pemaṃ jāyati.|| ||</p>

					<p class="f4">Pemā doso jāyati.|| ||</p>

					<p class="f4">Dosā pemaṃ jāyati.|| ||</p>

					<p class="f4">Dosā doso jāyati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca bhikkhave pemā pemaṃ jāyati?|| ||</p>

					<p class="f4">Idha, bhikkhave, puggalo puggalassa iṭṭho hoti kanto manāpo.|| ||</p>

					<p class="f4">Taṃ pare iṭṭhena kantena manāpena samud'ācaranti.|| ||</p>

					<p class="f4">Tass'evaṃ hoti:||<br />
					yo kho myāyaṃ puggalo iṭṭho kanto manāpo hoti||<br />
					taṃ pare iṭṭhena kantena manāpena samūdācarantī ti||<br />
					so tesu pemaṃ janeti.|| ||</p>

					<p class="f4">Evaṃ kho bhikkhave pemā pemaṃ jāyati.|| ||</p>

					<p class="ctr c">&#9632;</p>

					<p class="f4">3. Kathañ ca bhikkhave pemā doso jāyati?|| ||</p>

					<p class="f4">Idha, bhikkhave, puggalo puggalassa iṭṭho hoti kanto manāpo.|| ||</p>

					<p class="f4">Taṃ pare aniṭṭhena akantena amanāpena samud'ācaranti.|| ||</p>

					<p class="f4">Tass'evaṃ hoti: yo kho myāyaṃ puggalo iṭṭho kanto manāpo, taṃ pare aniṭṭhena akantena amanāpena samud'ācarantīti.|| ||</p>

					<p class="f4">So tesu dosaṃ janeti.|| ||</p>

					<p class="f4">Evaṃ kho bhikkhave pemā doso jāyati.|| ||</p>

					<p class="ctr c">&#9632;</p>

					<p class="f4">Kathañ ca bhikkhave dosā pemaṃ jāyati?|| ||</p>

					<p class="f4">Idha, bhikkhave, puggalo puggalassa aniṭṭho hoti akanto amanāpo.|| ||</p>

					<p class="f4">Taṃ pare aniṭṭhena akantena amanāpena samūdācaranti.|| ||</p>

					<p class="f4">Tass'evaṃ hoti: yo kho myāyaṃ puggalo aniṭṭho akanto amanāpo, taṃ pare aniṭṭhena akantena amanāpena samud'ācarantīti||<br />
					so tesu pemaṃ janeti.|| ||</p>

					<p class="f4">Evaṃ kho bhikkhave dosā pemaṃ jāyati.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave dosā doso jāyati?|| ||</p>

					<p class="f4">Idha, bhikkhave, puggalo puggalassa aniṭṭho hoti akanto <a id="pg214"><span class="f2 g"><b>[214]</b></span></a> amanāpo taṃ pare iṭṭhena kantena manāpena samūdācaranti.|| ||</p>

					<p class="f4">Tass'evaṃ hoti: yo kho myāyaṃ puggalo aniṭṭho akanto amanāpo, taṃ pare iṭṭhena kantena manāpena samud'ācarantiti.|| ||</p>

					<p class="f4">So tesu dosaṃ janeti.|| ||</p>

					<p class="f4">Evaṃ kho bhikkhave dosā doso jāyati.|| ||</p>

					<p class="f4">Imāni kho bhikkhave cattāri jāyanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Yasmiṃ bhikkhave samaye bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati,<br />
					yaṃ pi'ssa pemā pemaṃ jāyati,||<br />
					tam pi'ssa tasmiṃ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiṃ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiṃ samaye na hoti.|| ||</p>

					<p class="f4">Yam pi'ssa dosā pemaṃ jāyati,||<br />
					tam pi'ssa tasmiṃ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiṃ samaye na hoti.|| ||</p>

					<p class="ctr c">&#9632;</p>

					<p class="f4">7. Yasmiṃ bhikkhave samaye bhikkhu||<br />
					vitakka vicāranaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja pemaṃ viharati,<br />
					yaṃ pi'ssa pemā pemaṃ jāyati.|| ||</p>

					<p class="f4">Tam pi'ssa tasmiṃ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiṃ samaye na hoti.|| ||</p>

					<p class="f4">Yam pi'ssa dosā pemaṃ jāyati,||<br />
					tam pi'ssa tasmiṃ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiṃ samaye na hoti.|| ||</p>

					<p class="ctr c">&#9632;</p>

					<p class="f4">8. Yasmiṃ bhikkhave samaye bhikkhu||<br />
					pītiyā ca virāgā||<br />
					upekhako ca vihāsiṃ||<br />
					sato ca sampajāno,||<br />
					sukhañ ca kāyena paṭisaṃvedesiṃ,||<br />
					yaṃ taṃ ariyā ācikkhanti||<br />
					'upekhako satimā sukha-vihārī' ti||<br />
					tatiyaṃ-jhānaṃ||<br />
					upasampajja pemaṃ viharati,<br />
					yaṃ pi'ssa pemā pemaṃ jāyati.|| ||</p>

					<p class="f4">Tam pi'ssa tasmiṃ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiṃ samaye na hoti.|| ||</p>

					<p class="f4">Yam pi'ssa dosā pemaṃ jāyati.|| ||</p>

					<p class="f4">Tam pi'ssa tasmiṃ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiṃ samaye na hoti.|| ||</p>

					<p class="ctr c">&#9632;</p>

					<p class="f4">Yasmiṃ bhikkhave samaye bhikkhu<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha¼gamā||<br />
					adukkhaṃ||<br />
					asukhaṃ||<br />
					upekhā sati-pārisuddhiṃ||<br />
					upasampajja pemaṃ viharati,<br />
					yaṃ pi'ssa pemā pemaṃ jāyati.|| ||</p>

					<p class="f4">Tam pi'ssa tasmiṃ samaye na hoti.|| ||</p>

					<p class="f4">Yo pi'ssa pemā doso jāyati,||<br />
					so pi'ssa tasmiṃ samaye na hoti.|| ||</p>

					<p class="f4">Yam pi'ssa dosā pemaṃ jāyati.||<br />
					tam pi'ssa tasmiṃ samaye na hoti.|| ||</p>

					<p class="f4">Yo pi'ssa dosā doso jāyati,||<br />
					so pi'ssa tasmiṃ samaye na hoti.|| ||</p>

					<p class="ctr c">&#9632;</p>

					<p class="f4">Yasmiṃ bhikkhave samaye bhikkhu||<br />
					āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja viharati,<br />
					yaṃ pi'ssa pemā pemaṃ jāyati,||<br />
					tam pi'ssa pahīnaṃ hoti.|| ||</p>

					<p class="f4">Ucchinna-mūlaṃ tāl-ā-vatthu-kataṃ anabhāva-kataṃ āyatiṃ anuppāda-dhammaṃ.|| ||</p>

					<p class="f4">Yo pi'ssa pemā doso jāyati||<br />
					so pi'ssa pahīṇo hoti,||<br />
					ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Yam pi'ssa dosā pemaṃ jāyati,||<br />
					tam pi'ssa pahīnaṃ hoti,||<br />
					ucchinna-mūlaṃ tāl-ā-vatthu-kataṃ anabhāva-kataṃ anuppāda-dhammaṃ.|| ||</p>

					<p class="f4">Yo pi'ssa dosā doso jāyati,||<br />
					so pi'ssa pahīṇo hoti ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Ayaṃ vuccati bhikkhave bhikkhu nevusseneti nappaṭisseneti na dhūpāyani na pajjalati na apajjhāyati.|| ||</p>

					<p class="ctr c">&#9632;</p>

					<p class="f4">9. Kathañ ca bhikkhave bhikkhu usseneti?|| ||</p>

					<p class="f4">Idha, bhikkhave, bhikkhu rūpaṃ attato samanupassati,||<br />
					rūpa-vantaṃ vā attāṇaṃ,||<br />
					attani vā rūpaṃ,||<br />
					rūpasmiṃ vā attāṇaṃ.|| ||</p>

					<p class="f4">Vedanaṃ attato samanupassati,||<br />
					<a id="pg215"><span class="f2 g"><b>[215]</b></span></a> vedanā-vantaṃ vā attāṇaṃ||<br />
					attani vā vedanaṃ,||<br />
					vedanāya vā attāṇaṃ.|| ||</p>

					<p class="f4">Saññaṃ attato samanupassati,||<br />
					saññā-vantaṃ vā attāṇaṃ,||<br />
					attani vā saññaṃ,||<br />
					saññāya vā attāṇaṃ.|| ||</p>

					<p class="f4">Saṅkhāre attato samanupassati,||<br />
					saṅkhāra-vantaṃ vā attāṇaṃ,||<br />
					attani vā saṅkhāre,||<br />
					saṅkhāresu vā attāṇaṃ.|| ||</p>

					<p class="f4">Viññāṇaṃ attato samanupassati,||<br />
					viññāṇa-vantaṃ vā attāṇaṃ,||<br />
					attani vā viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="f4">Evaṃ kho bhikkhave bhikkhu usseneti.|| ||</p>

					<p class="ctr c">&#9632;</p>

					<p class="f4">10. Kathañ ca bhikkhave bhikkhu na usseneti?|| ||</p>

					<p class="f4">Idha, bhikkhave, bhikkhu na rūpaṃ attato samanupassati,||<br />
					na rūpa-vantaṃ vā attāṇaṃ,||<br />
					na attani vā rūpaṃ,||<br />
					na rūpasmiṃ vā attāṇaṃ.|| ||</p>

					<p class="f4">Na vedanaṃ attato samanupassati,||<br />
					na vedanā-vantaṃ vā attāṇaṃ,||<br />
					na attani vā vedanaṃ,||<br />
					na vedanāya vā attāṇaṃ.|| ||</p>

					<p class="f4">Na saññaṃ attato samanupassati,||<br />
					na saññā-vantaṃ vā attāṇaṃ,||<br />
					na attani vā saññaṃ,||<br />
					na saññāya vā attāṇaṃ.|| ||</p>

					<p class="f4">Na saṅkhāre attato samanupassati,||<br />
					na saṃkāravantaṃ vā attāṇaṃ,||<br />
					na attani vā saṅkhāre,||<br />
					na saṅkhāresu vā attāṇaṃ.|| ||</p>

					<p class="f4">Na viññāṇaṃ attato samanupassati,||<br />
					na viññāṇa-vantaṃ vā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="f4">Evaṃ kho bhikkhave bhikkhu na usseneti.|| ||</p>

					<p class="ctr c">&#9632;</p>

					<p class="f4">11. Kathañ ca bhikkhave bhikkhu paṭisseneti?|| ||</p>

					<p class="f4">Idha, bhikkhave, bhikkhu akkosantaṃ paccakkosati,||<br />
					rosantaṃ paṭirosati,||<br />
					bhaṇḍantaṃ paṭibhaṇḍati.|| ||</p>

					<p class="f4">Evaṃ kho bhikkhave bhikkhu paṭisseneti.|| ||</p>

					<p class="ctr c">&#9632;</p>

					<p class="f4">12. Kathañ ca bhikkhave bhikkhu na paṭisseneti?|| ||</p>

					<p class="f4">Idha, bhikkhave, bhikkhu akkosantaṃ na paccakkosati,||<br />
					rosantaṃ na paṭirosati,||<br />
					bhaṇḍantaṃ na paṭibhaṇḍati.|| ||</p>

					<p class="f4">Evaṃ kho bhikkhave bhikkhu na paṭisseneti.|| ||</p>

					<p class="ctr c">&#9632;</p>

					<p class="f4">13. Kathañ ca bhikkhave bhikkhu dhūpāyati?|| ||</p>

					<p class="f4">Asmī ti bhikkhave sati||<br />
					itth'asmī ti hoti,||<br />
					ev'asmī ti hoti,||<br />
					aññath'asmī ti hoti,||<br />
					as'asmī ti hoti,||<br />
					sat'asmī ti hoti,||<br />
					san ti hoti,||<br />
					itthaṃ san ti hoti,||<br />
					evaṃ san ti hoti,||<br />
					aññathā san ti hoti,||<br />
					api ha san ti hoti,||<br />
					api itthaṃ san ti hoti,||<br />
					api evaṃ san ti hoti,||<br />
					api aññathā san ti hoti,||<br />
					bhavissan ti hoti,||<br />
					itthaṃ bhavissan ti hoti,||<br />
					evaṃ bhavissan ti hoti,||<br />
					aññathā bhavissan ti hoti.|| ||</p>

					<p class="f4">Evaṃ kho bhikkhave bhijhu dhūpāyati.|| ||</p>

					<p class="ctr c">&#9632;</p>

					<p class="f4">14. Kathañ ca bhikkhave bhikkhu na dhūpāyati?|| ||</p>

					<p class="f4">Asmī ti bhikkhave asati||<br />
					itth'asmī ti na hoti,||<br />
					aññath'asmī ti na hoti,||<br />
					as'asmī ti na hoti,||<br />
					sat'asmī ti na hoti,||<br />
					san ti na hoti,||<br />
					itthaṃ san ti na hoti,||<br />
					evaṃ san ti na hoti,||<br />
					aññathā san ti na hoti,||<br />
					apiha san ti na hoti,||<br />
					api itthaṃ san ti na hoti,||<br />
					api evaṃ san ti na hoti,||<br />
					api aññathā <a id="pg216"><span class="f2 g"><b>[216]</b></span></a> san ti na hoti,||<br />
					bhavissan ti na hoti,||<br />
					itthaṃ bhavissan ti na hoti,||<br />
					eva bhavissan ti na hoti,||<br />
					aññathā bhavissan ti na hoti.|| ||</p>

					<p class="f4">Evaṃ kho bhikkhave bhikkhu na dhūpāyati.|| ||</p>

					<p class="ctr c">&#9632;</p>

					<p class="f4">15. Kathañ ca bhikkhave bhikkhu pajjalati?|| ||</p>

					<p class="f4">Iminā asmī ti bhikkhave sati||<br />
					iminā itth'asmī ti hoti,||<br />
					iminā ev'asmī ti hoti||<br />
					iminā aññath'asmī ti hoti,||<br />
					iminā as'asmī ti hoti,||<br />
					iminā sat'asmī ti hoti,||<br />
					iminā san ti hoti,||<br />
					iminā itthaṃ san ti hoti,||<br />
					iminā evaṃ santi san ti hoti,||<br />
					iminā apiha san ti hoti,||<br />
					iminā aññathā san ti hoti,||<br />
					iminā apiha san ti hoti,||<br />
					iminā api itthaṃ san ti hoti,||<br />
					iminā api evaṃ san ti hoti,||<br />
					iminā api aññathā san ti hoti,||<br />
					iminā bhavissan ti hoti,||<br />
					iminā itthaṃ bhavissan ti hoti,||<br />
					iminā evaṃ bhavissan ti hoti,||<br />
					iminā aññathā bhavissan ti hoti.|| ||</p>

					<p class="f4">Evaṃ kho bhikkhave bhikkhu pajjalati.|| ||</p>

					<p class="f4">16. Kathañ ca bhikkhave bhikkhu na pajjalati?|| ||</p>

					<p class="f4">Iminā asmī ti bhikkhave asati||<br />
					iminā itth'asmī ti na hoti,||<br />
					iminā ev'asmī ti na hoti,||<br />
					iminā aññath'asmī ti na hoti,||<br />
					iminā as'asmī ti na hoti,||<br />
					iminā sat'asmī ti na hoti,||<br />
					iminā san ti na hoti,||<br />
					iminā itthaṃ san ti na hoti,||<br />
					iminā evaṃ san ti na hoti,||<br />
					iminā aññathā san ti na hoti,||<br />
					iminā apiha san ti na hoti,||<br />
					iminā api itthaṃ san ti na hoti,||<br />
					iminā api evaṃ san ti na hoti,||<br />
					iminā api aññathā san ti na hoti,||<br />
					iminā bhavassan ti na hoti,||<br />
					iminā itthaṃ bhavissan ti na hoti,||<br />
					iminā evaṃ bhavissan ti na hoti,||<br />
					iminā aññathā bhavissan ti na hoti.|| ||</p>

					<p class="f4">Evaṃ kho bhikkhave bhikkhu na pajjalati.|| ||</p>

					<p class="ctr c">&#9632;</p>

					<p class="f4">17. Kathañ ca bhikkhave bhikkhu pajjhāyati?|| ||</p>

					<p class="f4">Idha, bhikkhave, bhikkhuno asmimāno pahīṇo na hoti,||<br />
					ucchinna-mūlo tālā-vatthu-kato anabhāva-kato āyatiṃ uppāda-dhammo.|| ||</p>

					<p class="f4">Evaṃ bhikkhave bhikkhu pajjhāyati.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu na pajjhāyati?|| ||</p>

					<p class="f4">Idha, bhikkhave, bhikkhuno asmimāno pahīṇo hoti,||<br />
					ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Evaṃ kho bhikkhave bhikkhu na pajjhāyatī ti.|| ||</p>

					<p class="ctr">Mahā Vagga Pañcama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>