<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 42. The four ways of dealing with questions." />
<title>AN 4 42: Panhavyakarana suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					V. Rohitassa Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p42">Sutta 42</a></h4>

					<h1>Pañha-Vyākaraṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.042.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.042.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave pañhavyākaraṇāni.|| ||</p>

					<p class="f4">Katamāni cattāri?|| ||</p>

					<p class="f4">Atthi bhikkhave pañho ekaɱsa-vyākaraṇīyo,||<br />
					atthi bhikkhave pañho paṭipucchā-vyākaraṇīyo,||<br />
					atithi bhikkhave pañho ṭhapanīyo,||<br />
					atthi bhikkhave pañho vibhajja-vyākaraṇīyo.|| ||</p>

					<p class="f4">Imāni kho bhikkhave cattāri pañhavyākaraṇānīti.|| ||</p>

					<p>&nbsp;</p>

					<p class="f4 ctr">Ekaɱsa-vacanaɱ ekaɱ vibhajja-vacanā paraɱ,||<br />
					Tatiyaɱ paṭipuccheyya catutthaɱ pana ṭhāpaye.|| ||</p>

					<p class="f4 ctr">Yo ca n'esaɱ tattha tattha jānāti anudhammataɱ,||<br />
					Catu pañhassa kusalo āhu bhikkhuɱ tathāvidhaɱ.|| ||</p>

					<p class="f4 ctr">Durāsado duppasaho gambhīro duppadhaɱsiyo||<br />
					Atho atthe anatthe ca ubhayassa hoti kovido.|| ||</p>

					<p class="f4 ctr">Anatthaɱ parivajjeti atthaɱ gaṇhāti paṇḍito,||<br />
					Atthābhisamayā dhīro paṇḍito ti pavuccatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>