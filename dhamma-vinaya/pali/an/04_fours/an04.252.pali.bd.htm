<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 252. The Buddha's message in terms of quests: being yourself subject to aging, sickness, death and besliming seek that which is not subject to aging, sickness, death and besliming." />
<title>AN 4 252: Pariyesana Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Catukka Nipāta<br />
					XXVI: Abhiññā Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p252">Sutta 252</a></h4>

					<h1>Pariyesanā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.252.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.252.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Catasso imā bhikkhave anariya-pariyesanā.|| ||</p>

					<p class="f4">Katamā catasso?|| ||</p>

					<p class="f4">Idha, bhikkhave, ekacco attanā jarā-dhammo samāno jarā-dhammaṃ yeva pariyesati.|| ||</p>

					<p class="f4">Attanā vyādhi-dhammo samāno vyādhi-dhammaṃ yeva pariyesati.|| ||</p>

					<p class="f4">Attanā maraṇa-dhammo samāno maraṇa-dhammaṃ yeva pariyesati.|| ||</p>

					<p class="f4">Attanā saṅkilesa-dhammo samāno saṅkilesa-dhammaṃ yeva pariyesati.|| ||</p>

					<p class="f4">Imā kho bhikkhave catasso anariya-pariyesanā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Catasso imā bhikkhave ariya-pariyesanā.|| ||</p>

					<p class="f4">Katamā catasso?|| ||</p>

					<p class="f4">Idha, bhikkhave, ekacco attanā jarā-dhammo samāno jarā-dhamme ādīnavaṃ viditvā ajaraṃ anuttaraṃ yoga-k-khemaṃ Nibbānaṃ pariyesati.|| ||</p>

					<p class="f4">Attanā vyādhi-dhammo samāno vyādhi-dhamme ādīnavaṃ viditvā avyādhiṃ anuttaraṃ yoga-k-khemaṃ Nibbānaṃ pariyesati.|| ||</p>

					<p class="f4">Attanā maraṇa-dhammo samāno maraṇa-dhamme ādīnavaṃ viditvā amataṃ anuttaraṃ yoga-k-khemaṃ Nibbānaṃ pariyesati.|| ||</p>

					<p class="f4">Attanā saṅkilesa-dhammo samāno saṅkilesa-dhamme ādīnavaṃ <span class="f3 g"><i>[248]</i></span> viditvā asaṅkiliṭṭhaṃ anuttaraṃ yoga-k-khemaṃ Nibbānaṃ pariyesati.|| ||</p>

					<p class="f4">Ime kho bhikkhave catasso ariya-pariyesanā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>