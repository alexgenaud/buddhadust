<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 234. The Buddha describes kamma in terms of dark and light deeds." />
<title>AN 4 234: Catuttha Kamma Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XXIV: Kamma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p234">Sutta 234</a></h4>

					<h1>Catuttha- Pañcama Kamma Suttaɱ<br />
					aka<br />
					Sikkhapada Suttaɱ (1 and 2)</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg233"><span class="f2 g"><b>[233]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.234.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattār'imāni bhikkhave kammāni mayā sayaɱ abhiññā sacchi-katvā paveditāni.|| ||</p>

					<p class="f4">Katamāni cattāri?|| ||</p>

					<p class="f4"><a id="pg234"><span class="f2 g"><b>[234]</b></span></a> Atthi bhikkhave kammaɱ kaṇhaɱ kaṇha-vipākaɱ.|| ||</p>

					<p class="f4">Atthi bhikkhave kammaɱ sukkaɱ sukka-vipākaɱ.|| ||</p>

					<p class="f4">Atthi bhikkhave kammaɱ kaṇha-sukkaɱ kaṇha-sukka-vipākaɱ.|| ||</p>

					<p class="f4">Atthi bhikkhave kammaɱ akaṇhaɱ asukkaɱ akaṇha-asukka-vipākaɱ kammaɱ kamma-k-khayāya saŋvattati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamañ ca bhikkhave kammaɱ kaṇhaɱ kaṇha-vipākaɱ?|| ||</p>

					<p class="f4">Idha, bhikkhave, ekacco||<br />
					pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					surā-mera-yamajja-pamā-daṭṭhāyī hoti.|| ||</p>

					<p class="f4"><a id="pg235"><span class="f2 g"><b>[235]</b></span></a> Idaɱ vuccati bhikkhave kammaɱ kaṇhaɱ kaṇha-vipākaɱ.|| ||</p>

					<p class="ctr c">&#9632;</p>
					<p class="f4">Katamañ ca bhikkhave kammaɱ sukkaɱ sukka-vipākaɱ?|| ||</p>

					<p class="f4">Idha, bhikkhave, ekacco||<br />
					pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Idaɱ vuccati bhikkhave kammaɱ sukkaɱ sukka-vipākaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave kammaɱ kaṇha-sukkaɱ kaṇha-sukka-vipākaɱ?|| ||</p>

					<p class="f4">Idha, bhikkhave, ekacco||<br />
					savyāpajjham pi avyāpajjham pi kāya-sankhāraɱ abhisankharoti,||<br />
					savyāpajjham pi avyāpajjham pi vacī-sankhāraɱ abhisankharoti,||<br />
					savyāpajjham pi avyāpajjham pi mano-sankhāraɱ abhisankharoti.|| ||</p>

					<p class="f4">So savyāpajjham pi avyāpajjham pi kāya-sankhāraɱ abhisankharitvā||<br />
					savyāpajjham pi avyāpajjham pi vacī-sankhāraɱ abhisankharitvā||<br />
					savyāpajjham pi avyāpajjham pi mano-sankhāraɱ abhisankharitvā||<br />
					savyāpajjham pi avyāpajjham pi lokaɱ uppajjati.|| ||</p>

					<p class="f4">Tam enaɱ savyāpajjham pi avyāpajjham <a id="pg231"><span class="f2 g"><b>[231]</b></span></a> pi lokaɱ upapannaɱ||<br />
					samānaɱ savyāpajjhā pi avyāpajjhā pi phassā phusanti.|| ||</p>

					<p class="f4">So savyāpajjhehi pi avyāpajjhehi pi phassehi phuṭṭho||<br />
					samāno savyāpajjham pi avyāpajjham pi vedanaɱ vediyati vokiṇṇa-sukha-dukkhaɱ||<br />
					seyyathā pi manussā ekacce ca devā ekacce ca vinipātikā.|| ||</p>

					<p class="f4">Idaɱ vuccati bhikkhave kammaɱ kaṇha-sukkaɱ kaṇha-sukka-vipākaɱ.|| ||</p>

					<p class="ctr c">&#9632;</p>

					<p class="f4">5. Katamañ ca bhikkhave kammaɱ akaṇhaɱ asukkaɱ akaṇha-asukka-vipākaɱ kammaɱ kamma-k-khayāya saŋvattati?|| ||</p>

					<p class="f4">Tatra, bhikkhave,||<br />
					yam idaɱ kammaɱ kaṇhaɱ kaṇha-vipākaɱ tassa pahāṇāya yā cetanā,||<br />
					yam p'idaɱ kammaɱ sukkaɱ sukka-vipākaɱ tassa pahāṇāya yā cetanā,||<br />
					yam p'idaɱ kammaɱ kaṇha-sukkaɱ kaṇha-sukka-vipākaɱ tassa pahāṇāya yā cetanā,||<br />
					idaɱ vuccati bhikkhave kammaɱ akaṇhaɱ asukkaɱ akaṇha asukka-vipākaɱ kammaɱ kamma-k-khayāya saŋvattati.|| ||</p>

					<p class="f4">Imāni kho bhikkhave cattāri kammāni mayā sayaɱ abhiññā sacachi-katvā paveditānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Cattār'imāni bhikkhave kammāni mayā sayaɱ abhiññā sacchi-katvā paveditāni.|| ||</p>

					<p class="f4">Katamāni cattāri?|| ||</p>

					<p class="f4">Atthi bhikkhave kammaɱ kaṇhaɱ kaṇha-vipākaɱ.|| ||</p>

					<p class="f4">Atthi bhikkhave kammaɱ sukkaɱ sukka-vipākaɱ.|| ||</p>

					<p class="f4">Atthi bhikkhave kammaɱ kaṇha-sukkaɱ kaṇha-sukka-vipākaɱ.|| ||</p>

					<p class="f4">Atthi bhikkhave kammaɱ akaṇhaɱ asukkaɱ akaṇha-asukka-vipākaɱ kammaɱ kamma-k-khayāya saŋvattati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamañ ca bhikkhave kammaɱ kaṇhaɱ kaṇha-vipākaɱ?|| ||</p>

					<p class="f4">Idha, bhikkhave, eka-c-cena||<br />
					mātā-jīvitā voropitā hoti,||<br />
					pitā-jīvitā voropito hoti,||<br />
					arahaɱ-jīvitā voropito hoti,||<br />
					Tathāgatassa paduṭṭhena cittena lohitaɱ uppāditā hoti,||<br />
					saŋgho pi bhinno hoti.|| ||</p>

					<p class="f4">Idaɱ vuccati bhikkhave kammaɱ kaṇhaɱ kaṇha-vipākaɱ.</p>

					<p class="ctr c">&#9632;</p>

					<p class="f4">Katamañ ca bhikkhave kammaɱ sukkaɱ sukka-vipākaɱ?|| ||</p>

					<p class="f4"><a id="pg236"><span class="f2 g"><b>[236]</b></span></a> idha bhikkhave ekacco||<br />
					pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisuṇā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">Idaɱ vuccati bhikkhave kammaɱ sukkaɱ sukka-vipākaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave kammaɱ kaṇha-sukkaɱ kaṇha-sukka-vipākaɱ?|| ||</p>

					<p class="f4">Idha, bhikkhave, ekacco||<br />
					savyāpajjham pi avyāpajjham pi kāya-sankhāraɱ abhisankharoti,||<br />
					savyāpajjham pi avyāpajjham pi vacī-sankhāraɱ abhisankharoti,||<br />
					savyāpajjham pi avyāpajjham pi mano-sankhāraɱ abhisankharoti.|| ||</p>

					<p class="f4">So savyāpajjham pi avyāpajjham pi kāya-sankhāraɱ abhisankharitvā||<br />
					savyāpajjham pi avyāpajjham pi vacī-sankhāraɱ abhisankharitvā||<br />
					savyāpajjham pi avyāpajjham pi mano-sankhāraɱ abhisankharitvā||<br />
					savyāpajjham pi avyāpajjham pi lokaɱ uppajjati.|| ||</p>

					<p class="f4">Tam enaɱ savyāpajjham pi avyāpajjham pi lokaɱ upapannaɱ||<br />
					samānaɱ savyāpajjhā pi avyāpajjhā pi phassā phusanti.|| ||</p>

					<p class="f4">So savyāpajjhehi pi avyāpajjhehi pi phassehi phuṭṭho||<br />
					samāno savyāpajjham pi avyāpajjham pi vedanaɱ vediyati vokiṇṇa-sukha-dukkhaɱ||<br />
					seyyathā pi manussā ekacce ca devā ekacce ca vinipātikā.|| ||</p>

					<p class="f4">Idaɱ vuccati bhikkhave kammaɱ kaṇha-sukkaɱ kaṇha-sukka-vipākaɱ.|| ||</p>

					<p class="ctr c">&#9632;</p>

					<p class="f4">5. Katamañ ca bhikkhave kammaɱ akaṇhaɱ asukkaɱ akaṇha-asukka-vipākaɱ kammaɱ kamma-k-khayāya saŋvattati?|| ||</p>

					<p class="f4">Tatra, bhikkhave,||<br />
					yam idaɱ kammaɱ kaṇhaɱ kaṇha-vipākaɱ tassa pahāṇāya yā cetanā,||<br />
					yam p'idaɱ kammaɱ sukkaɱ sukka-vipākaɱ tassa pahāṇāya yā cetanā,||<br />
					yam p'idaɱ kammaɱ kaṇha-sukkaɱ kaṇha-sukka-vipākaɱ tassa pahāṇāya yā cetanā,||<br />
					idaɱ vuccati bhikkhave kammaɱ akaṇhaɱ asukkaɱ akaṇha asukka-vipākaɱ kammaɱ kamma-k-khayāya saŋvattati.|| ||</p>

					<p class="f4">Imāni kho bhikkhave cattāri kammāni mayā sayaɱ abhiññā sacachi-katvā paveditānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>