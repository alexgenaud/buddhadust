<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 69. The Buddha defines the four best ways of making effort." />
<title>AN 4 69: Padhana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāya<br />
					4. Catukka Nipāta<br />
					VII. Pattakamma Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p69">Sutta 69</a></h4>

					<h1>Padhāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.069.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cattār'imāni bhikkhave padhānāni.|| ||</p>

					<p class="f4">Katamāni cattāri?|| ||</p>

					<p class="f4">Saɱvarappadhānaɱ,||<br />
					pahāṇappadhānaɱ,||<br />
					bhāvanappadhānaɱ,||<br />
					anurakkhaṇappadhānaɱ.|| ||</p>

					<p class="f4">2. Katamañ ca bhikkhave saɱvarappadhānaɱ?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ anuppādāya chandaɱ janeti||<br />
					vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Idaɱ vuccati bhikkhave saɱvarappadhānaɱ.|| ||</p>

					<p class="f4">3. Katamañ ca bhikkhave pahāṇappadhānaɱ?|| ||</p>

					<p class="f4">Idha, bhikkhave, bhikkhu uppannānaɱ pāpakānaɱ akusalānaɱ dhammānaɱ pahāṇāya chandaɱ janeti||<br />
					vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Idaɱ vuccati bhikkhave pahāṇappadhānaɱ.|| ||</p>

					<p class="f4">4. Katamañ ca bhikkhave bhāvanappadhānaɱ?|| ||</p>

					<p class="f4">Idha, bhikkhave, bhikkhu anuppannāɱ kusalānaɱ dhammānaɱ uppādāya chandaɱ janeti||<br />
					vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Idaɱ vuccati bhikkhave bhāvanappadhānaɱ.|| ||</p>

					<p class="f4">5. Katamañ ca bhikkhave anurakkhaṇappadhānaɱ?|| ||</p>

					<p class="f4">Idha, bhikkhave, bhikkhu uppannānaɱ kusalānaɱ dhammānaɱ ṭhitiyā asammosāya bhīyobhāvāya vepullāya bhāvanāya pāripūriyā chandaɱ janeti||<br />
					vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Idaɱ vuccati bhikkhave anurakkhaṇappadhānaɱ.|| ||</p>

					<p class="f4">Imāni kho bhikkhave cattāri padhānānī ti.|| ||</p>

					      <p class="f4 in2">Saɱvaro ca pahāṇaɱ ca bhāvanā anurakkhaṇā,||<br />
							Ete padhānā cattāro desitādiccabandhunā||<br />
							Ye hi bhikkhu idhātāpī khayaɱ dukkhassa pāpuṇeti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>