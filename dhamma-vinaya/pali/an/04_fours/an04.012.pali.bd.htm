<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 12. Whether walking, or standing, or sitting, or lying down, a bhikkhu who has trained himself in ethical practices has overcome the hindrances. Then, to become one known as energetic, careful and resolute, he must develop energy, establish his memory, calm his body and concentrate and tranquillize his mind." />
<title>AN 4 12: Sila Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṅguttara Nikāyo<br />
					IV. Catukka Nipāto<br />
					II. Cara Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p12">Sutta 12</a></h4>

					<h1>Sīla Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg14"><span class="f2 g"><b>[14]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.012.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.012.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Sampanna-sīlā bhikkhave viharatha||<br />
					sampanna-Pātimokkhā||<br />
					Pātimokkha-saɱvara-saɱvutā viharatha||<br />
					ācāra-gocara-sampannā,||<br />
					anumattesu vajjesu bhaya-dassāvino,||<br />
					samādāya sikkhatha sikkhā-padesu.|| ||</p>

					<p class="f4">Sampanna-sīlānāɱ bhikkhave viharataɱ||<br />
					sampanna-Pātimokkhānaɱ||<br />
					Pātimokkha-saɱvara-saɱvutānaɱ viharataɱ||<br />
					ācāra-gocara-sampannānaɱ||<br />
					anumattesu vajjesu bhaya-dassāvīnaɱ||<br />
					samādāya sikkhataɱ sikkhā-padesu,||<br />
					kim assa uttariɱ karaṇīyaɱ?|| ||</p>

					<p class="f4">Carato ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaɱ uddhacca-kukkuccaɱ vicikicchā pahīṇā hoti,||<br />
					āraddhaɱ hoti viriyaɱ asallīnaɱ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggaɱ —||<br />
					caram pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataɱ samitaɱ āraddha-viriyo pahit'atto' ti vuccati.|| ||</p>

					<p class="f4">Ṭhitassa ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaɱ uddhacca-kukkuccaɱ vicikicchā pahīṇā hoti,||<br />
					āraddhaɱ hoti viriyaɱ asallīnaɱ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggaɱ —||<br />
					ṭhito pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataɱ samitaɱ āraddha-viriyo pahit'atto' ti vuccati.|| ||</p>

					<p class="f4">Nisinnassa ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaɱ uddhacca-kukkuccaɱ vicikicchā pahīṇā hoti,||<br />
					āraddhaɱ hoti viriyaɱ asallīnaɱ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggaɱ —||<br />
					nisinno pi bhikkhave bhikkhu —||<br />
					ṭhito pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataɱ samitaɱ āraddha-viriyo <a id="pg15"><span class="f2 g"><b>[15]</b></span></a> pahit'atto' ti vuccati.|| ||</p>

					<p class="f4">Sayānassa ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaɱ uddhacca-kukkuccaɱ vicikicchā pahīṇā hoti,||<br />
					āraddhaɱ hoti viriyaɱ asallīnaɱ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggaɱ —||<br />
					nisinno pi bhikkhave bhikkhu —||<br />
					sayāno pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataɱ samitaɱ āraddha-viriyo pahit'atto' ti vuccati.|| ||</p>

					<p>&nbsp;</p>

					<p class="f4 ctr">Yataɱ care yataɱ tiṭṭhe yataɱ acche yataɱ saye,||<br />
					Yataɱ sammiñjaye bhikkhu yatam enaɱ pasāraye.||<br />
					Uddhaɱ tiriyaɱ apācīnaɱ yāvatā jagato gati,||<br />
					Samavekkhitā ca dhammānaɱ khandhānaɱ udayavyayaɱ.||<br />
					Ceto samathasāmīciɱ sikkhamānaɱ sadā sataɱ,||<br />
					Satataɱ pahit'atto ti āhu bhikkhuɱ tathāvidhan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>