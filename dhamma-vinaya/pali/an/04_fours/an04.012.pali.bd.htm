<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 12. Whether walking, or standing, or sitting, or lying down, a bhikkhu who has trained himself in ethical practices has overcome the hindrances. Then, to become one known as energetic, careful and resolute, he must develop energy, establish his memory, calm his body and concentrate and tranquillize his mind." />
<title>AN 4 12: Sila Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Aṇguttara Nikāyo<br />
					IV. Catukka Nipāto<br />
					II. Cara Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p12">Sutta 12</a></h4>

					<h1>Sīla Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg14"><span class="f2 g"><b>[14]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.012.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.012.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Sampanna-sīlā bhikkhave viharatha||<br />
					sampanna-Pātimokkhā||<br />
					Pātimokkha-saṃvara-saṃvutā viharatha||<br />
					ācāra-gocara-sampannā,||<br />
					anumattesu vajjesu bhaya-dassāvino,||<br />
					samādāya sikkhatha sikkhā-padesu.|| ||</p>

					<p class="f4">Sampanna-sīlānāṃ bhikkhave viharataṃ||<br />
					sampanna-Pātimokkhānaṃ||<br />
					Pātimokkha-saṃvara-saṃvutānaṃ viharataṃ||<br />
					ācāra-gocara-sampannānaṃ||<br />
					anumattesu vajjesu bhaya-dassāvīnaṃ||<br />
					samādāya sikkhataṃ sikkhā-padesu,||<br />
					kim assa uttariṃ karaṇīyaṃ?|| ||</p>

					<p class="f4">Carato ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaṃ uddhacca-kukkuccaṃ vicikicchā pahīṇā hoti,||<br />
					āraddhaṃ hoti viriyaṃ asallīnaṃ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggaṃ —||<br />
					caram pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataṃ samitaṃ āraddha-viriyo pahit'atto' ti vuccati.|| ||</p>

					<p class="f4">Ṭhitassa ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaṃ uddhacca-kukkuccaṃ vicikicchā pahīṇā hoti,||<br />
					āraddhaṃ hoti viriyaṃ asallīnaṃ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggaṃ —||<br />
					ṭhito pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataṃ samitaṃ āraddha-viriyo pahit'atto' ti vuccati.|| ||</p>

					<p class="f4">Nisinnassa ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaṃ uddhacca-kukkuccaṃ vicikicchā pahīṇā hoti,||<br />
					āraddhaṃ hoti viriyaṃ asallīnaṃ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggaṃ —||<br />
					nisinno pi bhikkhave bhikkhu —||<br />
					ṭhito pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataṃ samitaṃ āraddha-viriyo <a id="pg15"><span class="f2 g"><b>[15]</b></span></a> pahit'atto' ti vuccati.|| ||</p>

					<p class="f4">Sayānassa ce pi bhikkhave bhikkhuno abhijjhā-vyāpādo vigato hoti,||<br />
					thīna-middhaṃ uddhacca-kukkuccaṃ vicikicchā pahīṇā hoti,||<br />
					āraddhaṃ hoti viriyaṃ asallīnaṃ,||<br />
					upaṭṭhitā sati apammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggaṃ —||<br />
					nisinno pi bhikkhave bhikkhu —||<br />
					sayāno pi bhikkhave bhikkhu:|| ||</p>

					<p class="f4">'Evambhūto ātāpī ottāpī satataṃ samitaṃ āraddha-viriyo pahit'atto' ti vuccati.|| ||</p>

					<p>&nbsp;</p>

					<p class="f4 ctr">Yataṃ care yataṃ tiṭṭhe yataṃ acche yataṃ saye,||<br />
					Yataṃ sammiñjaye bhikkhu yatam enaṃ pasāraye.||<br />
					Uddhaṃ tiriyaṃ apācīnaṃ yāvatā jagato gati,||<br />
					Samavekkhitā ca dhammānaṃ khandhānaṃ udayavyayaṃ.||<br />
					Ceto samathasāmīciṃ sikkhamānaṃ sadā sataṃ,||<br />
					Satataṃ pahit'atto ti āhu bhikkhuṃ tathāvidhan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>