<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fours, Sutta 36. Brahmin Dona is walkiing along behind the Buddha when he notices the mark of the Wheel in  Gotama's footprints. Drawing near he asks Gotama about what sort of being he may be and is told that he is beyond 'being' and is Buddha." />
<title>AN 4 36: Dona(loka) Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					4. Catukka Nipāta<br />
					IV. Cakka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p36">Sutta 36</a></h4>

					<h1>Doṇa(loka) Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg37"><span class="f2 g"><b>[37]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.036.wood.pts.htm#p1">pts</a>][<a href="../../../../dhamma-vinaya/ati/an/04_fours/an04.036.than.ati.htm#p1">than</a>][<a href="../../../../dhamma-vinaya/wp/an/04_fours/an04.036.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā antarā ca Ukkaṭṭhaṃ antarā ca Setabbyaṃ addhāna-magga-paṭipanno hoti.|| ||</p>

					<p class="f4">Doṇo pi sudaṃ brāhmaṇo antarā ca Ukkaṭṭhaṃ antarā ca Setabbyaṃ addhāna-magga-paṭipanno hoti.|| ||</p>

					<p class="f4">Addasā kho Doṇo brāhmaṇo Bhagavato pādesu cakkāni sahassārāni sanemikāni sanābhikāni sabbā-kāra-paripūrāni.|| ||</p>

					<p class="f4">Disvān'assa etad ahosi:|| ||</p>

					<p class="f4">"Acchariyaṃ vata bho.|| ||</p>

					<p class="f4">Abbhūtaṃ vata bho na vat'imāni manussabhūtassa pādāni bhavissanti" ti.|| ||</p>

					<p class="f4"><a id="pg38"><span class="f2 g"><b>[38]</b></span></a> Atha kho Bhagavā maggā ukkamma aññatarasmiṃ rukkha-mūle nisīdi,||<br />
					pallaṅkaṃ ābhujitvā ujuṃ kāyaṃ panidhāya parimukhaṃ satiṃ upaṭṭha-petvā.|| ||</p>

					<p class="f4">Atha kho Doṇo brāhmaṇo Bhagavato pādāni anugacchanto addasa Bhagavantaṃ aññatarasmiṃ rukkha-mūle nisinnaṃ pāsādikaṃ pasādanīyaṃ santindriyaṃ santamānasaṃ uttamadamathasamatham anuppattaṃ dantaṃ guttaṃ santindriyaṃ nāgaṃ||<br />
					disvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ etad avoca:|| ||</p>

					<p class="f4">"Devo no bhavaṃ bhavissatī" ti?|| ||</p>

					<p class="f4">"Na kho ahaṃ brāhmaṇa devo bhavissāmī" ti.|| ||</p>

					<p class="f4">"Gandhabbo no bhavaṃ bhavissatī" ti?|| ||</p>

					<p class="f4">"Na kho ahaṃ brāhmaṇa gandhabbo bhavissāmī" ti.|| ||</p>

					<p class="f4">"Yakkho no bhavaṃ bhavissatī" ti?|| ||</p>

					<p class="f4">"Na kho ahaṃ brāhmaṇa yakkho bhavissāmī" ti.|| ||</p>

					<p class="f4">"Manusso no bhavaṃ bhavissatī" ti?|| ||</p>

					<p class="f4">"Na kho ahaṃ brāhmaṇa manusso bhavissāmī" ti.|| ||</p>

					<p class="f4">'Devo no bhavaṃ bhavissatī' ti?||<br />
					Iti puṭṭho samāno||<br />
					'na kho ahaṃ brāhmaṇa devo bhavissāmī'||<br />
					ti vadesi.|| ||</p>

					<p class="f4">'Gandhabbo no bhavaṃ bhavissatī' ti?||<br />
					Iti puṭṭho samāno||<br />
					'na kho ahaṃ brāhmaṇa gandhabbo bhavissāmī'||<br />
					ti vadesi.|| ||</p>

					<p class="f4">'Yakkho no bhavaṃ bhavissatī' ti?||<br />
					Iti puṭṭho samāno||<br />
					'na kho ahaṃ brāhmaṇa yakkho bhavissāmī'||<br />
					ti vadesi.|| ||</p>

					<p class="f4">'Manusso no bhavaṃ bhavissatī' ti?||<br />
					Iti puṭṭho samāno||<br />
					'na kho ahaṃ brāhmaṇa manusso bhavissāmī'||<br />
					ti vadesi.|| ||</p>

					<p class="f4">Atha ko carahi bhavaṃ bhavissatī" ti?|| ||</p>

					<p class="f4">"Yesaṃ kho ahaṃ brāhmaṇa āsavānaṃ appahīṇattā devo bhaveyyaṃ,||<br />
					te me āsavā pahīṇā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Yesaṃ kho ahaṃ brāhmaṇa āsavānaṃ appahīṇattā gandhabbo bhaveyyaṃ,||<br />
					te me āsavā pahīṇā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Yesaṃ kho ahaṃ brāhmaṇa āsavānaṃ appahīṇattā yakkho bhaveyyaṃ,||<br />
					te me āsavā pahīṇā ucachinnamūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Yesaṃ kho ahaṃ brāhmaṇa āsavānaṃ appahīṇattā manusso bhaveyyaṃ,||<br />
					te me āsavā pahīṇā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Seyyathā pi brāhmaṇa uppalaṃ vā padumaṃ vā puṇḍarīkaṃ vā udake jātaṃ udake saṃvaḍḍhaṃ udakaṃ accuggamma ṭhāti <a id="pg39"><span class="f2 g"><b>[39]</b></span></a> anupalittaṃ udakena.|| ||</p>

					<p class="f4">Evam eva kho ahaṃ brāhmaṇa loke jāto loke saṃvaḍḍho lokaṃ abhibhuyya viharāmi anupalitto lokena.|| ||</p>

					<p class="f4">Buddhoti maṃ brāhmaṇa dhārehī" ti.|| ||</p>

					<p>&nbsp;</p>

					<p class="f4 ctr">Yena devūpapaty assa gandhabbo vā vihaṅgamo,||<br />
					Yakkhattaṃ yena gaccheyyaṃ manussattañ ca abbaje,||<br />
					Te mayhaṃ āsavā khīṇā viddhastā vinaḷīīkatā.|| ||</p>

					<p class="f4 ctr">Puṇḍarīkaṃ yathā vaggu toye na nūpalippati,||<br />
					Na ūpalippāmi lokena, tasmā Buddho'smi brāhmaṇā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>