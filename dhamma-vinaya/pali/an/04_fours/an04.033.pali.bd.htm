<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 33. The Buddha compares the fear and trembling inspired in animals by the lion's roar to the fear and trembling inspired in beings when the teaching of impermanence is heard taught by the Tathāgata." />
<title>AN 4 33: Siha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					4. Catukka Nipāta<br />
					IV. Cakka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p33">Sutta 33</a></h4>

					<h1>Sīha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.033.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.033.bodh.wp.htm#p1">bodh</a>][<a href="../../../../dhamma-vinaya/ati/an/04_fours/an04.033.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Sīho bhikkhave miga-rājā sāyaṇha-samayaṃ āsayā ni-k-khamati.|| ||</p>

					<p class="f4">Āsayā ni-k-khamitvā vijambhati.|| ||</p>

					<p class="f4">Vijambhitvā samantā catu-d-disā anuviloketi.|| ||</p>

					<p class="f4">Samantā catu-d-disā anuviloketvā ti-k-khattuṃ sīha-nādaṃ nadati.|| ||</p>

					<p class="f4">Tikkhattuṃ sīha-nādaṃ naditvā gocarāya pakkamati.|| ||</p>

					<p class="f4">Ye kho pana te bhikkhave tiracchāna-gatā pāṇā sīhassa miga-rañño nadato saddaṃ suṇanti,||<br />
					yebhuyyena bhayaṃ saṃvegaṃ santāsaṃ āpajjanti.|| ||</p>

					<p class="f4">Bilaṃ bilāsayā pavisanti.|| ||</p>

					<p class="f4">Dakaṃ dakāsayā pavisanti.|| ||</p>

					<p class="f4">Vanaṃ vanāsayā pavisanti.|| ||</p>

					<p class="f4">Ākāsaṃ pakkhino bhajanti.|| ||</p>

					<p class="f4">Ye pi te bhikkhave rañño nāgā gāmani-gamarāja-dhānīsu daḷhehi varattehi bandhanehi baddhā,||<br />
					te pi tāni bandhanāni sañchinditvā sampadāletvā bhītā mutta-karīsaṃ cajamānā yena vā tena vā palāyanti.|| ||</p>

					<p class="f4">Evaṃ mahiddhiyo kho bhikkhave sīho miga-rājā tiracchāna-gatānaṃ pāṇānaṃ evaṃ mahesakkho evaṃ mah-ā-nubhāvo.|| ||</p>

					<p class="f4">2. Evam eva kho bhikkhave yadā Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">So dhammaṃ deseti:|| ||</p>

					<p class="f4">'Iti sakkāyo,||<br />
					iti sakkāya-samudayo,||<br />
					iti sakkāya nirodho,||<br />
					iti sakkāya-nirodha-gāminī paṭipadā' ti.|| ||</p>

					<p class="f4">Ye pi te bhikkhave devā dīghā-yukā vaṇṇa-vanto sukha-bahulā uccesu vimānesu cira-ṭ-ṭhitikā,||<br />
					te pi Tathāgatassa Dhamma-desanaṃ sutvā yebhuyyena bhayaṃ saṃvegaṃ santāsaṃ āpajjanti.|| ||</p>

					<p class="f4">Aniccā vata kira bho mayaṃ samānā nicc'amhā ti amaññimha.|| ||</p>

					<p class="f4">Addhuvā kira bho mayaṃ samānā dhuv'amhā ti amaññimha.|| ||</p>

					<p class="f4">Asassatā ca kira bho mayaṃ samānā sassatā ti amaññimha.|| ||</p>

					<p class="f4">Mayam pi kira bho aniccā addhuvā asassatā sakkāya-pariyāpannā ti.|| ||</p>

					<p class="f4">Evaṃ mahiddhiyo kho bhikkhave Tathāgato sa-devakassa lokassa.|| ||</p>

					<p class="f4">Evaṃ mahesakkho evaṃ mah-ā-nubhāvo ti.|| ||</p>

					<p>&nbsp;</p>

					<p class="f4 ctr"><a id="pg34"><span class="f2 g"><b>[34]</b></span></a> Yadā Buddho abhiññāya Dhamma-cakkaṃ pavattayi,||<br />
					Sadevakassa lokassa Satthā appaṭi-puggalo.|| ||</p>

					<p class="f4 ctr">Sakkāyañ ca nirodhañ ca sakkāyassa ca sambhavaṃ,||<br />
					Ariyaṃ c'aṭṭhaṇgikaṃ Maggaṃ dukkh'ūpasama-gāminaṃ.|| ||</p>

					<p class="f4 ctr">Ye pi dīghā-yukā devā vaṇṇa-vanto yasassino,||<br />
					Bhītā santāsam āpāduṃ sīhass'ev'itare migā te.|| ||</p>

					<p class="f4 ctr">Avīti-vattā sakkāyaṃ aniccā kira bho mayaṃ,||<br />
					Sutvā arahato vākyaṃ vippamuttassa tādino ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
