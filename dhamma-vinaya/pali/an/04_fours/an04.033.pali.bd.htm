<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 33. The Buddha compairs the fear and trembling inspired in animals by the lion's roar to the fear and trembling inspired in beings when the teaching of impermanence is heard taught by the Tathāgata." />
<title>AN 4 33: Siha Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					4. Catukka Nipāta<br />
					IV. Cakka Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p33">Sutta 33</a></h4>

					<h1>Sīha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.033.wood.pts.htm#p1">pts</a>][<a href="../../../../dhamma-vinaya/wp/an/04_fours/an04.033.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Sīho bhikkhave miga-rājā sāyaṇha-samayaɱ āsayā ni-k-khamati.|| ||</p>

					<p class="f4">Āsayā ni-k-khamitvā vijambhati.|| ||</p>

					<p class="f4">Vijambhitvā samantā catu-d-disā anuviloketi.|| ||</p>

					<p class="f4">Samantā catu-d-disā anuviloketvā ti-k-khattuɱ sīha-nādaɱ nadati.|| ||</p>

					<p class="f4">Tikkhattuɱ sīha-nādaɱ naditvā gocarāya pakkamati.|| ||</p>

					<p class="f4">Ye kho pana te bhikkhave tiracchāna-gatā pāṇā sīhassa miga-rañño nadato saddaɱ suṇanti,||<br />
					yebhuyyena bhayaɱ saɱvegaɱ santāsaɱ āpajjanti.|| ||</p>

					<p class="f4">Bilaɱ bilāsayā pavisanti.|| ||</p>

					<p class="f4">Dakaɱ dakāsayā pavisanti.|| ||</p>

					<p class="f4">Vanaɱ vanāsayā pavisanti.|| ||</p>

					<p class="f4">Ākāsaɱ pakkhino bhajanti.|| ||</p>

					<p class="f4">Ye pi te bhikkhave rañño nāgā gāmani-gamarājadhānīsu daḷhehi varattehi bandhanehi baddhā,||<br />
					te pi tāni bandhanāni sañchinditvā sampadāletvā bhītā mutta-karīsaɱ cajamānā yena vā tena vā palāyanti.|| ||</p>

					<p class="f4">Evaɱ mahiddhiyo kho bhikkhave sīho miga-rājā tiracchāna-gatānaɱ pāṇānaɱ evaɱ mahesakkho evaɱ mah-ā-nubhāvo.|| ||</p>

					<p class="f4">2. Evam eva kho bhikkhave yadā Tathāgato loke uppajjati arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā.|| ||</p>

					<p class="f4">So dhammaɱ deseti:|| ||</p>

					<p class="f4">'Iti sakkāyo,||<br />
					iti sakkāya-samudayo,||<br />
					iti sakkāya nirodho,||<br />
					iti sakkāya-nirodha-gāminī paṭipadā' ti.|| ||</p>

					<p class="f4">Ye pi te bhikkhave devā dīghā-yukā vaṇṇavanto sukha-bahulā uccesu vimānesu cira-ṭṭhitikā,||<br />
					te pi Tathāgatassa Dhamma-desanaɱ sutvā yebhuyyena bhayaɱ saɱvegaɱ santāsaɱ āpajjanti.|| ||</p>

					<p class="f4">Aniccā vata kira bho mayaɱ samānā nicc'amhā ti amaññimha.|| ||</p>

					<p class="f4">Addhuvā kira bho mayaɱ samānā dhuv'amhā ti amaññimha.|| ||</p>

					<p class="f4">Asassatā ca kira bho mayaɱ samānā sassatā ti amaññimha.|| ||</p>

					<p class="f4">Mayam pi kira bho aniccā addhuvā asassatā sakkāya-pariyāpannā ti.|| ||</p>

					<p class="f4">Evaɱ mahiddhiyo kho bhikkhave Tathāgato sa-devakassa lokassa.|| ||</p>

					<p class="f4">Evaɱ mahesakkho evaɱ mah-ā-nubhāvo ti.|| ||</p>

					<p>&nbsp;</p>

					<p class="f4 ctr"><a id="pg34"><span class="f2 g"><b>[34]</b></span></a> Yadā Buddho abhiññāya Dhamma-cakkaɱ pavattayi,||<br />
					Sadevakassa lokassa Satthā appaṭipuggalo.|| ||</p>

					<p class="f4 ctr">Sakkāyañ ca nirodhañ ca sakkāyassa ca sambhavaɱ,||<br />
					Ariyaɱ c'aṭṭhaŋgikaɱ Maggaɱ dukkh'ūpasama-gāminaɱ.|| ||</p>

					<p class="f4 ctr">Ye pi dīghā-yukā devā vaṇṇavanto yasassino,||<br />
					Bhītā santāsam āpāduɱ sīhass'ev'itare migā te.|| ||</p>

					<p class="f4 ctr">Avīti-vattā sakkāyaɱ aniccā kira bho mayaɱ,||<br />
					Sutvā arahato vākyaɱ vippamuttassa tādino ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
