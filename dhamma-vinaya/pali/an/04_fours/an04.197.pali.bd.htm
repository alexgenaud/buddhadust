<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fours, Sutta 197. Queen Mallika asks Gotama about the reasons some women have beauty, wealth, and power while others do not." />
<title>AN 4 197: Mallika Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Catukka Nipāta<br />
					XX: Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p197">Sutta 197</a></h4>

					<h1>Mallikā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg202"><span class="f2 g"><b>[202]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-43.htm#p1">bit</a>][<a href="../../../../dhamma-vinaya/pts/an/04_fours/an04.197.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvaṭṭhiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Mallikā devī yen'Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnā kho Mallikā devī Bhagavantaɱ etad avoca:|| ||</p>

					<p class="f4"><a id="pg203"><span class="f2 g"><b>[203]</b></span></a> "Ko nu kho bhante hetu ko paccayo,||<br />
					yena-m-idh'ekacco mātu-gāmo dubbaṇṇo ca hoti durūpā supāpikā dassanāya,||<br />
					daḷiddo ca hoti appassako appabhogo appesakkho ca?|| ||</p>

					<p class="f4">Ko pana bhante hetu ko paccayo,||<br />
					yena-m-idh'ekacco mātu-gāmo dubbaṇṇo ca hoti durūpā supāpikā dassanāya,||<br />
					aḍḍho ca hoti maha-d-dhano mahā-bhogo mahesakkho ca?|| ||</p>

					<p class="f4">Ko nu kho bhante hetu ko paccayo,||<br />
					yena-m-idh'ekacco mātu-gāmo abhirūpo hoti dassanīyo pāsādiko paramāya vaṇṇa-pokkha-ratāya samannāgato,||<br />
					diḷiddo ca hoti appassako appabhogo appesakkho ca?|| ||</p>

					<p class="f4">Ko pana bhante hetu ko paccayo,||<br />
					yena-m-idh'ekacco mātu-gāmo abhirūpo ca hoti dassanīyo pāsādiko paramāya vaṇṇa-pokkha-ratāya samannāgato,||<br />
					aḍḍhā ca hoti maha-d-dhano mahā-bhogo mahesakkho cā" ti?|| ||</p>

					<p class="f4">2. "Idha Mallike ekacco mātu-gāmo kodhano hoti upāyāsabahulo appam pi vutto samāno abhisajjati kuppati vyāpajjati patitthīyati||<br />
					kopañ ca dosañ ca appaccayañ ca pātu-karoti.|| ||</p>

					<p class="f4">Sā na dātā samaṇassa vā brāhmaṇassa vā annaɱ pānaɱ vatthaɱ yānaɱ mālāɱ gandhaɱ vilepanaɱ seyy-ā-vasa-thapadīpeyyaɱ,||<br />
					issāmanikā kho pana hoti,||<br />
					paralābha-sakkāra-garukāramānanavandanapūjanāsu||<br />
					issati upadussati issaɱ bandhati.|| ||</p>

					<p class="f4">Sā ce tato cutā itthattaɱ āga-c-chati||<br />
					sā yattha yattha paccājāyati,||<br />
					dubbaṇṇā ca hoti durūpā supāpikā dassanāya,||<br />
					daḷiddā ca hoti appassakā appabhogā appesakkhā ca.|| ||</p>

					<p class="f4">3. Idha pana Mallike ekacco mātu-gāmo kodhanā hoti upāyāsabahulā appam pi vutto samānā abhisajjati kuppati vyāpajjati patitthīyati||<br />
					kopañ ca dosañ ca appaccayañ ca pātu-karoti.|| ||</p>

					<p class="f4">Sā dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālāɱ gandhaɱ vilepanaɱ seyy-ā-vasa-thapadīpeyyaɱ,||<br />
					anissāmanikā kho pana hoti,||<br />
					paralābha-sakkāra-garukāramānanavandanapūjanāsu||<br />
					na issati na upadussati na issaɱ bandhati.|| ||</p>

					<p class="f4">Sā ce tato cutā itthattaɱ āga-c-chati,||<br />
					sā yattha <a id="pg204"><span class="f2 g"><b>[204]</b></span></a> yattha paccājāyati,||<br />
					dubbaṇṇā hoti durūpā supāpikā dassanāya||<br />
					aḍḍhā ca hoti maha-d-dhano mahā-bhogo mahesakkho ca.|| ||</p>

					<p class="f4">4. Idha pana Mallike ekacco mātu-gāmo akkodhano hoti anupāyāsabahulo bahum pi vuttā samāno nābhisajjati na kuppati na vyāpajjati na patitthīyati||<br />
					kopañ ca dosañ ca appaccayañ ca na pātu-karoti.|| ||</p>

					<p class="f4">Sā na dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālāɱ gandhaɱ vilepanaɱ seyy-ā-vasa-thapadīpeyyaɱ,||<br />
					issāmanikā kho pana hoti||<br />
					paralābha-sakkāra-garukāramānanavandanapūjanāsu||<br />
					issati upadussati issaɱ bandhati.|| ||</p>

					<p class="f4">Sā ce tato cutā itthattaɱ āga-c-chati,||<br />
					sā yattha yattha paccājāyati,||<br />
					abhirūpā ca hoti dassanīyā pāsādikā paramāya vaṇṇa-pokkha-ratāya samannāgatā||<br />
					daḷiddā ca hoti appassakā appabhogā appesakkhā ca.|| ||</p>

					<p class="f4">5. Idha pana Mallike ekacco mātu-gāmo akkodhanā hoti anupāyāsabahulo bahum pi vuttā samāno nābhisajjati na kuppati na vyāpajjati na patitthīyati||<br />
					na kopañ ca dosañ ca appaccayañ ca pātu-karoti.|| ||</p>

					<p class="f4">Sā dātā hoti samaṇassa vā brāhmaṇassa vā annaɱ pānaɱ vatthaɱ yānaɱ  mālāɱ gandhaɱ vilepanaɱ seyy-ā-vasa-thapadīpeyyaɱ,||<br />
					anissāmanikā kho pana hoti,||<br />
					paralābha-sakkāra-garukāramānanavandanapūjanāsu||<br />
					na issati na upadussati na issaɱ bandhati.|| ||</p>

					<p class="f4">Sā ce tato cutā itthattaɱ āga-c-chati,||<br />
					sā yattha yattha paccājāyati abhirūpā ca hoti dassanīyā pāsādikā paramāya vaṇṇa-pokkha-ratāya samannāgatā||<br />
					aḍḍhā ca hoti maha-d-dhanā mahā-bhogā mahesakkhā ca.|| ||</p>

					<p class="f4">6. Ayaɱ kho Mallike hetu ayaɱ paccayo yena-m-idh'ekacco mātu-gāmo dubbaṇṇo ca hoti durūpā supāpikā dassanāya,||<br />
					daḷiddā ca hoti appassakā appabhogā appesakkhā ca.|| ||</p>

					<p class="f4">Ayaɱ pana Mallike hetu ayaɱ paccayo yena-m-idh'ekacco mātu-gāmo dubbaṇṇo ca hoti durūpā supāpikā dassanāya,||<br />
					aḍḍho ca hoti maha-d-dhano mahā-bhogo mahesakkho ca.|| ||</p>

					<p class="f4">Ayaɱ kho Mallike hetu ayaɱ paccayo yena-m-idh'ekacco mātu-gāmo abhirūpo hoti dassanīyo pāsādiko paramāya vaṇṇa-pokkha-ratāya samannāgato,||<br />
					diḷiddo ca hoti appassako appabhogo appesakkho ca.|| ||</p>

					<p class="f4">Ayaɱ pana Mallike hetu ayaɱ paccayo yena-m-idh'ekacco mātu-gāmo abhirūpo ca hoti dassanīyo pāsādiko paramāya vaṇṇa-pokkha-ratāya samannāgato,||<br />
					aḍḍhā ca hoti maha-d-dhano mahā-bhogo mahesakkho cā" ti.|| ||</p>

					<p class="f4">7. Evaɱ vutte Mallikā devī Bhagavantaɱ etad avoca:|| ||</p>

					<p class="f4">"Yān nūnāhaɱ bhante aññaɱ jātiɱ kodhanā ahosiɱ upāyāsabahulā,||<br />
					appam pi vuttā samānā abhisajjiɱ kuppiɱ <a id="pg205"><span class="f2 g"><b>[205]</b></span></a> vyāpajjiɱ patitthīyiɱ,||<br />
					kopañ ca dosañ ca appaccayañ ca pātvākāsiɱ,||<br />
					sā'haɱ bhante etarahi dubbaṇṇā durūpā supāpikā dassanīya.|| ||</p>

					<p class="f4">Yān nūnāhaɱ bhante aññaɱ jātiɱ adāsiɱ samaṇassa vā brāhmaṇassa vā annaɱ pānaɱ vatthaɱ yānaɱ  mālāɱ gandhaɱ vilepanaɱ seyy-ā-vasa-thapadīpeyyaɱ,||<br />
					sā'haɱ bhante etarahi aḍḍhā ca maha-d-dhanā mahā-bhogā.|| ||</p>

					<p class="f4">Yān nūnāhaɱ bhante aññaɱ jātiɱ anissāmanikā ahosiɱ paralābha-sakkāra-garukāramānanavandanapūjanāsu,||<br />
					na issiɱ na upadussiɱ na issaɱ bandhiɱ,||<br />
					sāhaɱ bhante etarahi mahesakkhā.|| ||</p>

					<p class="f4">Santi kho pana bhante,||<br />
					imasmiɱ rājakule khattiyakaññā pi brāhmaṇakaññā pi gahapatikaññā pi,||<br />
					tāsāhaɱ issarādhipaccaɱ kāremi||<br />
					es'āhaɱ bhante ajja-t-agge akkodhanā bhavissāmi anupāyāsabahulā||<br />
					bahum pi vuttā samānā nābhisajjissāmi na kuppissāmi na vyāpajjissāmi na patitthīyissāmi||<br />
					na kopañ ca dosañ ca appaccayañ ca pātu-karissāmi,||<br />
					dassāmi samaṇassa brāhmaṇassa annaɱ pānaɱ vatthaɱ yānaɱ  mālāɱ gandhaɱ vilepanaɱ seyy-ā-vasa-thapadīpeyyaɱ,||<br />
					anissāmanikā bhavissāmi paralābha-sakkāra-garukāramānanavandanapūjanāsu,||<br />
					na ississāmi na upadussissāmi,||<br />
					na issaɱ bandhissāmi.|| ||</p>

					<p class="f4">Abhikkantaɱ bhante!|| ||</p>

					<p class="f4">Abhikkantaɱ bhante!|| ||</p>

					<p class="f4">Seyyathā pi bho bhante,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					cakkhu-manto rūpāni dakkhintīti,||<br />
					evam evaɱ bhante aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi dhammaɱ ca bhikkhu-Saŋghaɱ ca.|| ||</p>

					<p class="f4">Upāsikaɱ maɱ bhante Bhagavā dhāretu ajja-t-agge pāṇupetaɱ saraṇaɱ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>