<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fours, Sutta 110. The Buddha likkens persons to snakes in the matter of their possession of venom and the potency of that venom." />
<title>AN 4 110: Asivisa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Catukka Nipāta<br />
					XI: Valāhaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_04_catukkanipata.htm#p110">Sutta 110</a></h4>

					<h1>Āsivisa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg110"><span class="f2 g"><b>[110]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/04_fours/an04.110.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro'me bhikkhave āsivisā.|| ||</p>

					<p class="f4">Katame cattāro?|| ||</p>

					<p class="f4">Āgataviso na ghora-viso,||<br />
					ghora-viso na āgataviso,||<br />
					āgataviso ca ghora-viso ca,||<br />
					nevāgataviso na ghora-viso.|| ||</p>

					<p class="f4">Ime kho bhikkhave cattāro āsivisā.

					<a id="pg111"><span class="f2 g"><b>[111]</b></span></a> Evam eva kho, bhikkhave, cattāro'me āsivisūpamā puggalā santo saṃvijmānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Āgataviso na ghora-viso,||<br />
					ghora-viso na āgataviso,||<br />
					āgataviso ca ghora-viso ca,||<br />
					nevāgataviso na ghora-viso.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo āgataviso hoti na ghora-viso?|| ||</p>

					<p class="f4">Idha, bhikkhave, ekacco puggalo abhiṇhaṃ kujjhati.|| ||</p>

					<p class="f4">So ca khvassa kodho na dīgha-rattaṃ anuseti.|| ||</p>

					<p class="f4">Evaṃ kho bhikkhave puggalo āgataviso hoti na ghora-viso.|| ||</p>

					<p class="f4">Seyyathā pi so bhikkhave āsīviso āgataviso na ghora-viso,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo ghora-viso hoti na āgataviso?|| ||</p>

					<p class="f4">Idha, bhikkhave, ekacco puggalo na heva kho abhiṇhaṃ kujjhati.|| ||</p>

					<p class="f4">So ca khvassa kodho dīgha-rattaṃ anuseti.|| ||</p>

					<p class="f4">Evaṃ kho bhikkhave puggalo ghora-viso hoti na āgataviso.|| ||</p>

					<p class="f4">Seyyathā pi so bhikkhave āsiviso ghora-viso na āgataviso,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo āgataviso ca hoti ghora-viso ca?|| ||</p>

					<p class="f4">Idha, bhikkhave, ekacco puggalo abhiṇhaṃ kujjhati.|| ||</p>

					<p class="f4">So ca khvassa kodho dīgha-rattaṃ anuseti.|| ||</p>

					<p class="f4">Evaṃ kho bhikkhave puggalo āgataviso ca hoti ghora-viso ca.|| ||</p>

					<p class="f4">Seyyathā pi so bhikkhave āsiviso āgataviso ca ghora-viso ca,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave puggalo nevāgataviso hoti na ghora-viso?|| ||</p>

					<p class="f4">Idha, bhikkhave, ekacco puggalo na heva kho abhiṇhaṃ kujjhati.|| ||</p>

					<p class="f4">So ca khvassa kodho na dīgha-rattaṃ anuseti.|| ||</p>

					<p class="f4">Evaṃ kho bhikkhave puggalo nevāgataviso na ghora-viso.|| ||</p>

					<p class="f4">Seyyathā pi so bhikkhave āsiviso nevāgataviso na ghora-viso,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Ime kho bhikkhave cattāro āsivisūpamā puggalā santo saṃvijj'amānā lokasmin" ti.|| ||</p>

					<p class="ctr">Valāhaka Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>