<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṇguttara Nikāya, Book of the Elevens, Sutta 10. Sandha is encouraged not to pracice jhana with worldly objectives. He is then instructed as to how to practice such that his jhana is not dependent on earth, etc. (as in #7) and yet he does have jhana. In this sutta such independent objects if jhana are made 'un-being' (vibhuta) (not existent in the sense of not being identified with the existence of an individual)." />
<title>AN 11 10: Sandha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					I. Nissāya</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p10">Sutta 10</a></h4>

					<h1>Sandha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a> </p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.010.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.010.than.ati.htm#p1">than</a>][<a href="../../../../dhamma-vinaya/bd/an/11_elevens/an11.010.olds.bd.htm#p1">olds</a>]</span> Ekaṃ samayaṃ Bhagavā Nādike viharati Giñjakā- <a id="pg323"><span class="f2 g"><b>[323]</b></span></a> vasathe.|| ||</p>

					<p class="f4">Atha kho āyasmā Sandho yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Sandhaṃ Bhagavā etad avoca:</p>

					<p class="f4"><a id="p2">2.</a> "Ājānīyajjhāyitaṃ kho Sandha jhāyatha,||<br />
					mā khaluṇkajjhāyitaṃ.|| ||</p>

					<p class="f4"><a id="p3">3.</a>Kathañ ca Sandha khaluṇkajjhāyitaṃ hoti?</p>

					<p class="f4">Assakhaluṇko hi Sandha doṇiyā baddho||<br />
					'yavasaṃ yavasan' ti jhāyati.|| ||</p>

					<p class="f4">Taṃ kissa hetu?|| ||</p>

					<p class="f4">Na hi Sandha assa-khaluṇkassa doṇiyā,||<br />
					baddhassa evaṃ hoti.|| ||</p>

					<p class="f4">'Kiṃ nu kho maṃ ajja assa-damma-sārathī kāraṇaṃ kāressati?|| ||</p>

					<p class="f4">Kim assāhaṃ patikaromī' ti?|| ||</p>

					<p class="f4">So doṇiyā baddho||<br />
					'yavasaṃ yavasan' ti, jhāyati.|| ||</p>

					<p class="f4">Evam eva kho Sandha idh'ekacco purisakhaluṇko||<br />
					arañña-gato pi||<br />
					rukkhakamūla-gato pi||<br />
					suññ-ā-gāra-gato pi||<br />
					kāma-rāga-pariyuṭṭhitena cetasā viharati kāma-rāgaparetena.|| ||</p>

					<p class="f4">Uppannassa ca kāma-rāgassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">So kāma-rāgaṃ yeva antaraṃ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>

					<p class="f4">Vyāpāda-pariyuṭṭhitena cetasā viharati vyāpāda-paretena.|| ||</p>

					<p class="f4">Uppannassa ca vyāpādassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">So vyāpādaṃ yeva antaraṃ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>

					<p class="f4">Thīna-middha-pariyuṭṭhitena cetasā viharati thīna-middha-paretena.|| ||</p>

					<p class="f4">Uppannassa ca thīna-middhassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">So thīna-middhaṃ yeva antaraṃ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>

					<p class="f4">Uddhacca-kukkucca-pariyuṭṭhitena cetasā viharati uddhacca-kukkuccaparetena.|| ||</p>

					<p class="f4">Uppannassa ca uddhacca-kukkuccassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">So uddhacca-kukkuccaṃ yeva antaraṃ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>

					<p class="f4">Vicikicchā-pariyuṭṭhitena cetasā viharati vicikicchā paretena.|| ||</p>

					<p class="f4">Uppannāya ca vicikicchāya nissaraṇaṃ yathā-bhūtaṃ na-p-pajānāti.|| ||</p>

					<p class="f4">So vici-kicchaṃ yeva antaraṃ||<br />
					karitvā jhāyati,||<br />
					pajjhāyati,||<br />
					<a id="pg324"><span class="f2 g"><b>[324]</b></span></a> nijjhāyati,||<br />
					apajjhāyati.|| ||</p>

					<p class="ctr c">&#9632;</p>

					<p class="f4">So paṭhavim pi nissāya jhāyati,||<br />
					āpam pi nissāya jhāyati,||<br />
					tejam pi nissāya jhāyati,||<br />
					vāyam pi nissāya jhāyati,||<br />
					Ākāsanañ-c'āyatanam pi nissāya jhāyati,||<br />
					Viññāṇañ-c'āyatanam pi nissāya jhāyati,||<br />
					Ākiñ caññ'āyatanam pi nissāya jhāyati,||<br />
					N'eva-saññā-nā-saññ'āyatanam pi nissāya jhāyati,||<br />
					idhalokam pi nissāya jhāyati,||<br />
					paralokam pi nissāya jhāyati,||<br />
					yam p'idaṃ diṭṭhaṃ||<br />
					sutaṃ||<br />
					mutaṃ||<br />
					viññātaṃ||<br />
					pattaṃ||<br />
					pariyesitaṃ||<br />
					anuvicaritaṃ manasā,||<br />
					tam pi nissāya jhāyati.|| ||</p>

					<p class="f4">Evaṃ kho Sandha purisa-khaluṇkajjhāyitaṃ hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="p4">4.</a> Kathañ ca Sandha ājānīyajjhāyitaṃ hoti?|| ||</p>

					<p class="f4">Bhadro hi Sandha ass-ā-jānīyo doṇiyā baddho na 'yavasaṃ yavasan' ti jhāyati.|| ||</p>

					<p class="f4">Taṃ kissa hetu?|| ||</p>

					<p class="f4">Bhadrassa hi Sandha ass-ā-jānīyassa doṇiyā baddhassa evaṃ hoti:|| ||</p>

					<p class="f4">'Kiṃ nu kho maṃ ajja assa-damma-sārathi kāraṇaṃ kāressati?||| ||</p>

					<p class="f4">Kim assāhaṃ patikaromī' ti?|| ||</p>

					<p class="f4">So doṇiyā baddho na||<br />
					'yavasaṃ yavasan' ti jhāyati.|| ||</p>

					<p class="f4">Bhadro hi Sandha ass-ā-jānīyo||<br />
					yathā iṇaṃ||<br />
					yathā baddhaṃ||<br />
					yathā jāniṃ||<br />
					yathā kaliṃ,||<br />
					evaṃ patodassa ajjhoharaṇaṃ samanupassati.|| ||</p>

					<p class="f4">Evam eva kho Sandha bhadro purisājānīyo arañña-gato pi||<br />
					rukkha-mūla-gato pi||<br />
					suññ-ā-gāra-gato pi||<br />
					na kāma-rāga-pariyuṭṭhitena cetasā viharati||<br />
					na kāma-rāga-paretena,||<br />
					uppannassa ca kāma-rāgassa nissaraṇaṃ yathā-bhūtaṃ pajānāti.|| ||</p>

					<p class="f4">Na vyāpāda-pariyuṭṭhitena cetasā viharati||<br />
					na vyāpāda-paretena,||<br />
					uppannassa ca vyāpādassa nissaraṇaṃ yathā-bhūtaṃ pajānāti.</p>

					<p class="f4">Na thīna-middha-pariyuṭṭhitena cetasā viharati||<br />
					na thīna-middha-paretena,||<br />
					uppannassa ca thīna-middhassa nissaraṇaṃ yathā-bhūtaṃ pajānāti.|| ||</p>

					<p class="f4">Na uddhacca-kukkucca-pariyuṭṭhitena cetasā viharati||<br />
					na uddhacca-kukkucca-paretena,||<br />
					uppannāya ca uddhacca-kukkuccassa nissaraṇaṃ yathā-bhūtaṃ pajānāti.|| ||</p>

					<p class="f4">Na vicikicchā-pariyuṭṭhitena cetasā viharati||<br />
					na vicikicchā paretena,||<br />
					uppannāya ca vicikicchāya nissaraṇaṃ yathā-bhūtaṃ pajānāti.|| ||</p>

					<p class="f4">So n'eva paṭhaviṃ nissāya jhāyati.|| ||</p>

					<p class="f4">Na āpaṃ nissāya jhāyati,||<br />
					na tejaṃ nissāya jhāyati,||<br />
					na vāyaṃ nissāya jhāyati,||<br />
					na Ākāsanañ-c'āyatanaṃ nissāya jhāyati,||<br />
					na Viññāṇañ-c'āyatanaṃ nissāya jhāyati,||<br />
					na Ākiñcaññ'āyatanaṃ nissāya jhāyati,||<br />
					na N'eva-saññā-nā-saññ'āyatanaṃ nissāya jhāyati,||<br />
					na <a id="pg325"><span class="f2 g"><b>[325]</b></span></a> idhalokaṃ nissāya jhāyati,||<br />
					na paralokaṃ nissāya jhāyati.|| ||</p>

					<p class="f4">Yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā.|| ||</p>

					<p class="f4">Tam pi nissāya na jhāyati,||<br />
					jhāyati ca pana.|| ||</p>

					<p class="f4">Evaṃ jhāyiñ ca pana Sandha bhadraṃ purisājānīyaṃ sa'indā devā sabrahmakā sa-Pajāpatikā ārakā va namassanti:</p>

							<p class="f4 in2">Namo te purisājañña||<br />
							namo te purisuttama|| ||</p>

							<p class="f4 in2">Yassa te nābhijānāma||<br />
							yam pi nissāya jhāyasī ti.|| ||</p>

					<p class="f4"><a id="p5">5.</a>Evaṃ vutte āyasmā Sandho Bhagavantaṃ etad avoca:</p>

					<p class="f4">'Kathaṃ jhāyī pana bhante bhadro purisajānīyo jhāyati?||<br />
					So n'eva paṭhaviṃ nissāya jhāyati,||<br />
					na āpaṃ nissāya jhāyati,||<br />
					na tejaṃ nissāya jhāyati,||<br />
					na vāyaṃ nissāya jhāyati,||<br />
					na Ākāsanañ-c'āyatanaṃ nissāya jhāyati,||<br />
					na Viññāṇañ-c'āyatanaṃ nissāya jhāyati,||<br />
					na Ākiñcaññ'āyatanaṃ nissāya jhāyati,||<br />
					na N'eva-saññā-nā-saññ'āyatanaṃ nissāya jhāyati,||<br />
					na idhalokaṃ nissāya jhāyati,||<br />
					na paralokaṃ nissāya jhāyati.|| ||</p>

					<p class="f4">Yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā.|| ||</p>

					<p class="f4">Tam pi nissāya na jhāyati,||<br />
					jhāyati ca pana.|| ||</p>

					<p class="f4">Kathaṃ jhāyiñ ca pana bhante bhadraṃ purisajānīyaṃ sa'indā devā sabrahmakā sa-Pajāpatikā ārakā'va namassanti:</p>

							<p class="f4 in2">Namo te purisājañña||<br />
							namo te purisuttama|| ||</p>

							<p class="f4 in2">Yassa te nābhijānāma||<br />
							yam pi nissāya jhāyasī ti.|| ||</p>

					<p class="f4"><a id="p6">6.</a> Idha Sandha bhadrassa purisajānīyassa||<br />
					paṭhaviyā paṭhavi-saññā vibhūtā hoti,||<br />
					āpasmiṃ āposaññā vibhūtā hoti,||<br />
					tejasmiṃ tejosaññā vibhūtā hoti,||<br />
					vāyasmiṃ vāyosaññā vibhūtā hoti,||<br />
					Ākāsānañ-c'āyatane Ākāsanañ-c'āyatanasaññā vibhūtā hoti,||<br />
					viññāṇacāyatane Viññāṇañ-c'āyatanasaññā||<br />
					<a id="pg326"><span class="f2 g"><b>[326]</b></span></a> vibhūtā hoti,||<br />
					Ākiñ caññ'āyatane Ākiñ caññ'āyatanasaññā vibhūtā hoti,||<br />
					N'eva-saññā-nāsaññāyatane N'eva-saññā-nā-saññ'āyatanasaññā vibhūtā hoti,||<br />
					idha loke idhalokasaññā vibhūtā hoti,||<br />
					para-loke paralokasaññā vibhūtā hoti.|| ||</p>

					<p class="f4">Yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tatrāpi saññā vibhūtā hoti.|| ||</p>

					<p class="f4">Evaṃ jhāyī kho Sandha bhadro purisajānīyo n'eva paṭhaviṃ nissāya jhāyati,||<br />
					na āpaṃ nissāya jhāyati,||<br />
					na tejaṃ nissāya jhāyati,||<br />
					na vāyaṃ nissāya jhāyati,||<br />
					na Ākāsanañ-c'āyatanaṃ nissāya jhāyati,||<br />
					na Viññāṇañ-c'āyatanaṃ nissāya jhāyati,||<br />
					na Ākiñcaññ'āyatanaṃ nissāya jhāyati,||<br />
					na N'eva-saññā-nā-saññ'āyatanaṃ nissāya jhāyati,||<br />
					na idhalokaṃ nissāya jhāyati,||<br />
					na paralokaṃ nissāya jhāyati.|| ||</p>

					<p class="f4">Yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā.|| ||</p>

					<p class="f4">Tam pi nissāya na jhāyati,||<br />
					jhāyati ca pana.|| ||</p>

					<p class="f4">Evaṃ jhāyiñ ca pana Sandha bhadraṃ purisājānīyaṃ sa'indā devā sabrahmakā sa-Pajāpatikā ārakā'va namassanti:</p>

					<p class="f4 in2">Namo te purisājañña||<br />
					na mo te purisuttama|| ||</p>

					<p class="f4 in2">Yassa tenābhijānāma||<br />
					yam pi nissāya jhāyasī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>