<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Elevens, Sutta 10. Sandha is encouraged not to pracice jhana with worldly objectives. He is then instructed as to how to practice such that his jhana is not dependent on earth, etc. (as in #7) and yet he does have jhana. In this sutta such independent objects if jhana are made 'un-being' (vibhuta) (not existent in the sense of not being identified with the existence of an individual)." />
<title>AN 11 10: Sandha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p10">Sutta 10</a></h4>

					<h1>Sandha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a> </p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.010.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.010.than.ati.htm#p1">than</a>][<a href="../../../../dhamma-vinaya/bd/an/11_elevens/an11.010.olds.bd.htm#p1">olds</a>]</span> Ekaɱ samayaɱ Bhagavā Nādike viharati Giñjakā- <a id="pg323"><span class="f2 g"><b>[323]</b></span></a> vasathe.|| ||</p>
					
					<p class="f4">Atha kho āyasmā Sandho yena Bhagavā ten'upasankami.|| ||</p>
					
					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>
					
					<p class="f4">Eka-m-antaɱ nisinnaɱ kho āyasmantaɱ Sandhaɱ Bhagavā etad avoca:</p>

					<p class="f4"><a id="p2">2.</a> "Ājānīyajjhāyitaɱ kho Sandha jhāyatha,||<br />
					mā khaluŋkajjhāyitaɱ.|| ||</p>
					
					<p class="f4"><a id="p3">3.</a>Kathañ ca Sandha khaluŋkajjhāyitaɱ hoti?</p>

					<p class="f4">Assakhaluŋko hi Sandha doṇiyā baddho||<br />
					'yavasaɱ yavasan' ti jhāyati.|| ||</p>
					
					<p class="f4">Taɱ kissa hetu?|| ||</p>

					<p class="f4">Na hi Sandha assa-khaluŋkassa doṇiyā,||<br />
					baddhassa evaɱ hoti.|| ||</p>
					
					<p class="f4">'Kiɱ nu kho maɱ ajja assa-damma-sārathī kāraṇaɱ kāressati?|| ||</p>
					
					<p class="f4">Kim assāhaɱ patikaromī' ti?|| ||</p>
					
					<p class="f4">So doṇiyā baddho||<br />
					'yavasaɱ yavasan' ti, jhāyati.|| ||</p>

					<p class="f4">Evam eva kho Sandha idh'ekacco purisakhaluŋko||<br />
					araññagato pi||<br />
					rukkhakamūla-gato pi||<br />
					suññ-ā-gāra-gato pi||<br />
					kāma-rāga-pariyuṭṭhitena cetasā viharati kāma-rāgaparetena.|| ||</p>
					
					<p class="f4">Uppannassa ca kāma-rāgassa nissaraṇaɱ yathā-bhūtaɱ na-p-pajānāti.|| ||</p>
					
					<p class="f4">So kāma-rāgaɱ yeva antaraɱ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>

					<p class="f4">Vyāpāda-pariyuṭṭhitena cetasā viharati vyāpāda-paretena.|| ||</p>
					
					<p class="f4">Uppannassa ca vyāpādassa nissaraṇaɱ yathā-bhūtaɱ na-p-pajānāti.|| ||</p>
					
					<p class="f4">So vyāpādaɱ yeva antaraɱ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>

					<p class="f4">Thīna-middha-pariyuṭṭhitena cetasā viharati thīna-middha-paretena.|| ||</p>

					<p class="f4">Uppannassa ca thīna-middhassa nissaraṇaɱ yathā-bhūtaɱ na-p-pajānāti.|| ||</p>

					<p class="f4">So thīna-middhaɱ yeva antaraɱ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>

					<p class="f4">Uddhacca-kukkucca-pariyuṭṭhitena cetasā viharati uddhacca-kukkuccaparetena.|| ||</p>

					<p class="f4">Uppannassa ca uddhacca-kukkuccassa nissaraṇaɱ yathā-bhūtaɱ na-p-pajānāti.|| ||</p>

					<p class="f4">So uddhacca-kukkuccaɱ yeva antaraɱ||<br />
					karitvā jhāyati,||<br />
					pajjhāyati,||<br />
					nijjhāyati,||<br />
					apajjhāyati.|| ||</p>
					
					<p class="f4">Vicikicchā-pariyuṭṭhitena cetasā viharati vicikicchā paretena.|| ||</p>

					<p class="f4">Uppannāya ca vicikicchāya nissaraṇaɱ yathā-bhūtaɱ na-p-pajānāti.|| ||</p>

					<p class="f4">So vici-kicchaɱ yeva antaraɱ||<br />
					karitvā jhāyati,||<br />
					pajjhāyati,||<br />
					<a id="pg324"><span class="f2 g"><b>[324]</b></span></a> nijjhāyati,||<br />
					apajjhāyati.|| ||</p>

					<p class="ctr c">&#9632;</p>

					<p class="f4">So paṭhavim pi nissāya jhāyati,||<br />
					āpam pi nissāya jhāyati,||<br />
					tejam pi nissāya jhāyati,||<br />
					vāyam pi nissāya jhāyati,||<br />
					Ākāsanañ-c'āyatanam pi nissāya jhāyati,||<br />
					Viññāṇañ-c'āyatanam pi nissāya jhāyati,||<br />
					Ākiñcaññ'āyatanam pi nissāya jhāyati,||<br />
					N'eva-saññā-nā-saññ'āyatanam pi nissāya jhāyati,||<br />
					idhalokam pi nissāya jhāyati,||<br />
					paralokam pi nissāya jhāyati,||<br />
					yam p'idaɱ diṭṭhaɱ||<br />
					sutaɱ||<br />
					mutaɱ||<br />
					viññātaɱ||<br />
					pattaɱ||<br />
					pariyesitaɱ||<br />
					anuvicaritaɱ manasā,||<br />
					tam pi nissāya jhāyati.|| ||</p>

					<p class="f4">Evaɱ kho Sandha purisa-khaluŋkajjhāyitaɱ hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="p4">4.</a> Kathañ ca Sandha ājānīyajjhāyitaɱ hoti?|| ||</p>

					<p class="f4">Bhadro hi Sandha ass-ā-jānīyo doṇiyā baddho na 'yavasaɱ yavasan' ti jhāyati.|| ||</p>

					<p class="f4">Taɱ kissa hetu?|| ||</p>
					
					<p class="f4">Bhadrassa hi Sandha ass-ā-jānīyassa doṇiyā baddhassa evaɱ hoti:|| ||</p>
					
					<p class="f4">'Kiɱ nu kho maɱ ajja assa-damma-sārathi kāraṇaɱ kāressati?||| ||</p>
					
					<p class="f4">Kim assāhaɱ patikaromī' ti?|| ||</p>
					
					<p class="f4">So doṇiyā baddho na||<br />
					'yavasaɱ yavasan' ti jhāyati.|| ||</p>

					<p class="f4">Bhadro hi Sandha ass-ā-jānīyo||<br />
					yathā iṇaɱ||<br />
					yathā baddhaɱ||<br />
					yathā jāniɱ||<br />
					yathā kaliɱ,||<br />
					evaɱ patodassa ajjhoharaṇaɱ samanupassati.|| ||</p>

					<p class="f4">Evam eva kho Sandha bhadro purisājānīyo araññagato pi||<br />
					rukkha-mūla-gato pi||<br />
					suññ-ā-gāra-gato pi||<br />
					na kāma-rāga-pariyuṭṭhitena cetasā viharati||<br />
					na kāma-rāga-paretena,||<br />
					uppannassa ca kāma-rāgassa nissaraṇaɱ yathā-bhūtaɱ pajānāti.|| ||</p>

					<p class="f4">Na vyāpāda-pariyuṭṭhitena cetasā viharati||<br />
					na vyāpāda-paretena,||<br />
					uppannassa ca vyāpādassa nissaraṇaɱ yathā-bhūtaɱ pajānāti.</p>

					<p class="f4">Na thīna-middha-pariyuṭṭhitena cetasā viharati||<br />
					na thīna-middha-paretena,||<br />
					uppannassa ca thīna-middhassa nissaraṇaɱ yathā-bhūtaɱ pajānāti.|| ||</p>

					<p class="f4">Na uddhacca-kukkucca-pariyuṭṭhitena cetasā viharati||<br />
					na uddhacca-kukkucca-paretena,||<br />
					uppannāya ca uddhacca-kukkuccassa nissaraṇaɱ yathā-bhūtaɱ pajānāti.|| ||</p>

					<p class="f4">Na vicikicchā-pariyuṭṭhitena cetasā viharati||<br />
					na vicikicchā paretena,||<br />
					uppannāya ca vicikicchāya nissaraṇaɱ yathā-bhūtaɱ pajānāti.|| ||</p>

					<p class="f4">So n'eva paṭhaviɱ nissāya jhāyati.|| ||</p>

					<p class="f4">Na āpaɱ nissāya jhāyati,||<br />
					na tejaɱ nissāya jhāyati,||<br />
					na vāyaɱ nissāya jhāyati,||<br />
					na Ākāsanañ-c'āyatanaɱ nissāya jhāyati,||<br />
					na Viññāṇañ-c'āyatanaɱ nissāya jhāyati,||<br />
					na Ākiñcaññ'āyatanaɱ nissāya jhāyati,||<br />
					na N'eva-saññā-nā-saññ'āyatanaɱ nissāya jhāyati,||<br />
					na <a id="pg325"><span class="f2 g"><b>[325]</b></span></a> idhalokaɱ nissāya jhāyati,||<br />
					na paralokaɱ nissāya jhāyati.|| ||</p>

					<p class="f4">Yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā.|| ||</p>

					<p class="f4">Tam pi nissāya na jhāyati,||<br />
					jhāyati ca pana.|| ||</p>

					<p class="f4">Evaɱ jhāyiñ ca pana Sandha bhadraɱ purisājānīyaɱ sa'indā devā sabrahmakā sa-Pajāpatikā ārakā va namassanti:</p>

							<p class="f4 in2">Namo te purisājañña||<br />
							namo te purisuttama|| ||</p>

							<p class="f4 in2">Yassa te nābhijānāma||<br />
							yam pi nissāya jhāyasī ti.|| ||</p>

					<p class="f4"><a id="p5">5.</a>Evaɱ vutte āyasmā Sandho Bhagavantaɱ etad avoca:</p>

					<p class="f4">'Kathaɱ jhāyī pana bhante bhadro purisajānīyo jhāyati?||<br />
					So n'eva paṭhaviɱ nissāya jhāyati,||<br />
					na āpaɱ nissāya jhāyati,||<br />
					na tejaɱ nissāya jhāyati,||<br />
					na vāyaɱ nissāya jhāyati,||<br />
					na Ākāsanañ-c'āyatanaɱ nissāya jhāyati,||<br />
					na Viññāṇañ-c'āyatanaɱ nissāya jhāyati,||<br />
					na Ākiñcaññ'āyatanaɱ nissāya jhāyati,||<br />
					na N'eva-saññā-nā-saññ'āyatanaɱ nissāya jhāyati,||<br />
					na idhalokaɱ nissāya jhāyati,||<br />
					na paralokaɱ nissāya jhāyati.|| ||</p>

					<p class="f4">Yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā.|| ||</p>

					<p class="f4">Tam pi nissāya na jhāyati,||<br />
					jhāyati ca pana.|| ||</p>

					<p class="f4">Kathaɱ jhāyiñ ca pana bhante bhadraɱ purisajānīyaɱ sa'indā devā sabrahmakā sa-Pajāpatikā ārakā'va namassanti:</p>

							<p class="f4 in2">Namo te purisājañña||<br />
							namo te purisuttama|| ||</p>

							<p class="f4 in2">Yassa te nābhijānāma||<br />
							yam pi nissāya jhāyasī ti.|| ||</p>

					<p class="f4"><a id="p6">6.</a> Idha Sandha bhadrassa purisajānīyassa||<br />
					paṭhaviyā paṭhavisaññā vibhūtā hoti,||<br />
					āpasmiɱ āposaññā vibhūtā hoti,||<br />
					tejasmiɱ tejosaññā vibhūtā hoti,||<br />
					vāyasmiɱ vāyosaññā vibhūtā hoti,||<br />
					Ākāsānañ-c'āyatane Ākāsanañ-c'āyatanasaññā vibhūtā hoti,||<br />
					viññāṇacāyatane Viññāṇañ-c'āyatanasaññā||<br />
					<a id="pg326"><span class="f2 g"><b>[326]</b></span></a> vibhūtā hoti,||<br />
					Ākiñcaññ'āyatane Ākiñcaññ'āyatanasaññā vibhūtā hoti,||<br />
					N'eva-saññā-nāsaññāyatane N'eva-saññā-nā-saññ'āyatanasaññā vibhūtā hoti,||<br />
					idha loke idhalokasaññā vibhūtā hoti,||<br />
					para-loke paralokasaññā vibhūtā hoti.|| ||</p>

					<p class="f4">Yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā tatrāpi saññā vibhūtā hoti.|| ||</p>

					<p class="f4">Evaɱ jhāyī kho Sandha bhadro purisajānīyo n'eva paṭhaviɱ nissāya jhāyati,||<br />
					na āpaɱ nissāya jhāyati,||<br />
					na tejaɱ nissāya jhāyati,||<br />
					na vāyaɱ nissāya jhāyati,||<br />
					na Ākāsanañ-c'āyatanaɱ nissāya jhāyati,||<br />
					na Viññāṇañ-c'āyatanaɱ nissāya jhāyati,||<br />
					na Ākiñcaññ'āyatanaɱ nissāya jhāyati,||<br />
					na N'eva-saññā-nā-saññ'āyatanaɱ nissāya jhāyati,||<br />
					na idhalokaɱ nissāya jhāyati,||<br />
					na paralokaɱ nissāya jhāyati.|| ||</p>

					<p class="f4">Yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā.|| ||</p>

					<p class="f4">Tam pi nissāya na jhāyati,||<br />
					jhāyati ca pana.|| ||</p>

					<p class="f4">Evaɱ jhāyiñ ca pana Sandha bhadraɱ purisājānīyaɱ sa'indā devā sabrahmakā sa-Pajāpatikā ārakā'va namassanti:</p>

					<p class="f4 in2">Namo te purisājañña||<br />
					na mo te purisuttama|| ||</p>

					<p class="f4 in2">Yassa tenābhijānāma||<br />
					yam pi nissāya jhāyasī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>