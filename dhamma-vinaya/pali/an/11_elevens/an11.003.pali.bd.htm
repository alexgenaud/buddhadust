<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Elevens, Sutta 3. The Buddha explains that in the immoral person freedom from regret, joy, entheusiasm, calm, happiness, serenity, knowing and seeing things as they are, disgust with things as they are, and knowing and seeing freedom, for these things lack basis, but in the reverse case has basis. A simile is given." />
<title>AN 11 3: Paṭhama Upanisa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p3">Sutta 3</a></h4>

					<h1>Paṭhama Upanisa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg313"><span class="f2 g"><b>[313]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/11_elevens/an11.003.wood.pts.htm#p1">pts</a>]</span> Dussīlassa bhikkhave sīla-vipantassa hat'ūpaniso hoti avi-p-paṭisāro.|| ||</p>

					<p class="ctr c">&#9632;</p>

					<p class="f4">Avi-p-paṭisāre asati avi-p-paṭisāra-vipantassa hat'ūpanisaɱ hoti pāmujjaɱ.|| ||</p>

					<p class="ctr c">&#9632;</p>

					<p class="f4">Pāmujje asati pāmujjavipantassa hat'ūpanisā hoti pīti.|| ||</p>

					<p class="ctr c">&#9632;</p>

					<p class="f4">Pītiyā asati pīti-vipantassa hat'ūpanisā hoti passaddhi.|| ||</p>

					<p class="ctr c">&#9632;</p>

					<p class="f4">Passaddhiyā asati passaddhivipannassa <a id="pg314"><span class="f2 g"><b>[314]</b></span></a> hat'ūpanisaɱ hoti sukhaɱ.|| ||</p>

					<p class="ctr c">&#9632;</p>

					<p class="f4">Sukhe asati sukhavipannassa hat'ūpaniso hoti sammā-samādhi.|| ||</p>

					<p class="ctr c">&#9632;</p>

					<p class="f4">Sammā-samādhimhi asati sammā-samādhivipannassa hat'ūpanisaɱ hoti yathā-bhūta-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4">Yathā-bhūta-ñāṇa-dassane asati yathā-bhūta-ñāṇa-dassanavipannassa hat'ūpanisā hoti nibbidā.|| ||</p>

					<p class="ctr c">&#9632;</p>

					<p class="f4">Nibbidāya asati nibbidāvipannassa hat'ūpaniso hoti virāgo.|| ||</p>

					<p class="ctr c">&#9632;</p>

					<p class="f4">Virāge asati virāgavipannassa hat'ūpanisaɱ hoti vimutti-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4"><a id="p2">2.</a> Seyyathā pi, bhikkhave, rukkho sākhā-palāsa-vipanno||<br />
					tassa papaṭikā pi na pāripūriɱ gacchati.|| ||</p>

					<p class="f4">Taco pi pheggu pi sāro pi na pāripūriɱ gacchati.|| ||</p>

					<p class="ctr c">&#9632;</p>

					<p class="f4">Evam eva kho bhikkhave dussīlassa sīla-vipannassa hat'ūpaniso hoti avi-p-paṭisāro.|| ||</p>

					<p class="ctr c">&#9632;</p>

					<p class="f4">Avi-p-paṭisāre asati avi-p-paṭisāravipannassa hat'ūpanisaɱ hoti pāmujjaɱ.|| ||</p>

					<p class="ctr c">&#9632;</p>

					<p class="f4">Pāmujje asati pāmujjavipannassa hat'ūpanisā hoti pīti.|| ||</p>

					<p class="ctr c">&#9632;</p>

					<p class="f4">Pītiyā asati pītivipannassa hat'ūpanisā hoti passaddhi.|| ||</p>

					<p class="ctr c">&#9632;</p>

					<p class="f4">Passaddhiyā asati passaddhivipannassa hat'ūpanisaɱ hoti sukhaɱ.|| ||</p>

					<p class="ctr c">&#9632;</p>

					<p class="f4">Sukhe asati sukhavipannassa hat'ūpaniso hoti sammā-samādhi.|| ||</p>

					<p class="ctr c">&#9632;</p>

					<p class="f4">Sammā-samādhimhi asati sammā-samādhivipannassa hat'ūpanisaɱ hoti yathā-bhūta-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4">Yathā-bhūta-ñāṇa-dassane asati yathā-bhūta-ñāṇa-dassanavipannassa hat'ūpaniso hoti nibbidā-virāgo.|| ||</p>

					<p class="ctr c">&#9632;</p>

					<p class="f4">Nibbidā-virāge asati nibbidā-virāgavipannassa hat'ūpanisaɱ hoti vimutti-ñāṇa-dassanaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="p3">3.</a> Sīla-vato bhikkhave sīla-sampannassa upanisa-sampanno hoti avi-p-paṭisāro.|| ||</p>

					<p class="ctr c">&#9632;</p>

					<p class="f4">Avi-p-paṭisāre sati avi-p-paṭisāra-sampannassa upanisa-sampannaɱ hoti pāmujjaɱ.|| ||</p>

					<p class="ctr c">&#9632;</p>

					<p class="f4">Pāmujje sati pāmujja sampannassa upanisa-sampannā hoti pīti.|| ||</p>

					<p class="ctr c">&#9632;</p>

					<p class="f4">Pītiyā sati pīti-sampannassa upanisa-sampannā hoti passaddhi.|| ||</p>

					<p class="ctr c">&#9632;</p>

					<p class="f4">Passaddhiyā sati passaddhisampannassa upanisa-sampannaɱ hoti sukhaɱ.|| ||</p>

					<p class="ctr c">&#9632;</p>

					<p class="f4">Sukhe sati sukha-sampannassa upanisa-sampanno hoti sammā-samādhi.|| ||</p>

					<p class="ctr c">&#9632;</p>

					<p class="f4">Sammā-samādhimhi sati sammā-samādhi-sampannassa upanisa-sampannaɱ hoti yathā-bhūta-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4">Yathā-bhūta-ñāṇa-dassane sati yathā-bhūta-ñāṇa-dassana-sampannassa upanisa-sampannā hoti nibbidā.|| ||</p>

					<p class="ctr c">&#9632;</p>

					<p class="f4">Nibbidāya sati nibbidāsampannassa upanisa-sampannā hoti virāgo.|| ||</p>

					<p class="ctr c">&#9632;</p>

					<p class="f4">Virāge sati virāgasampannassa upanisa-sampannaɱ hoti vimutti-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4"><a id="p4">4.</a> seyyathā pi, bhikkhave, rukkho sākhā-palāsa-sampanno tassa papaṭikā pi pāripūriɱ gacchati.||<br />
					Taco pi pheggu pi sāro pi pāripūrim gacchati,||<br />
				   pāripūriɱ gacchati.|| ||</p>

					<p class="ctr c">&#9632;</p>

					<p class="f4">Evam eva kho bhikkhave sīla-vato sīla-sampannassa upanisa-sampanno hoti avi-p-paṭisāro.|| ||</p>

					<p class="ctr c">&#9632;</p>

					<p class="f4">Avi-p-paṭisāre sati avi-p-paṭisāra-sampannassa upanisa-sampannaɱ hoti pāmujjaɱ.|| ||</p>

					<p class="ctr c">&#9632;</p>

					<p class="f4">Pāmujje sati pāmujjasampannassa upanisa-sampannā hoti pīti.|| ||</p>

					<p class="ctr c">&#9632;</p>

					<p class="f4">Pītiyā sati pīti-sampannassa upanisa-sampannā hoti passaddhi.|| ||</p>

					<p class="ctr c">&#9632;</p>

					<p class="f4">Passaddhiyā sati passaddhisampannassa upanisa-sampannaɱ hoti sukhaɱ.|| ||</p>

					<p class="ctr c">&#9632;</p>

					<p class="f4">Sukhe sati sukha-sampannassa upanisa-sampanno hoti sammā-samādhi.|| ||</p>

					<p class="ctr c">&#9632;</p>

					<p class="f4">Sammā-samādhimhi sati sammā-samādhi-sampannassa upanisa-sampannaɱ hoti yathā-bhūta-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4">Yathā-bhūta-ñāṇa-dassane sati yathā-bhūta-ñāṇa-dassana-sampannassa upanisa-sampannā hoti nibbidā.|| ||</p>

					<p class="ctr c">&#9632;</p>

					<p class="f4">Nibbidā-virāge sati nibbidā-virāgasampannassa upanisa-sampannaɱ hoti vimutti-ñāṇa-dassanan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>