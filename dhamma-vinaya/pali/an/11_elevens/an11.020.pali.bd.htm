<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Elevens, Sutta 20. The Buddha questions the bhikkhus and answers himself in the same manner as is found in Sutta #7." />
<title>AN 11 20: Dutiya Samādhi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					II. Anussati Vagga</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p20">Sutta 20</a></h4>

					<h1>Dutiya Samādhi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg354"><span class="f2 g"><b>[354]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.020.wood.pts.htm#p1">pts</a>][<a href="../../../../dhamma-vinaya/bd/an/11_elevens/an11.020.olds.bd.htm#p1">olds</a>]</span> Sāvatthi|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:</p>

					<p class="f4">"Siyā nu kho bhikkhave bhikkhuno tathā-rūpo samādhi-paṭilābho yathā n'eva paṭhaviyaṃ <a id="pg355"><span class="f2 g"><b>[355]</b></span></a> paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tatrā pi na saññī assa,||<br />
					saññī ca pana assā" ti?</p>

					<p class="ctr c">&#9632;</p>

					<p class="f4">"Bhagavam-mūlakā no bhante dhammā,||<br />
					Bhagavannettikā,||<br />
					Bhagavam-paṭisaraṇā,||<br />
					sādhu vata bhante Bhagavantaññe va paṭibhātu etassa bhāsitassa attho Bhagavato sutvā bhikkhu dhāressantī" ti.|| ||</p>

					<p class="f4">"Tena hi bhikkhave suṇātha||<br />
					sādhukaṃ manasi karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhu Bhagavato paccassosuṃ.</p>

					<p class="f4">Bhagavā etad avoca:</p>

					<p class="f4">"Siyā bhikkhave bhikkhuno tathā-rūpo samādhi-paṭilābho yathā n'eva paṭhaviyaṃ paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tatrāpi na saññī assa,||<br />
					saññī ca pana assā" ti.|| ||</p>

					<p class="ctr c">&#9632;</p>

					<p class="f4">"Yathā kathaṃ pana bhante siyā bhikkhuno tathā-rūpo samādhi-paṭilābho yathā n'eva paṭhaviyaṃ paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tatrāpi na saññī assa,||<br />
					saññī ca pana assā" ti?</p>

					<p class="ctr c">&#9632;</p>

					<p class="f4">"Idha,||<br />
					bhikkhave,||<br />
					bhikkhu evaṃ-saññī hoti:|| ||</p>

					<p class="f4">'Etaṃ sattaṃ||<br />
					etaṃ paṇītaṃ||<br />
					yad idaṃ sabba-saṇkhāra samatho||<br />
					sabb'upadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānan' ti.|| ||</p>

					<p class="f4">Evaṃ kho bhikkhave siyā bhikkhuno tathā-rūpo samādhi-paṭilābho yathā n'eva paṭhaviyaṃ paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī <a id="pg356"><span class="f2 g"><b>[356]</b></span></a> assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tatrāpi na saññī assa,||<br />
					saññī ca pana assā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>