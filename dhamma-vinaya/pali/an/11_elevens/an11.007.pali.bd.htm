<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Elevens, Sutta 7. The Buddha explains how it can be that a monk's winning of serenity (samadhi) may be of such a sort that he is not, even in the midst of earth, percepient of earth, nor is he, in the midst of water, percepient of water, nor in the midst of firelight, percepient of firelight, nor in the midst of wind, percepient of wind, nor in the midst of The Realm Space, percepient of The Realm Space, nor in the midst of The Realm Consciousness, percepient of The Realm Consciousness, nor in the midst of The Realm No-Things-There, percepient of The Realm No-Things-There, nor in the midst of The Realm of Neither Perception nor Non-Perception, percepient of The Realm of Neither Perception nor Non-Perception, nor in the midst of This world, percepient of This world, nor in the midst of The World Beyond, percepient of The World Beyond, nor in the midst of The Seen, Heard, Sensed, Known, percepient of The Seen, Heard, Sensed, Known, nor in the midst of the attained, the saught-after, the explored in mind, percepient of the attained, the saught-after, the explored in mind — that of such he has no perception and yet he is perceiving." />
<title>AN 11 7: Saññā-Manasikārā Suttaɱ (a)</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p7">Sutta 7</a></h4>

					<h1>Saññā-Manasikārā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg318"><span class="f2 g"><b>[318]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.007.wood.pts.htm#p1">pts</a>][<a href="../../../../dhamma-vinaya/bd/an/11_elevens/an11.007.olds.bd.htm#p1">olds</a>]</span> Atha kho āyasmā Ānando yena Bhagavā ten'upasankami.|| ||</p>
					
					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>
					
					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:</p>

					<p class="f4">"Siyā nu kho bhante bhikkhuno tathā-rūpo samādhi-paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke para-loka-saññī assa;||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā||<br />
					tatrā pi na saññī assa,||<br />
					saññī ca pana assā" ti?|| ||</p>

					<p class="ctr c">&#9632;</p>

					<p class="f4"><span class="f3"><a id="p2">2.</a> [<a href="../../../../dhamma-vinaya/pts/an/11_elevens/an11.007.wood.pts.htm#p2">pts</a>][<a href="../../../../dhamma-vinaya/bd/an/11_elevens/an11.007.olds.bd.htm#p2">olds</a>]</span> "Siyā Ānanda bhikkhuno tathā-rūpo samādhi-paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke <a id="pg319"><span class="f2 g"><b>[319]</b></span></a> para-loka-saññī assa;||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā||<br />
					tatrā pi na saññī assa,||<br />
					saññī ca pana assā" ti.|| ||</p>

					<p class="ctr c">&#9632;</p>

					<p class="f4"><span class="f3"><a id="p3">3.</a> [<a href="../../../../dhamma-vinaya/pts/an/11_elevens/an11.007.wood.pts.htm#p3">pts</a>][<a href="../../../../dhamma-vinaya/bd/an/11_elevens/an11.007.olds.bd.htm#p3">olds</a>]</span> "Yathā-kathaɱ pana bhante siyā bhikkhuno tathā-rūpo samādhi-paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke para-loka-saññī assa;||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā||<br />
					tatrā pi na saññī assa,||<br />
					saññī ca pana assā" ti?|| ||</p>

					<p class="f4"><span class="f3"><a id="p4">4.</a> [<a href="../../../../dhamma-vinaya/pts/an/11_elevens/an11.007.wood.pts.htm#p4">pts</a>][<a href="../../../../dhamma-vinaya/bd/an/11_elevens/an11.007.olds.bd.htm#p4">olds</a>]</span> Idh'Ānanda bhikkhu evaɱ saññī hoti:|| ||</p>

					<p class="f4">'Etaɱ santaɱ||<br />
					etaɱ paṇītaɱ||<br />
					yad idaɱ sabba-sankhāra-samatho sabb'upadhi-paṭinissaggo taṇha-k-khayo virāgo nirodho Nibbānan' ti.|| ||</p>

					<p class="f4">Evaɱ kho Ānanda siyā bhikkhuno tathā-rūpo samādhi-paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke para-loka-saññī assa;||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā||<br />
					tatrā pi na saññī assa,||<br />
					saññī ca pana assā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>