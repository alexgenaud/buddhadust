<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Elevens, Sutta 14. The Buddha instructs Nandiya the Sakyan as to how a layman becomes a true disciple of the Aristocrats." />
<title>AN 11 14: Nandiya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					XI. Ekā-Dasaka Nipāta<br />
					II. Anu-s-sati Vagga</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p14">Sutta 14</a></h4>

					<h1>Nandiya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg334"><span class="f2 g"><b>[334]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.014.wood.pts.htm#p1">pts</a>]</span> Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme tena kho pana samayena Bhagavā Sāvatthiyaɱ vassāvāsaɱ upagantukāmo hoti.|| ||</p>

					<p class="f4">Assosi kho Nandiyo Sakko:</p>

					<p class="f4">"Bhagavā kira Sāvatthiyaɱ vassāvāsaɱ upagantukāmo" ti.|| ||</p>

					<p class="f4">Atha kho Nandiyassa <a id="pg335"><span class="f2 g"><b>[335]</b></span></a> Sakkassa etad ahosi:|| ||</p>

					<p class="f4">"Yan nūnāham pi Sāvatthiyaɱ vassāvāsaɱ upagaccheyyaɱ,||<br />
					tattha kammantaɱ yeva adhiṭṭhahissāmi,||<br />
					Bhagavantañ ca lacchāmi kālena kālaɱ dassanāyā" ti.|| ||</p>

					<p class="f4">Atha kho Bhagavā Sāvatthiyaɱ vassāvāsaɱ upagañchi.|| ||</p>

					<p class="f4">Nandiyo pi kho Sakko Sāvatthiyaɱ vassāvāsaɱ upagañchi.|| ||</p>

					<p class="f4">Tattha kammantañc'eva adhiṭṭhāsi.|| ||</p>

					<p class="f4">Bhagavantañ ca labhi kālena kālaɱ dassanāya.|| ||</p>

					<p class="f4">Tena kho pana samayena sambahulā bhikkhu Bhagavato cīvara-kammaɱ karonti:|| ||</p>

					<p class="f4">"Niṭṭhita-cīvaro Bhagavā temāsaccayena cārikaɱ pakkamissatī" ti.</p>

					<p class="f4">Assosi kho Nandiyo Sakko:|| ||</p>

					<p class="f4">"Sambahulā kira bhikkhu Bhagavato cīvara-kammaɱ karonti niṭṭhita-cīvaro Bhagavā temāsaccayena cārikaɱ pakkamissatī" ti.</p>

					<p class="f4">Atha kho Nandiyo Sakko yena Bhagavā ten'upasaṅkami.</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.</p>

					<p class="f4">Eka-m-antaɱ nisinno kho Nandiyo Sakko Bhagavantaɱ etad avoca:</p>

					<p class="f4">"Sutaɱ me taɱ bhante 'sambahula kira bhikkhu Bhagavato cīvara-kammaɱ karonti niṭṭhita-cīvaro Bhagavā temāsaccayena cārikaɱ pakkamissatī' ti.</p>

					<p class="f4">Tesaɱ no bhante nānāvihārehi viharataɱ kenassa vihārena vihātabban" ti?</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sādhu sādhu Nandiya,||<br />
					etaɱ kho Nandiya tumhādisānaɱ paṭirūpaɱ kula-puttānaɱ yaɱ tumhe Tathāgataɱ upasaṅkamitvā puccheyyātha||<br />
					'tesaɱ no bhante nānāvihārehi viharataɱ kenassa vihārena vihātabba'n' ti.|| ||</p>

					<p class="ctr c">&#9632;</p>

					<p class="f4">Saddho kho Nandiya ārādhako hoti.</p>

					<p class="ctr c">&#9632;</p>

					<p class="f4">No assaddho sīlavā ārādhako hoti||<br />
					no du-s-sīlo.</p>

					<p class="ctr c">&#9632;</p>

					<p class="f4">Āraddha-viriyo ārādhako hoti||<br />
					no kusīto.</p>

					<p class="ctr c">&#9632;</p>

					<p class="f4">Upatthikasati ārādhako hoti||<br />
					no muṭṭha-s-sati.</p>

					<p class="ctr c">&#9632;</p>

					<p class="f4">Samāhito ārādhako hoti||<br />
					no asamāhito, paññavā ārādhako hoti no duppañño.</p>

					<p class="ctr c">&#9632;</p>

					<p class="f4">Imesu kho te Nandiya chasu Dhammesu patiṭṭhāya pañcasu Dhammesu ajjhattaɱ sati upa-ṭ-ṭh-ā-petabbā.|| ||</p>

					<p class="f4">Idha tvaɱ Nandiya Tathāgataɱ anussareyyāsi:</p>

					<p class="f4">'Iti pi <a id="pg336"><span class="f2 g"><b>[336]</b></span></a> so Bhagavā arahaɱ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā" ti.</p>

					<p class="f4">Iti kho te Nandiya Tathāgataɱ ārabbha ajjhattaɱ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraɱ tvaɱ Nandiya Dhammaɱ anussareyyāsi:</p>

					<p class="f4">'Svākkhāto Bhagavatā Dhammo sandiṭṭhiko akāliko ehi passiko opanayiko paccattaɱ veditabbo viññūhī' ti.</p>

					<p class="f4">Iti kho te Nandiya Dhammaɱ ārabbha ajjhattaɱ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraɱ tvaɱ Nandiya kalyāṇa-mitte anussareyyāsi:</p>

					<p class="f4">'Lābhā vata me su-laddhaɱ vata me,||<br />
					yassa me kalyāṇa-mittā anukampakā attha-kāmā ovādakā anusāsakā' ti.</p>

					<p class="f4">Iti kho te Nandiya kalyāṇa-mitte ārabbha ajjhattaɱ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraɱ tvaɱ Nandiya attano cāgaɱ anussareyyāsi:</p>

					<p class="f4">'Lābhā vata me,||<br />
					su-laddhaɱ vata me||<br />
					yohaɱ macchera-mala-pariyuṭṭhitāya pajāya vigata-mala-maccherena cetasā agāraɱ ajjhā-vasāmi mutta-cāgo payata-pāṇī vossagga-rato yā cayogo dāna-saɱvibhāga-rato' ti.</p>

					<p class="f4">Iti kho te Nandiya cāgaɱ ārabbha ajjhattaɱ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraɱ tvaɱ Nandiya devatā anussareyyāsi:|| ||</p>

					<p class="f4">'Yā devatā ati-k-kammeva kabaliṅkārāhāra-bhakkhānaɱ devānaɱ saha-vyataɱ aññataraɱ mano-mayaɱ kāyaɱ upapannā,||<br />
					tā karaṇīyaɱ attano na samanupassanti,||<br />
					katassa vā paticayaɱ.</p>

					<p class="f4">Seyyathā pi Nandiya bhikkhu asamaya-vimutto karaṇīyaɱ attano na samanupassati,||<br />
					katassa vā paticayaɱ,||<br />
					evam eva kho Nandiya yā tā devatā ati-k-kammeva kabaliṇkārāhāra-bhakkhānaɱ devānaɱ saha-vyataɱ aññataraɱ mano-mayaɱ kāyaɱ upapannā,||<br />
					tā <a id="pg337"><span class="f2 g"><b>[337]</b></span></a> karaṇīyaɱ attano na samanupassanti katassa vā paticayaɱ' ti.</p>

					<p class="f4">Iti kho te Nandiya devatā ārabbha ajjhattaɱ sati upa-ṭ-ṭh-ā-petabbā.</p>

					<p class="f4">Imehi kho Nandiya ekādasahi Dhammehi samannāgato ariya-sāvako pajahateva pāpake akusale Dhamme,||<br />
					na upādiyati.|| ||</p>

					<p class="f4">Seyyathā pi Nandiya kumbho nikkujjo1 vamateva udakaɱ,||<br />
					no vantaɱ pacchā vamati.</p>

					<p class="f4">Seyyathā vā pana Nandiya sukkhe tiṇadāye aggimukko3 ḍahaɱ yeva gacchati,||<br />
					no daḍḍhaɱ paccudāvattati.|| ||</p>

					<p class="f4">Eva meva kho Nandiya imehi ekādasahi Dhammehi samannāgato ariya-sāvako pajahate va pāpake akusale Dhamme,||<br />
					na upādiyatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>