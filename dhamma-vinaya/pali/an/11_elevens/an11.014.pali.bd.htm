<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Elevens, Sutta 14. The Buddha instructs Nandiya the Sakyan as to how a layman becomes a true disciple of the Aristocrats." />
<title>AN 11 14: Nandiya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					XI. Ekā-Dasaka Nipāta<br />
					II. Anu-s-sati Vagga</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p14">Sutta 14</a></h4>

					<h1>Nandiya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg334"><span class="f2 g"><b>[334]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.014.wood.pts.htm#p1">pts</a>]</span> Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme tena kho pana samayena Bhagavā Sāvatthiyaṃ vassāvāsaṃ upagantukāmo hoti.|| ||</p>

					<p class="f4">Assosi kho Nandiyo Sakko:</p>

					<p class="f4">"Bhagavā kira Sāvatthiyaṃ vassāvāsaṃ upagantukāmo" ti.|| ||</p>

					<p class="f4">Atha kho Nandiyassa <a id="pg335"><span class="f2 g"><b>[335]</b></span></a> Sakkassa etad ahosi:|| ||</p>

					<p class="f4">"Yan nūnāham pi Sāvatthiyaṃ vassāvāsaṃ upagaccheyyaṃ,||<br />
					tattha kammantaṃ yeva adhiṭṭhahissāmi,||<br />
					Bhagavantañ ca lacchāmi kālena kālaṃ dassanāyā" ti.|| ||</p>

					<p class="f4">Atha kho Bhagavā Sāvatthiyaṃ vassāvāsaṃ upagañchi.|| ||</p>

					<p class="f4">Nandiyo pi kho Sakko Sāvatthiyaṃ vassāvāsaṃ upagañchi.|| ||</p>

					<p class="f4">Tattha kammantañc'eva adhiṭṭhāsi.|| ||</p>

					<p class="f4">Bhagavantañ ca labhi kālena kālaṃ dassanāya.|| ||</p>

					<p class="f4">Tena kho pana samayena sambahulā bhikkhu Bhagavato cīvara-kammaṃ karonti:|| ||</p>

					<p class="f4">"Niṭṭhita-cīvaro Bhagavā temāsaccayena cārikaṃ pakkamissatī" ti.</p>

					<p class="f4">Assosi kho Nandiyo Sakko:|| ||</p>

					<p class="f4">"Sambahulā kira bhikkhu Bhagavato cīvara-kammaṃ karonti niṭṭhita-cīvaro Bhagavā temāsaccayena cārikaṃ pakkamissatī" ti.</p>

					<p class="f4">Atha kho Nandiyo Sakko yena Bhagavā ten'upasaṅkami.</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.</p>

					<p class="f4">Eka-m-antaṃ nisinno kho Nandiyo Sakko Bhagavantaṃ etad avoca:</p>

					<p class="f4">"Sutaṃ me taṃ bhante 'sambahula kira bhikkhu Bhagavato cīvara-kammaṃ karonti niṭṭhita-cīvaro Bhagavā temāsaccayena cārikaṃ pakkamissatī' ti.</p>

					<p class="f4">Tesaṃ no bhante nānāvihārehi viharataṃ kenassa vihārena vihātabban" ti?</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sādhu sādhu Nandiya,||<br />
					etaṃ kho Nandiya tumhādisānaṃ paṭirūpaṃ kula-puttānaṃ yaṃ tumhe Tathāgataṃ upasaṅkamitvā puccheyyātha||<br />
					'tesaṃ no bhante nānāvihārehi viharataṃ kenassa vihārena vihātabba'n' ti.|| ||</p>

					<p class="ctr c">&#9632;</p>

					<p class="f4">Saddho kho Nandiya ārādhako hoti.</p>

					<p class="ctr c">&#9632;</p>

					<p class="f4">No assaddho sīlavā ārādhako hoti||<br />
					no du-s-sīlo.</p>

					<p class="ctr c">&#9632;</p>

					<p class="f4">Āraddha-viriyo ārādhako hoti||<br />
					no kusīto.</p>

					<p class="ctr c">&#9632;</p>

					<p class="f4">Upatthikasati ārādhako hoti||<br />
					no muṭṭha-s-sati.</p>

					<p class="ctr c">&#9632;</p>

					<p class="f4">Samāhito ārādhako hoti||<br />
					no asamāhito, paññavā ārādhako hoti no duppañño.</p>

					<p class="ctr c">&#9632;</p>

					<p class="f4">Imesu kho te Nandiya chasu Dhammesu patiṭṭhāya pañcasu Dhammesu ajjhattaṃ sati upa-ṭ-ṭh-ā-petabbā.|| ||</p>

					<p class="f4">Idha tvaṃ Nandiya Tathāgataṃ anussareyyāsi:</p>

					<p class="f4">'Iti pi <a id="pg336"><span class="f2 g"><b>[336]</b></span></a> so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā" ti.</p>

					<p class="f4">Iti kho te Nandiya Tathāgataṃ ārabbha ajjhattaṃ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraṃ tvaṃ Nandiya Dhammaṃ anussareyyāsi:</p>

					<p class="f4">'Svākkhāto Bhagavatā Dhammo sandiṭṭhiko akāliko ehi passiko opanayiko paccattaṃ veditabbo viññūhī' ti.</p>

					<p class="f4">Iti kho te Nandiya Dhammaṃ ārabbha ajjhattaṃ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraṃ tvaṃ Nandiya kalyāṇa-mitte anussareyyāsi:</p>

					<p class="f4">'Lābhā vata me su-laddhaṃ vata me,||<br />
					yassa me kalyāṇa-mittā anukampakā attha-kāmā ovādakā anusāsakā' ti.</p>

					<p class="f4">Iti kho te Nandiya kalyāṇa-mitte ārabbha ajjhattaṃ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraṃ tvaṃ Nandiya attano cāgaṃ anussareyyāsi:</p>

					<p class="f4">'Lābhā vata me,||<br />
					su-laddhaṃ vata me||<br />
					yohaṃ macchera-mala-pariyuṭṭhitāya pajāya vigata-mala-maccherena cetasā agāraṃ ajjhā-vasāmi mutta-cāgo payata-pāṇī vossagga-rato yā cayogo dāna-saṃvibhāga-rato' ti.</p>

					<p class="f4">Iti kho te Nandiya cāgaṃ ārabbha ajjhattaṃ sati upa-ṭ-ṭh-ā-petabbā.|| ||</p>

					<p class="ctr c">&#9632;</p>

					<p class="f4">Puna ca paraṃ tvaṃ Nandiya devatā anussareyyāsi:|| ||</p>

					<p class="f4">'Yā devatā ati-k-kammeva kabaliṅkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapannā,||<br />
					tā karaṇīyaṃ attano na samanupassanti,||<br />
					katassa vā paticayaṃ.</p>

					<p class="f4">Seyyathā pi Nandiya bhikkhu asamaya-vimutto karaṇīyaṃ attano na samanupassati,||<br />
					katassa vā paticayaṃ,||<br />
					evam eva kho Nandiya yā tā devatā ati-k-kammeva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapannā,||<br />
					tā <a id="pg337"><span class="f2 g"><b>[337]</b></span></a> karaṇīyaṃ attano na samanupassanti katassa vā paticayaṃ' ti.</p>

					<p class="f4">Iti kho te Nandiya devatā ārabbha ajjhattaṃ sati upa-ṭ-ṭh-ā-petabbā.</p>

					<p class="f4">Imehi kho Nandiya ekādasahi Dhammehi samannāgato ariya-sāvako pajahateva pāpake akusale Dhamme,||<br />
					na upādiyati.|| ||</p>

					<p class="f4">Seyyathā pi Nandiya kumbho nikkujjo1 vamateva udakaṃ,||<br />
					no vantaṃ pacchā vamati.</p>

					<p class="f4">Seyyathā vā pana Nandiya sukkhe tiṇadāye aggimukko3 ḍahaṃ yeva gacchati,||<br />
					no daḍḍhaṃ paccudāvattati.|| ||</p>

					<p class="f4">Eva meva kho Nandiya imehi ekādasahi Dhammehi samannāgato ariya-sāvako pajahate va pāpake akusale Dhamme,||<br />
					na upādiyatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>