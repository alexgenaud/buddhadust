<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Elevens, Sutta 15. The Buddha explains the traditional marks of the believing bhikkhu." />
<title>AN 11.15: Subhūti Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					II. Anussati Vagga</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p15">Sutta 15</a></h4>

					<h1>Subhūti Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg337"><span class="f2 g"><b>[337]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.015.wood.pts.htm#p1">pts</a>][<a href="../../../../dhamma-vinaya/bd/an/11_elevens/an11.015.olds.bd.htm#p1">olds</a>]</span> Atha kho āyasmā Subhūti saddhena bhikkhunā saddhiṃ||<br />
					yena Bhagavā||<br />
					ten'upasaṇkami.|| ||</p>

					<p class="f4">Upasaṃkamitvā Bhagavantaṃ||<br />
					abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					āyasmantaṃ Subhūti||<br />
					Bhagavā etad avoca:</p>

					<p class="f4">"Ko nāmo ayaṃ Subhūti bhikkhū" ti?</p>

					<p class="f4">"Saddho nāmo ayaṃ bhante||<br />
					bhikkhu saddhassa||<br />
					upāsakassa putto saddhā||<br />
					agārasmā anagāriyaṃ||<br />
					pabbajito" ti.|| ||</p>

					<p class="f4">"Kacci panāyaṃ Subhūti||<br />
					saddho bhikkhu saddhassa||<br />
					upāsakassa putto||<br />
					saddhā agārasmā anagāriyaṃ pabba-jito||<br />
					sandissati saddhā-padānesū" ti?</p>

					<p class="f4">"Etassa Bhagavā kālo,||<br />
					etassa Sugata kālo,||<br />
					yaṃ Bhagavā||<br />
					saddhassa saddhā-padānāni bhāseyya.|| ||</p>

					<p class="f4">Idān āhaṃ jānissāmi||<br />
					yadi vāyaṃ bhikkhu||<br />
					sandissati saddhā-padānesu||<br />
					yadi vā no" ti.|| ||</p>

					<p class="f4">"Tena hi Subhūti suṇāhi,||<br />
					sādhukaṃ||<br />
					mana-sikarohi||<br />
					bhāsissāmī" ti.|| ||</p>

					<p class="f4">"Evaṃ bhante" ti,||<br />
					kho āyasmā Subhūti||<br />
					Bhagavato paccassosi.|| ||</p>

					<p class="f4">Bhagavā etad avoca:</p>

					<p class="f4"><a id="pg338"><span class="f2 g"><b>[338]</b></span></a> "Idha Subhūti bhikkhu sīlavā hoti,||<br />
					Pātimokkha-saṃvara-saṃvuto viharati||<br />
					ācāra-gocara-sampanno||<br />
					anumattesu vajjesu bhaya-dassāvī||<br />
					samādāya sikkhati sikkhā-padesu.</p>

					<p class="f4">Yampi Subhūti bhikkhu sīlavā hoti,||<br />
					Pātimokkha-saṃvara-saṃvuto viharati||<br />
					ācāra-gocara-sampanno||<br />
					anumattesu vajjesu bhaya-dassāvī||<br />
					samādāya sikkhati sikkhā-padesu,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ, Subhūti,||<br />
					bhikkhu bahu-s-suto hoti||<br />
					suta-dharo||<br />
					suta-sannicayo.</p>

					<p class="f4">Ye te dhammā,||<br />
					ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā||<br />
					kevala-paripuṇṇaṃ parisuddhaṃ||<br />
					Brahma-cariyaṃ abhivadanti,||<br />
					tathā rūpāssa||<br />
					dhammā bahu-s-sutā honti dhatā,||<br />
					vacasā||<br />
					paricitā,||<br />
					manasānupekkhitā,||<br />
					diṭṭhiyā suppaṭi-viddhā.</p>

					<p class="f4">Yampi, Subhūti,||<br />
					bhikkhu bahu-s-suto hoti||<br />
					suta-dharo suta-sannicayo||<br />
					ye te dhammā||<br />
					ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā||<br />
					kevala-paripuṇṇaṃ parisuddhaṃ||<br />
					Brahma-cariyaṃ abhivadanti,||<br />
					tathā rūpāssa dhammā||<br />
					bahu-s-sutā honti dhatā,||<br />
					vacasā,||<br />
					paricitā,||<br />
					manasānupenkhitā,||<br />
					diṭṭhiyā suppaṭi-viddhā,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ, Subhūti,||<br />
					bhikkhu kalyāṇa-mitto hoti||<br />
					kalyāṇa sahāyo,||<br />
					kalyāṇa sampavaṇko.</p>

					<p class="f4">Yampi, Subhūti,||<br />
					bhikkhu kalyāṇa-mitto hoti||<br />
					kalyāṇa-sahāyo||<br />
					kalyāṇa-sampavaṇko,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ Subhūti,||<br />
					bhikkhu suvaco hoti||<br />
					sovacassa karaṇehi dhammehi samannāgato,||<br />
					khamo padakkhiṇaggāhī anusāsaniṃ|| ||</p>

					<p class="f4">Yampi, Subhūti,||<br />
					bhikkhu suvaco hoti||<br />
					sovacassa-karaṇehi dhammehi samannāgato||<br />
					khamo padakkhiṇaggāhī anusāsaniṃ,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p class="ctr c">&#9632;</p>

					<p class="f4">Puna ca paraṃ, Subhūti,||<br />
					bhikkhu, yāni tāni sabrahma-cārīnaṃ||<br />
					uccāvacāni,||<br />
					kiṃ-karaṇīyāni,||<br />
					tattha dakkho hoti||<br />
					analaso tatrūpāyāya||<br />
					vīmaṃsāya samannāgato,||<br />
					alaṃ kātuṃ,||<br />
					alaṃ saṃvidhātuṃ.</p>

					<p class="f4">Yampi, Subhūti,||<br />
					bhikkhu, yāni tāni sabrahma-cārīnaṃ||<br />
					uccāvacāni,||<br />
					kiṃ-karaṇīyāni,||<br />
					tatthadakkho hoti||<br />
					analaso tatrūpāyāya||<br />
					vīmaṃsāya samannāgato,||<br />
					alaṃ kātuṃ,||<br />
					alaṃ saṃvidhātuṃ,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p class="ctr c">&#9632;</p>

					<p class="f4"><a id="pg339"><span class="f2 g"><b>[339]</b></span></a> Puna ca paraṃ, Subhūti,||<br />
					bhikkhu dhammakāmo hoti,||<br />
					piya-samudāhāro||<br />
					abhidhamme,||<br />
					abhivinaye,||<br />
					uḷāra-pāmojjo.</p>

					<p class="f4">Yampi, Subhūti,||<br />
					bhikkhu dhammakāmo hoti||<br />
					piya-samudāhāro||<br />
					abhidhamme,||<br />
					abhivinaye,||<br />
					uḷāra-pāmojjo,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ, Subhūti,||<br />
					bhikkhu āraddha-viriyo viharati||<br />
					akusalānaṃ dhammānaṃ pahānāya||<br />
					kusalānaṃ dhammānaṃ upasampadāya||<br />
					thāmavā daḷha-parakkamo||<br />
					anikkhitta-dhūro kusalesu dhammesu.</p>

					<p class="f4">Yampi, Subhūti,||<br />
					bhikkhu āraddha-viriyo viharati||<br />
					akusalānaṃ dhammānaṃ pahānāya||<br />
					kusalānaṃ dhammānaṃ upasampadāya||<br />
					thāmavā daḷha-parakkamo||<br />
					anikkhitta-dhuro kusalesu dhammesu,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ, Subhūti,||<br />
					bhikkhu catunnaṃ jhānānaṃ||<br />
					ābhicetasikānaṃ||<br />
					diṭṭha-dhamma-sukha vihārānaṃ||<br />
					nikāma-lābhī hoti||<br />
					akiccha-lābhī||<br />
					akasira-lābhī.|| ||</p>

					<p class="f4">Yamp, Subhūti,||<br />
					bhikkhu catunnaṃ jhānānaṃ||<br />
					ābhicetasikānaṃ||<br />
					diṭṭha-dhamma-sukha vihārānaṃ||<br />
					nikāma-lābhī hoti||<br />
					akiccha-lābhī||<br />
					akasira-lābhī,||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ, Subhūti,||<br />
					bhikkhu aneka-vihitaṃ||<br />
					pubbe-nivāsaṃ anussarati.</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi||<br />
					jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto,||<br />
					so tato cuto||<br />
					amutra udapādiṃ.</p>

					<p class="f4">Tatrā p'āsiṃ||<br />
					evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarāmi.|| ||</p>

					<p class="f4">Yampi, Subhūti,||<br />
					<a id="pg340"><span class="f2 g"><b>[340]</b></span></a> bhikkhu  aneka-vihitaṃ||<br />
					pubbe-nivāsaṃ anussarati.</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi||<br />
					jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto,||<br />
					so tato cuto||<br />
					amutra udapādiṃ.</p>

					<p class="f4">Tatrā p'āsiṃ||<br />
					evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarāmi||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ, Subhūti,||<br />
					bhikkhu dibbena cakkhunā visuddhena||<br /> atikkanta-mānusakena satte passāmi||<br />
					cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kammūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā.</p>

					<p class="f4">Ime vā pana bhonto sattā||<br />
					kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannāti.</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne<br />
					upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā-kammūpage satte pajānāmi.|| ||</p>

					<p class="f4">Yampi Subhūti, bhikkhu
					 dibbena cakkhunā visuddhena||<br /> atikkanta-mānusakena satte passāmi||<br />
					cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kammūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā.</p>

					<p class="f4">Ime vā pana bhonto sattā||<br />
					kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannāti.</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne<br />
					upapajjamāne,||<br />
					hīne paṇīte suvaṇṇe dubbaṇṇe sugate duggate||<br />
					idam pi, Subhūti,||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ Subhūti,||<br />
					bhikkhu āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ abhiññā||<br />
					sacchi-katvā||<br />
					upasampajja viharati.</p>

					<p class="f4">Yampi Subhūti,||<br />
					bhikkhu āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ abhiññā||<br />
					sacchi-katvā||<br />
					upasampajja viharati||<br />
					idam pi Subhūti||<br />
					saddhassa saddhā-padānaṃ hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Evaṃ vutte,||<br />
					āyasmā Subhūti||<br />
					Bhagavantaṃ etad avoca:|| ||</p>

					<p class="f4">"Yān'imāni, bhante,||<br />
					Bhagavatā saddhassa saddhā-padānāni bhāsitāni||<br />
					saṃvijjanti tāni imassa bhikkhuno,||<br />
					ayañ ca bhikkhu etesu sandissati.</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante,||<br />
					bhikkhu sīlavā hoti||<br />
					Pātimokkha-saṃvara-saṃvuto viharati||<br />
					ācāra-gocara-sampanno||<br />
					aṇumattesu vajjesu bhaya-dassāvī||<br />
					samādāya sikkhati sikkhā-padesu.</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><a id="pg341"><span class="f2 g"><b>[341]</b></span></a> Ayaṃ, bhante, bhikkhu||<br />
					bahu-s-suto hoti||<br />
					suta-dharo||<br />
					suta-sannī-cayo.</p>

					<p class="f4">Ye te dhammā||<br />
					ādi-kalyāṇā||<br />
					majjhe kalyāṇā||<br />
					pariyosāna-kalyāṇā||<br />
					sātthā savyañjanā||<br />
					kevala-paripuṇṇaṃ parisuddhaṃ||<br />
					Brahma-cariyaṃ abhivadanti,||<br />
					tathā-rūpāssa||<br />
					dhammā bahu-s-sutā honti dhatā||<br />
					vacasā||<br />
					paricitā||<br />
					manasānupekkhitā||<br />
					diṭṭhiyā suppaṭi-viddhā.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					kalyāṇa-mitto hoti,||<br />
					kalyāṇa-sahāyo,||<br />
					kalyāṇa-sampavaṇko.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					suvaco hoti,||<br />
					sovacassa-karaṇehi dhammehi samannāgato,||<br />
					khamo padakkhiṇaggāhī anusāsaniṃ.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					yāni tāni sabrahma-cārīnaṃ||<br />
					uccāvacāni,||<br />
					kiṃ karaṇīyāni,||<br />
					tattha dakkho hoti||<br />
					analaso tatrūpāyāya||<br />
					vīmaṃsāya samannāgato,||<br />
					alaṃ kātuṃ,||<br />
					alaṃ saṃvidhātuṃ.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					dhammakāmo hoti,||<br />
					piya-samudāhāro||<br />
					abhidhamme,||<br />
					abhivinaye,||<br />
					uḷāra-pāmojjo.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					āraddha-viriyo viharati||<br />
					akusalānaṃ dhammānaṃ pahānāya,||<br />
					kusalānaṃ dhammānaṃ upasampadāya,||<br />
					thāmavā daḷha-parakkamo||<br />
					anikkhitta-dhūro kusalesu dhammesu.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					catunnaṃ jhānānaṃ||<br />
					ābhicetasikānaṃ||<br />
					diṭṭha-dhamma-sukha-vihārānaṃ||<br />
					nikāma-lābhī hoti||<br />
					akiccha-lābhī||<br />
					akasira-lābhī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					aneka-vihitaṃ||<br />
					pubbe-nivāsaṃ anussarati.</p>

					<p class="f4">Seyyath'īdaṃ:</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi||<br />
					jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto,||<br />
					so tato cuto||<br />
					amutra udapādiṃ.</p>

					<p class="f4">Tatrā p'āsiṃ||<br />
					evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					dibbena cakkhunā visuddhena||<br />
					atikkanta-mānusakena satte passati||<br />
					cavamāne upapajjamāne||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā-kammūpage satte pajānāti:</p>

					<p class="f4">'Ime vata bhonto sattā||<br />
					kāya du-c-caritena samannāgatā||<br />
					vacī du-c-caritena samannāgatā||<br />
					mano du-c-caritena samannāgatā||<br />
					ariyānaṃ upavādakā||<br />
					micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā.</p>

					<p class="f4">Ime vā pana bhonto sattā||<br />
					kāya sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					ariyānaṃ anupavādakā||<br />
					sammā-diṭṭhikā||<br />
					sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannā' ti.</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne||<br />
					hīne paṇite suvaṇṇe dubbaṇne sugate duggate.</p>

					<p class="f4">Yathā kammūpage satte pajānāti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Ayaṃ, bhante, bhikkhu||<br />
					āsavāna khayā||<br />
					ānāsavaṃ||<br />
					ceto-vimuttiṃ||<br />
					paññā vimuttiṃ||<br />
					diṭṭhe'va dhamme||<br />
					sayaṃ abhiññā||<br />
					sacchi-katvā||<br />
					upasampajja viharati.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Yān'imāni, bhante,||<br />
					Bhagavatā saddhassa saddhā-padānāni bhāsitāni||<br />
					saṃvijjanti tāni imassa bhikkhuno,||<br />
					ayañ ca bhikkhu etesu sandissatī" ti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">"Sādhu!</p>

					<p class="f4">Sādhu Subhūti.</p>

					<p class="f4">Tena hi tvaṃ, Subhūti,||<br />
					iminā saddhena bhikkhunā saddhiṃ vihareyyāsi.</p>

					<p class="f4">Yadā ca tvaṃ, Subhūti,||<br />
					ākaṇkheyyāsi Tathāgataṃ dassanāya iminā ca saddhena bhikkhunā saddhiṃ upasaṇkameyyāsi Tathāgataṃ dassanāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>