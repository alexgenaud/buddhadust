<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Elevens, Sutta 1. Ānanda asks about the point and the profit, and the Buddha explains that good conduct has freedom from remorse as object and profit; freedom from remorse has joy; joy has rapture; rapture has calm; calm has happiness; happiness has concentration; concentration has seeing things as they really are; seeing things as they really are has revulsion; revulsion has fading interest; and fading of interest has release by knowing and seeing as their object and profit." />
<title>AN 11 1: Kim Atthiya? Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p1">Sutta 1</a></h4>

					<h1>Kim Atthiya? Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg311"><span class="f2 g"><b>[311]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/11_elevens/an11.001.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.001.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4"><a id="p2">2.</a> Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Kim-atthiyāni bhante kusalāni sīlāni kim-ānisaɱsānī" ti?|| ||</p>

					<p class="f4">"Avi-p-paṭisāra-t-thāni kho Ānanda kusalāni sīlāni avi-p-paṭisār-ā-nisaɱsānī" ti.|| ||</p>

					<p class="ctr c">&#9632;</p>

					<p class="f4">"Avi-p-paṭisāro pana bhante kim-atthiyo kim-ānisaɱso" ti?|| ||</p>

					<p class="f4">"Avi-p-paṭisāro kho Ānanda pāmujjāttho pāmujj-ā-nisaɱso" ti.|| ||</p>

					<p class="ctr c">&#9632;</p>

					<p class="f4">"Pāmujjaɱ pana bhante kim-atthiyaɱ kim-ānisaɱsan" ti?|| ||</p>

					<p class="f4">"Pāmujjaɱ kho Ānanda pītatthaɱ pīt-ā-nisaɱsaɱ" ti.|| ||</p>

					<p class="ctr c">&#9632;</p>

					<p class="f4">"Pīti pana bhante kim-atthiyā kim-ānisaɱsā" ti?|| ||</p>

					<p class="f4">"Pīti kho Ānanda passaddhatthā passaddhā-nisaɱsā" ti.|| ||</p>

					<p class="ctr c">&#9632;</p>

					<p class="f4">"Passaddhi pana bhante kim-atthiyā kim-ānisaɱsā" ti?|| ||</p>

					<p class="f4">"Passaddhi kho Ānanda sukhatthā sukh-ā-nisaɱsā" ti.|| ||</p>

					<p class="ctr c">&#9632;</p>

					<p class="f4">"Sukhaɱ pana bhante kim-atthiyaɱ kim-ānisaɱsan" ti?|| ||</p>

					<p class="f4">"Sukhaɱ kho Ānanda samādhatthaɱ samādhā-nisaɱsaɱ" ti.|| ||</p>

					<p class="ctr c">&#9632;</p>

					<p class="f4">"Samādhi pana bhante kim-attho kim-ānisaɱso" ti?|| ||</p>

					<p class="f4">"Samādhi kho Ānanda yathā-bhūta-ñāṇa-dassanattho yathā-bhūta-ñāṇa-dassan-ā-nisaɱso" ti.|| ||</p>

					<p class="ctr c">&#9632;</p>

					<p class="f4">"Yathā-bhūta-ñāṇa-dassanaɱ pana bhante kim-atthiyaɱ kim-ānisaɱsan" ti?|| ||</p>

					<p class="f4">"Yathā-bhūta-ñāṇa-dassanaɱ kho Ānanda nibbindanatthaɱ nibbidā-nisaɱsaɱ" ti.|| ||</p>

					<p class="ctr c">&#9632;</p>

					<p class="f4">"Nibbidā pana bhante kim-attho kim-ānisaɱso" ti?|| ||</p>

					<p class="f4">"Nibbidā kho Ānanda virāgathā <a id="pg312"><span class="f2 g"><b>[312]</b></span></a> virāgā-nisaɱsā" ti.|| ||</p>

					<p class="ctr c">&#9632;</p>

					<p class="f4">"Virāgo pana bhante kim-atthiyo kim-ānisaɱso." ti?|| ||</p>

					<p class="f4">"Virāgo kho Ānanda vimutti-ñāṇa-dassanattho vimutti-ñāṇa-dassan-ā-nisaɱso.|| ||</p>

					<p class="f4"><a id="p3">3.</a> Iti kho Ānanda kusalāni sīlāni avi-p-paṭisāra-t-thāni avi-p-paṭisār-ā-nisaɱsāni,||<br />
					Avi-p-paṭisāro pāmujjattho pāmujj-ā-nisaɱso,||<br />
					Pāmujjaɱ pītatthaɱ pīt-ā-nisaɱsaɱ,||<br />
					Pīti passaddhatthā passaddhā-nisaɱsā,||<br />
					Passaddhi sukhatthā sukh-ā-nisaɱsā,||<br />
					Sukhaɱ samādhatthaɱ samādhā-nisaɱsaɱ,||<br />
					Samādhi yathā-bhūta-ñāṇa-dassanattho yathā-bhūta-ñāṇa-dassan-ā-nisaɱso,||<br />
					Yathā-bhūta-ñāṇa-dassanā nibbindatthaɱ nibbidā-nisaɱsaɱ,||<br />
					nibbidā virāgatthā virāgā-nisaɱsā,||<br />
					virāgo vimutti-ñāṇa-dassanattho vimutti-ñāṇa-dassan-ā-nisaɱso.|| ||</p>

					<p class="f4">Iti kho Ānanda kusalāni sīlāni anupubbena aggāya parentī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>