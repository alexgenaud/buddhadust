<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Elevens, Sutta 11. The Buddha presents several different ways to say that a person is an Arahant." />
<title>AN 11 11: Mora-Nivāpa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p11">Sutta 11</a></h4>

					<h1>Mora-Nivāpa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg326"><span class="f2 g"><b>[326]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.011.wood.pts.htm#p1">pts</a>]</span> Ekaɱ samayaɱ Bhagavā Rājagahe viharati Moranivāpe Paribbājakārāme.|| ||</p>

					<p class="f4">Tatra kho Bhagavā bhikkhu āmantesi:||<br />
					Bhikkhavo ti.|| ||</p>

					<p class="f4">Bhadante ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="p2">2.</a> Tīhi bhikkhave dhammehi samannāgato bhikkhu accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4">Katamehi tīhi?|| ||</p>

					<p class="f4"><a id="p3">3.</a> Asekhena sīla-k-khandhena||<br />
					asekhena samādhi-k-khandhena||<br />
					asekhena paññā-k-khandhena.|| ||</p>

					<p class="f4">Imehi kho bhikkhave tīhi dhammehi samannāgato bhikkhu <a id="pg327"><span class="f2 g"><b>[327]</b></span></a> accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4"><a id="p4">4.</a> Aparehi pi bhikkhave tīhi dhammehi samannāgato bhikkhu accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4">Katamehi tīhi?|| ||</p>

					<p class="f4"><a id="p5">5.</a> Iddhi-pāṭihāriyena, ādesanā-pāṭihāriyena anusāsanī-pāṭihāriyena.|| ||</p>

					<p class="f4">Imehi kho bhikkhave tīhi dhammehi samannāgato bhikkhu accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4"><a id="p6">6.</a> Aparehi pi bhikkhave tīhi dhammehi samannāgato bhikkhu accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4">Katamehi tīhi?|| ||</p>

					<p class="f4"><a id="p7">7.</a> Sammā-diṭṭhiyā, sammā-ñāṇena, sammā vimuttiyā.|| ||</p>

					<p class="f4">Imehi kho bhikkhave tīhi dhammehi samannāgato bhikkhu accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4"><a id="p8">8.</a> Dvīhi bhikkhave dhammehi samannāgato bhikkhu accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4">Katamehi dvīhi?|| ||</p>

					<p class="f4"><a id="p9">9.</a> Vijjāya ca caraṇena ca.|| ||</p>

					<p class="f4">Imehi kho bhikkhave dhammehi samannāgato bhikkhu accanta-niṭṭho hoti accanta-yogakkhemī accanta-brahma-cārī accanta-pariyosāno seṭṭho deva-manussānaɱ.|| ||</p>

					<p class="f4"><a id="p10">10.</a> Brahmuna p'esā bhikkhave Sanaɱkumārena gāthā bhāsitā:</p>

					<p class="f4">Khattiyo seṭṭho janetasmiɱ||<br />
					ye gottapaṭisārino||<br />
					vijjā-caraṇa-sampanno||<br />
					so seṭṭho devamānuseti.|| ||</p>

					<p class="f4">Sā kho pan'esā bhikkhave brahmunā Sanaɱkumārena gāthā sugītā no duggītā subhā-sitā no dubbhā-sitā, <a id="pg328"><span class="f2 g"><b>[328]</b></span></a> attha-saɱhitā no anattha-saɱhitā anumatā mayā.|| ||</p>

					<p class="f4">Aham pi bhikkhave evaɱ vadāmi.|| ||</p>

					<p class="f4">Khattiyo seṭṭho janetasmiɱ||<br />
					ye gotta-paṭisārino||<br />
					vijjā-caraṇa-sampanno||<br />
					so seṭṭho deva-mānuseti.|| ||</p>

					<p class="ctr">Nissaya Vagga paṭhamoa</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>