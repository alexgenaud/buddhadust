<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Elevens, Sutta 12. The Buddha instructs Mahanama as to how a layman becomes a true disciple of the Aristocrats." />
<title>AN 11 12: Mahānāma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					XI. Ekā-Dasaka Nipāta<br />
					II. Anu-s-sati Vagga</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p12">Sutta 12</a></h4>

					<h1>Mahānāma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.012.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.012.than.ati.htm#p1">than</a>]</span> Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">Tena kho pana samayena sambahulā bhikkhu Bhagavato cīvira-kammaṃ karonti||<br />
					'Niṭṭhita-cīvaro Bhagavā temāsaccayena cārikaṃ pakkamissatī' ti.|| ||</p>

					<p class="f4">Assosi kho Mahānāmo Sakko sambahulā kira bhikkhu Bhagavato cīvara-kammaṃ karonti||<br />
					'Niṭṭhita-cīvaro Bhagavā temāsaccayena cārikaṃ pakkamissatī' ti.|| ||</p>

					<p class="f4">Atha kho Mahānāmo Sakko yena Bhagavā ten'upasaṅkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahānāmo Sakko Bhagavantaṃ etad avoca:</p>

					<p class="f4">Sutaṃ me taṃ bhante||<br />
					'Sambahulā kira bhikkhu Bhagavato cīvara-kammaṃ karonti||<br />
					'Niṭṭhita-cīvaro Bhagavā temāsaccayena cārikaṃ pakkamissatī' ti.|| ||</p>

					<p class="f4">Tesaṃ no bhante nānāvihārehi viharataṃ kenassa vihārena vihātabban ti?</p>

					<p class="f4"><a id="pg329"><span class="f2 g"><b>[329]</b></span></a> <a id="p2">2.</a> Sādhu sādhu Mahānāma,||<br />
					etaṃ kho Mahānāma tumhākaṃ paṭirūpaṃ kula-puttānaṃ yaṃ tumhe Tathāgataṃ upasaṅkamitvā puccheyyātha,||<br />
					'Tesaṃ no bhante nānāvihārehi viharataṃ ken'assa vihārena vihātabban' ti.|| ||</p>

					<p class="f4">Saddho kho Mahānāma ārādhako hoti, no assaddho,||<br />
					āraddha-viriyo ārādhako hoti, no kusīto:||<br />
					upatthika-satī ārādhako hoti, no muṭṭhas-satī:||<br />
					samāhito ārādhako hoti, no asamāhito||<br />
					paññavā ārādhako hoti no duppañño.|| ||</p>

					<p class="f4">Imesu kho tvaṃ Mahānāma pañcasu dhammesu patiṭṭhāya cha dhamme uttariṃ bhāveyyāsi.|| ||</p>

					<p class="f4"><a id="p3">3.</a> Idha tvaṃ Mahānāma Tathāgataṃ anussareyyāsi,||<br />
					'Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi||<br />
					Satthā deva-manussānaṃ Buddho Bhagavā' ti.|| ||</p>

					<p class="f4">Yasmiṃ Mahānāma samaye ariya-sāvako Tathāgataṃ anussarati||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatam ev'assa tasmiṃ samaye cittaṃ hoti.|| ||</p>

					<p class="f4">Tathāgataṃ ārabbha uju-gata-citto kho pana Mahānāma ariya-sāvako labhati attha-vedaṃ labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ pamuditassa pīti jāyati,||<br />
					pīta-manassa kāyo passambhati,||<br />
					pa-s-saddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno Buddh'ānu-s-satiṃ bhāveti.|| ||</p>

					<p class="f4">Puna ca paraṃ tvaṃ Mahānāma dhammaṃ anussareyyāsi,||<br />
					'svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī' ti yasmiṃ Mahānāma samaye ariya-sāvako dhammaṃ anussarati nev'assa tasmiṃ samaye rāga-pariyuṭṭhitaṃ <a id="pg330"><span class="f2 g"><b>[330]</b></span></a> cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatamev'assa tasmiṃ samaye cittaṃ hoti.|| ||</p>

					<p class="f4">Dhammaṃ ārabbha uju-gatacitto kho pana Mahānāma ariya-sāvako labhati attha-vedaṃ labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ pamuditassa pīti jāyati,||<br />
					pītamanassa kāyo passambhati,||<br />
					pa-s-saddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno Dhamm'ānu-s-satiṃ bhāveti.|| ||</p>

					<p class="f4">Puna ca paraṃ tvaṃ Mahānāma Saṅghaṃ anussareyyāsi,||<br />
					'supaṭipanno Bhagavato sāvaka-saṅgho,||<br />
					ujupaṭipanno Bhagavato sāvaka-saṅgho,||<br />
					ñāyapaṭipanno Bhagavato sāvaka-saṅgho,||<br />
					sāmīcipaṭipanno Bhagavato sāvaka-saṅgho yad idaṃ cattāri purisa-yugāni aṭṭha-purisa-puggalā.|| ||</p>

					<p class="f4">Esa Bhagavato sāvaka-saṅgho āhuneyyo pāhuṇeyyo dakkhiṇeyyo añjali-karaṇīyo anuttaraṃ puñña-k-khettaṃ lokassā' ti.|| ||</p>

					<p class="f4">Yasmiṃ Mahānāma samaye ariya-sāvako Saṅghaṃ anussarati nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatamev'assa tasmiṃ samaye cittaṃ hoti.|| ||</p>

					<p class="f4">Saṅghaṃ ārabbha uju-gatacitto kho pana Mahānāma ariya-sāvako labhati attha-vedaṃ labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pītamanassa kāyo passambhati,||<br />
					pa-s-saddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno Saṅgh'ānu-s-satiṃ bhāveti.|| ||</p>

					<p class="f4">Puna ca paraṃ tvaṃ Mahānāma attano sīlāni anussareyyāsi akhaṇḍāni acchiddāni asa-balāni akammā-sāni bhujissāni viññūppasatthāni aparām-aṭṭhāni samādhi-saṃvaṭṭanikāni.|| ||</p>

					<p class="f4">Yasmiṃ Mahānāma samaye ariya-sāvako sīlaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na <a id="pg331"><span class="f2 g"><b>[331]</b></span></a> moha-pariyuṭṭhitaṃ cittaṃ hoti.|| ||</p>

					<p class="f4">Ujugatamev'assa tasmiṃ samaye cittaṃ hoti sīlaṃ ārabbha.|| ||</p>

					<p class="f4">Ujugatacitto kho pana Mahānāma ariya-sāvako labhati attha-vedaṃ labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīta-manassa kāyo passambhati,||<br />
					pa-s-saddha-kāyo sukhaṃ vedivayati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako visama-gatāya pajāya sampatto viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno sīl'ānu-s-satiṃ bhāveti.|| ||</p>

					<p class="f4">Puna ca paraṃ tvaṃ Mahānāma attano cāgaṃ asussareyyāsi,||<br />
					'lābhā vata me,||<br />
					su-laddhaṃ vata me,||<br />
					yohaṃ macchera-mala-pariyuṭṭhitāya pajāya vigata-mala-maccherena cetasā agāraṃ ajjhā-vasāmi mutta-cāgo payata-pāṇī vossagga-rato yā cayogo dāna-saṃvibhāga-rato' ti.|| ||</p>

					<p class="f4">Yasmiṃ Mahānāma samaye ariya-sāvako cāgaṃ anussarati nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatamev'assa tasmiṃ samaye cittaṃ hoti.|| ||</p>

					<p class="f4">Cāgaṃ ārabbha uju-gata-citto kho pana Mahānāma ariya-sāvako labhati attha-vedaṃ labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ pamuditassa pīti jāyati,||<br />
					pīta-manassa kāyo passambhati,||<br />
					pa-s-saddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno cāg'ānu-s-satiṃ bhāveti.|| ||</p>

					<p class="f4">Puna ca paraṃ tvaṃ Mahānāma devatā anussareyyāsi,||<br />
					'santi devā cātu-m-mahārājikā,||<br />
					santi devā Tāvatiṃsā,||<br />
					santi devā yāmā,||<br />
					santi devā Tusitā santi devā nimmāṇaratino,||<br />
					santi devā Paranimmita-vasavattino,||<br />
					santi devā brahma-kāyikā,||<br />
					santi devā tatuttariṃ yathā rūpāya saddhāya samannāgatā tā devatā ito cutā tattha <a id="pg332"><span class="f2 g"><b>[332]</b></span></a> uppannā,||<br />
					mayham pi tathā-rūpā saddhā saṃvijjati.|| ||</p>

					<p class="f4">Yathā-rūpena sīlena samannāgatā devatā ito cutā tattha uppannā,||<br />
					mayham pi tathā-rūpaṃ sīlaṃ saṃvijjati.|| ||</p>

					<p class="f4">Yathā-rūpena sutena samannāgatā tā devatā ito cutā tattha upapannā,||<br />
					mayham pi tathā-rūpaṃ sutaṃ saṃvijjati.</p>

					<p class="f4">Yathā-rūpena cāgena samannāgatā,||<br />
					tā devatā ito cutā tattha upapannā,||<br />
					mayham pi tathā-rūpo cāgo saṃvijjati. Yathā-rūpāya paññāya samannāgatā tā devatā ito cutā tattha upapannā,||<br />
					mayham pi tathā-rūpā paññā saṃvijjatī' ti.|| ||</p>

					<p class="f4">Yasmiṃ Mahānāma samaye ariya-sāvako attano ca tāsañca devatānaṃ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññ'ca anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatamev'assa tasmiṃ samaye cittaṃ hoti devatā ārabbha.|| ||</p>

					<p class="f4">Ujugata-citto kho pana Mahānāma ariya-sāvako labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ.|| ||</p>

					<p class="f4">Pamuditassa pīti jāyati,||<br />
					pīta-manassa kāyo passambhati.|| ||</p>

					<p class="f4">Pa-s-saddha-kāyo sukhaṃ vediyati.|| ||</p>

					<p class="f4">Sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako visama-gatāya pajāya sampatto viharati.|| ||</p>

					<p class="f4">Savyāpajjhāya pajāya avyāpajjho viharati dhamma-sota-samāpanno devat'ānu-s-satiṃ bhāvetī' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>