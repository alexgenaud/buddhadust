<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Elevens, Sutta 12. The Buddha instructs Mahanama as to how a layman becomes a true disciple of the Aristocrats." />
<title>AN 11 12: Mahānāma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					II. Anussati Vagga</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p12">Sutta 12</a></h4>

					<h1>Mahānāma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.012.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.012.than.ati.htm#p1">than</a>][<a href="../../../../dhamma-vinaya/bd/an/11_elevens/an11.012.olds.bd.htm#p1">olds</a>]</span> Ekaṃ samayaṃ Bhagavā,||<br />
					Sakkesu viharati,||<br />
					Kapilavatthusmiṃ,||<br />
					Nigrodhārāme.|| ||</p>

					<p class="f4">Tena kho pana samayena||<br />
					sambahulā bhikkhu||<br />
					Bhagavato cīvira-kammaṃ karonti.|| ||</p>

					<p class="f4">"Niṭṭhita-cīvaro||<br />
					Bhagavā temāsaccayena cārikaṃ pakkamissatī" ti.|| ||</p>

					<p class="f4">Assosi kho Mahānāmo Sakko||<br />
					sambahulā kira bhikkhu||<br />
					Bhagavato cīvara-kammaṃ karonti.|| ||</p>

					<p class="f4">"Niṭṭhita-cīvaro||<br />
					Bhagavā temāsaccayena cārikaṃ pakkamissatī' ti.|| ||</p>

					<p class="f4">Atha kho Mahānāmo Sakko||<br />
					yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ||<br />
					abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					Mahānāmo Sakko Bhagavantaṃ etad avoca:|| ||</p>

					<p class="f4">"Sutaṃ me taṃ, bhante,||<br />
					sambahulā kira bhikkhu||<br />
					Bhagavato cīvara-kammaṃ karonti.|| ||</p>

					<p class="f4">'Niṭṭhita-cīvaro||<br />
					Bhagavā temāsaccayena cārikaṃ pakkamissatī' ti.|| ||</p>

					<p class="f4">Tesaṃ no, bhante,||<br />
					nānāvihārehi viharataṃ||<br />
					kenassa||<br />
					vihārena vihātabban?" ti?|| ||</p>

					<p class="f4"><a id="pg329"><span class="f2 g"><b>[329]</b></span></a> "Sādhu, sādhu, Mahānāma,||<br />
					etaṃ kho Mahānāma,||<br />
					tumhākaṃ paṭirūpaṃ kula-puttānaṃ||<br />
					yaṃ tumhe Tathāgataṃ||<br />
					upasaṇkamitvā puccheyyātha:|| ||</p>

					<p class="f4">'Tesaṃ no, bhante,||<br />
					nānāvihārehi viharataṃ||<br />
					kenassa||<br />
					vihārena vihātabban?' ti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Saddho kho, Mahānāma, ārādhako hoti,||<br />
					no assaddho.|| ||</p>

					<p class="f4">Āraddha-viriyo ārādhako hoti,||<br />
					no kusīto.|| ||</p>

					<p class="f4">Upatthika-satī ārādhako hoti,||<br />
					no muṭṭhas-satī.|| ||</p>

					<p class="f4">Samāhito ārādhako hoti,||<br />
					no asamāhito.|| ||</p>

					<p class="f4">Paññavā ārādhako hoti,||<br />
					no duppañño.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Imesu kho tvaṃ, Mahānāma,||<br />
					pañcasu dhammesu patiṭṭhāya||<br />
					cha dhamme uttariṃ bhāveyyāsi.|| ||</p>

					<p class="f4">Idha tvaṃ, Mahānāma,||<br />
					Tathāgataṃ anussareyyāsi:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathi||<br />
					satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Yasmiṃ Mahānāma samaye||<br />
					ariya-sāvako Tathāgataṃ anussarati||<br />
					nev'assa tasmiṃ samaye||<br />
					rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatam ev'assa tasmiṃ samaye cittaṃ hoti.|| ||</p>

					<p class="f4">Tathāgataṃ ārabbha uju-gata-citto||<br />
					kho pana, Mahānāma,||<br />
					ariya-sāvako||<br />
					labhati attha-vedaṃ||<br />
					labhati dhamma-vedaṃ,||<br />
					labhati dhamm'ūpasaṃhitaṃ||<br />
					pāmujjaṃ||<br />
					pamuditassa||<br />
					pīti||<br />
					jāyati.|| ||</p>

					<p class="f4">Pīta-manassa||<br />
					kāyo passambhati,||<br />
					passaddha-kāyo||<br />
					sukhaṃ vediyati,||<br />
					sukhino||<br />
					cittaṃ samādhiyati.|| ||</p>

					<p class="f4">Ayaṃ vuccati, Mahānāma,||<br />
					ariya-sāvako||<br />
					visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno||<br />
					Buddh'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ tvaṃ, Mahānāma,||<br />
					Dhammaṃ anussareyyāsi:|| ||</p>

					<p class="f4">'Svākkhāto Bhagavatā Dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Yasmiṃ Mahānāma samaye||<br />
					ariya-sāvako Dhammaṃ anussarati||<br />
					nev'assa tasmiṃ samaye||<br />
					rāga-pariyuṭṭhitaṃ <a id="pg330"><span class="f2 g"><b>[330]</b></span></a> cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Uju-gatam ev'assa tasmiṃ samaye cittaṃ hoti.|| ||</p>

					<p class="f4">Dhammaṃ ārabbha uju-gatacitto kho pana, Mahānāma, ariya-sāvako||<br />
					labhati attha-vedaṃ||<br />
					labhati dhamma-vedaṃ,||<br />
					labhati dhamm'ūpasaṃhitaṃ||<br />
					pāmujjaṃ||<br />
					pamuditassa||<br />
					pīti||<br />
					jāyati.||||</p>

					<p class="f4">Pīta-manassa||<br />
					kāyo passambhati,||<br />
					passaddha-kāyo||<br />
					sukhaṃ vediyati,||<br />
					sukhino||<br />
					cittaṃ samādhiyati.|| ||</p>

					<p class="f4">Ayaṃ vuccati, Mahānāma,||<br />
					ariya-sāvako||<br />
					visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					Dhamma-sota-samāpanno||<br />
					Dhamm'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ tvaṃ, Mahānāma,||<br />
					Saṇghaṃ anussareyyāsi:|| ||</p>

					<p class="f4">'Supaṭipanno Bhagavato sāvaka-saṇgho,||<br />
					ujupaṭipanno Bhagavato sāvaka-saṇgho,||<br />
					ñāyapaṭipanno Bhagavato sāvaka-saṇgho,||<br />
					sāmīcipaṭipanno Bhagavato sāvaka-saṇgho||<br />
					yad idaṃ cattāri purisa-yugāni||<br />
					aṭṭha-purisa-puggalā.|| ||</p>

					<p class="f4">Esa Bhagavato sāvaka-saṇgho||<br />
					āhuneyyo,||<br />
					pāhuṇeyyo,||<br />
					dakkhiṇeyyo añjali-karaṇīyo,||<br />
					anuttaraṃ puñña-k-khettaṃ lokassā' ti.|| ||</p>

					<p class="f4">Yasmiṃ Mahānāma samaye||<br />
					ariya-sāvako||<br />
					Saṇghaṃ anussarati||<br />
					nev'assa tasmiṃ samaye||<br />
					rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatam ev'assa tasmiṃ samaye cittaṃ hoti.|| ||</p>

					<p class="f4">Saṇghaṃ ārabbha uju-gatacitto kho pana, Mahānāma,||<br />
					ariya-sāvako||<br />
					labhati attha-vedaṃ||<br />
					labhati dhamma-vedaṃ,||<br />
					labhati dhamm'ūpasaṃhitaṃ||<br />
					pāmujjaṃ,||<br />
					pamuditassa||<br />
					pīti||<br />
					jāyati.||||</p>

					<p class="f4">Pīta-manassa||<br />
					kāyo passambhati,||<br />
					passaddha-kāyo||<br />
					sukhaṃ vediyati,||<br />
					sukhino||<br />
					cittaṃ samādhiyati.|| ||</p>

					<p class="f4">Ayaṃ vuccati, Mahānāma,||<br />
					ariya-sāvako||<br />
					visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					Dhamma-sota-samāpanno||<br />
					Saṇgh'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ tvaṃ, Mahānāma,||<br />
					attano sīlāni anussareyyāsi||<br />
					akhaṇḍāni||<br />
					acchiddāni||<br />
					asabalāni||<br />
					akammāsāni||<br />
					bhujissāni||<br />
					viññūppasatthāni||<br />
					aparāmaṭṭhāni||<br />
					samādhi-saṃvaṭṭanikāni.|| ||</p>

					<p class="f4">Yasmiṃ, Mahānāma,||<br />
					samaye ariya-sāvako sīlaṃ anussarati,||<br />
					nev'assa tasmiṃ samaye||<br />
					rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na <a id="pg331"><span class="f2 g"><b>[331]</b></span></a> moha-pariyuṭṭhitaṃ cittaṃ hoti.|| ||</p>

					<p class="f4">Ujugatam ev'assa tasmiṃ samaye cittaṃ hoti sīlaṃ ārabbha.|| ||</p>

					<p class="f4">Ujugatacitto kho pana, Mahānāma,||<br />
					ariya-sāvako||<br />
					labhati attha-vedaṃ||<br />
					labhati dhamma-vedaṃ,||<br />
					labhati dhamm'ūpasaṃhitaṃ||<br />
					pāmujjaṃ,||<br />
					pamuditassa||<br />
					pīti||<br />
					jāyati.||||</p>

					<p class="f4">Pīta-manassa||<br />
					kāyo passambhati,||<br />
					passaddha-kāyo||<br />
					sukhaṃ vedivayati,||<br />
					sukhino||<br />
					cittaṃ samādhiyati.|| ||</p>

					<p class="f4">Ayaṃ vuccati, Mahānāma,||<br />
					ariya-sāvako||<br />
					visama-gatāya pajāya sampatto viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno||<br />
					sīl'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ tvaṃ, Mahānāma,||<br />
					attano cāgaṃ asussareyyāsi:|| ||</p>

					<p class="f4">'Lābhā vata me,||<br />
					su-laddhaṃ vata me,||<br />
					yohaṃ macchera-mala-pariyuṭṭhitāya pajāya||<br />
					vigata-mala-maccherena cetasā agāraṃ ajjhāvasāmi||<br />
					mutta-cāgo,||<br />
					payata-pāṇī,||<br />
					vossagga-rato||<br />
					yā cayogo dāna-saṃvibhāga-rato' ti.|| ||</p>

					<p class="f4">Yasmiṃ, Mahānāma,||<br />
					samaye ariya-sāvako cāgaṃ anussarati||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatam ev'assa tasmiṃ samaye cittaṃ hoti.|| ||</p>

					<p class="f4">Cāgaṃ ārabbha uju-gata-citto kho pana, Mahānāma,||<br />
					ariya-sāvako||<br />
					labhati attha-vedaṃ||<br />
					labhati dhamma-vedaṃ,||<br />
					labhati dhamm'ūpasaṃhitaṃ||<br />
					pāmujjaṃ||<br />
					pamuditassa||<br />
					pīti||<br />
					jāyati.||||</p>

					<p class="f4">Pīta-manassa||<br />
					kāyo passambhati,||<br />
					passaddha-kāyo||<br />
					sukhaṃ vediyati,||<br />
					sukhino||<br />
					cittaṃ samādhiyati.|| ||</p>

					<p class="f4">Ayaṃ vuccati, Mahānāma,||<br />
					ariya-sāvako||<br />
					visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno||<br />
					cāg'ānussatiṃ bhāveti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ tvaṃ, Mahānāma,||<br />
					devatā anussareyyāsi:|| ||</p>

					<p class="f4">'Santi devā cātu-m-mahārājikā,||<br />
					santi devā Tāvatiṃsā,||<br />
					santi devā yāmā,||<br />
					santi devā Tusitā santi devā nimmāṇaratino,||<br />
					santi devā Paranimmita-vasavattino,||<br />
					santi devā brahma-kāyikā,||<br />
					santi devā tatuttariṃ.|| ||</p>

					<p class="f4">Yathā rūpāya saddhāya samannāgatā tā devatā ito cutā tattha <a id="pg332"><span class="f2 g"><b>[332]</b></span></a> uppannā,||<br />
					mayham pi tathā-rūpā saddhā saṃvijjati.|| ||</p>

					<p class="f4">Yathā-rūpena sīlena||<br />
					samannāgatā tā devatā||<br />
					ito cutā||<br />
					tattha uppannā,||<br />
					mayham pi tathā-rūpaṃ sīlaṃ||<br />
					saṃvijjati.|| ||</p>

					<p class="f4">Yathā-rūpena sutena||<br />
					samannāgatā tā devatā||<br />
					ito cutā||<br />
					tattha upapannā,||<br />
					mayham pi tathā-rūpaṃ sutaṃ||<br />
					saṃvijjati.|| ||</p>

					<p class="f4">Yathā-rūpena cāgena||<br />
					samannāgatā tā devatā||<br />
					ito cutā||<br />
					tattha upapannā,||<br />
					mayham pi tathā-rūpo cāgo||<br />
					saṃvijjati.|| ||</p>

					<p class="f4">Yathā-rūpāya paññāya||<br />
					samannāgatā tā devatā||<br />
					ito cutā||<br />
					tattha upapannā,||<br />
					mayham pi tathā-rūpā paññā||<br />
					saṃvijjatī' ti.|| ||</p>

					<p class="f4">Yasmiṃ Mahānāma samaye ariya-sāvako attano ca tāsañca devatānaṃ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññ'ca anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti.|| ||</p>

					<p class="f4">Ujugatamev'assa tasmiṃ samaye cittaṃ hoti devatā ārabbha.|| ||</p>

					<p class="f4">Ujugata-citto kho pana Mahānāma ariya-sāvako||<br />
					labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ||<br />
					pāmujjaṃ||<br />
					pamuditassa||<br />
					pīti||<br />
					jāyati.||||</p>

					<p class="f4">Pīta-manassa||<br />
					kāyo passambhati,||<br />
					passaddha-kāyo||<br />
					sukhaṃ vediyati,||<br />
					sukhino||<br />
					cittaṃ samādhiyati.|| ||</p>

					<p class="f4">Ayaṃ vuccati, Mahānāma,||<br />
					ariya-sāvako||<br />
					visama-gatāya pajāya sampanno viharati,||<br />
					savyāpajjhāya pajāya avyāpajjho viharati,||<br />
					dhamma-sota-samāpanno||<br />
					devat'ānussatiṃ bhāveti' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>