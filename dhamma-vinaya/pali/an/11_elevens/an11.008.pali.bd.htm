<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Elevens, Sutta 8. Ānanda questions the Buddha refrasing the questions he put to him in Sutta 7 and receives a similarly refraised reply." />
<title>AN 11 8: Saññā-Manasikārā Suttaṃ (b)</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					I. Nissāya</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p8">Sutta 8</a></h4>

					<h1>Saññā-Manasikārā Suttaṃ (b)</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg319"><span class="f2 g"><b>[319]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.008.wood.pts.htm#p1">pts</a>][<a href="../../../../dhamma-vinaya/bd/an/11_elevens/an11.008.olds.bd.htm#p1">olds</a>]</span> Atha kho āyasmā Ānando||<br />
					Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā <a id="pg320"><span class="f2 g"><b>[320]</b></span></a> padakkhiṇaṃ katvā||<br />
					yen'āyasmā Sāriputto ten'upasaṇkami,||<br />
					upasaṇkamitvā āyasmatā Sāriputtena saddhim sammodi;||<br />
					sammodanīyaṃ kathaṃ sārāṇīyaṃ vitisāretvā ekamantam nisīdi.|| ||</p>

					<p class="f4">Eka-m-antaṃ nisinno kho||<br />
					āyasmā Ānando āyasmantaṃ Sāriputtaṃ||<br />
					etad avoca:|| ||</p>

					<p class="f4">"Siyā nu kho āvuso Sāriputta bhikkhuno tathā-rūpo samādhi-paṭilābho||<br />
					yathā n'eva paṭhaviyaṃ paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke para-loka-saññī assa;||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā||<br />
					tatrā pi na saññī assa,||<br />
					saññī ca pana assā" ti?|| ||</p>

					<p class="ctr c">&#9632;</p>

					<p class="f4">"Siyā āvuso, Ānanda,||<br />
					bhikkhuno tathā-rūpo samādhi-paṭilābho||<br />
					yathā n'eva paṭhaviyaṃ paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke para-loka-saññī assa;||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā||<br />
					tatrā pi na saññī assa,||<br />
					saññī ca pana assā" ti.|| ||</p>

					<p class="ctr c">&#9632;</p>

					<p class="f4">"Yathā-kathaṃ panaāvuso Sāriputta siyā bhikkhuno tathā-rūpo samādhi-paṭilābho||<br />
					yathā n'eva paṭhaviyaṃ paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke para-loka-saññī assa;||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā||<br />
					tatrā pi na saññī assa,||<br />
					saññī ca pana assā" ti?|| ||</p>

					<p class="f4">"Idh'āvuso, Ānanda||<br />
					bhikkhu evaṃ saññī hoti:|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṇkhāra-samatho sabb'upadhi-paṭinissaggo taṇha-k-khayo virāgo nirodho Nibbānan' ti.|| ||</p>

					<p class="f4">Evaṃ kho Ānanda siyā bhikkhuno tathā-rūpo samādhi-paṭilābho||<br />
					yathā n'eva paṭhaviyaṃ paṭhavi-saññī assa,||<br />
					na āpasmiṃ āpo-saññī assa,||<br />
					na tejasmiṃ tejo-saññī assa,||<br />
					na vāyasmiṃ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñ caññ'āyatane Ākiñ caññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa;||<br />
					na idha-loke idha-loka-saññī assa,||<br />
					na para-loke para-loka-saññī assa;||<br />
					yam p'idaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā||<br />
					tatrā pi na saññī assa,||<br />
					saññī ca pana assā" ti.|| ||</p>

					<p class="ctr c">&#9632;</p>

					<p class="f4">"Acchariyaṃ āvuso,||<br />
					abbhutaṃ āvuso,||<br />
					yatra hi nāma Satthu ca||<br />
					sāvakassa ca||<br />
					atthena atthaṃ||<br />
					vyañjanena vyañjanaṃ||<br />
					saṃsandissati samessati||<br />
					na viggahissati,||<br />
					yad idaṃ aggapadasmiṃ.|| ||</p>

					<p class="f4">Idān āhaṃ āvuso||<br />
					Bhagavantaṃ upasan- <a id="pg321"><span class="f2 g"><b>[321]</b></span></a> kamitvā||<br />
					etam atthaṃ apucchiṃ.|| ||</p>

					<p class="f4">Bhagavā pi me etehi padehi||<br />
					etehi vyañjanehi||<br />
					etam atthaṃ vyākāsi,||<br />
					seyyathā pi āyasmā Sāriputto.|| ||</p>

					<p class="f4">Acchariyaṃ āvuso,||<br />
					abbhutaṃ āvuso,||<br />
					yatra hi nāma Satthu ca||<br />
					sāvakassa ca||<br />
					atthena atthaṃ||<br />
					vyañjanena vyañjanaṃ||<br />
					saṃsandissati samessati||<br />
					na viggahissati,||<br />
					yad idaṃ aggapadasmiṃ." ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>