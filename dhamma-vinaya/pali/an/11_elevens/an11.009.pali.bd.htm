<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Elevens, Sutta 9. Ānanda questions the Buddha refrasing the questions he put to him in Sutta 7 and receives a similarly refraised reply." />
<title>AN 11 9: Saññā-Manasikārā Suttaɱ (c)</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p9">Sutta 9</a></h4>

					<h1>Saññā-Manasikārā Suttaɱ (c)</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg321"><span class="f2 g"><b>[321]</b></span></a> </p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.009.wood.pts.htm#p1">pts</a>]</span> Atha kho āyasmā Ānando yena bhagavā tenupasaṅkami;||<br />
					upasaṅkamitvā bhagavantaṃ abhivādetvā ekam antaṃ nisīdi.|| ||</p>

					<p class="f4">Ekam antaṃ nisinno kho āyasmā Ānando bhagavantaṃ etad avoca:|| ||</p>

					<p class="f4">"Siyā nu kho, bhante, bhikkhuno tathārūpo samādhipaṭilābho yathā na cakkhuṃ manasi kareyya,||<br />
					na rūpaṃ manasi kareyya,||<br />
					na sotaṃ manasi kareyya,||<br />
					na saddaṃ manasi kareyya,||<br />
					na ghānaṃ manasi kareyya,||<br />
					na gandhaṃ manasi kareyya,||<br />
					na jivhaṃ manasi kareyya,||<br />
					na rasaṃ manasi kareyya,||<br />
					na kāyaṃ manasi kareyya,||<br />
					na phoṭṭhabbaṃ manasi kareyya,||<br />
					na pathaviṃ manasi kareyya,||<br />
					na āpaṃ manasi kareyya,||<br />
					na tejaṃ manasi kareyya,||<br />
					na vāyaṃ manasi kareyya,||<br />
					na Ākāsānañ-c'āyatanaṃ manasi kareyya,||<br />
					na Viññāṇañ-c'āyatanaṃ manasi kareyya,||<br />
					na Ākiñ caññ'āyatanaṃ manasi kareyya,||<br />
					na nevasaññānāsaññāyatanaṃ manasi kareyya,||<br />
					na idhalokaṃ manasi kareyya,||<br />
					na paralokaṃ manasi kareyya,||<br />
					yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tampi na manasi kareyya;||<br />
					manasi ca pana kareyyā" ti?|| ||</p>

					<p class="f4">"Siyā, Ānanda, bhikkhuno tathārūpo samādhipaṭilābho yathā na cakkhuṃ manasi kareyya,||<br />
					na rūpaṃ manasi kareyya,||<br />
					na sotaṃ manasi kareyya,||<br />
					na saddaṃ manasi kareyya,||<br />
					na ghānaṃ manasi kareyya,||<br />
					na gandhaṃ manasi kareyya,||<br />
					na jivhaṃ manasi kareyya,||<br />
					na rasaṃ manasi kareyya,||<br />
					na kāyaṃ manasi kareyya,||<br />
					na phoṭṭhabbaṃ manasi kareyya,||<br />
					na pathaviṃ manasi kareyya,||<br />
					na āpaṃ manasi kareyya,||<br />
					na tejaṃ <a id="pg322"><span class="f2 g"><b>[322]</b></span></a> manasi kareyya,||<br />
					na vāyaṃ manasi kareyya,||<br />
					na Ākāsānañ-c'āyatanaṃ manasi kareyya,||<br />
					na Viññāṇañ-c'āyatanaṃ manasi kareyya,||<br />
					na Ākiñ caññ'āyatanaṃ manasi kareyya,||<br />
					na nevasaññānāsaññāyatanaṃ manasi kareyya,||<br />
					na idhalokaṃ manasi kareyya, na paralokaṃ manasi kareyya,||<br />
					yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tampi na manasi kareyya;||<br />
					manasi ca pana kareyyā" ti.|| ||</p>

					<p class="f4">"Yathā kathaṃ pana, bhante,||<br />
					siyā bhikkhuno tathārūpo samādhipaṭilābho yathā na cakkhuṃ manasi kareyya,||<br />
					na rūpaṃ manasi kareyya,||<br />
					na sotaṃ manasi kareyya,||<br />
					na saddaṃ manasi kareyya,||<br />
					na ghānaṃ manasi kareyya,||<br />
					na gandhaṃ manasi kareyya,||<br />
					na jivhaṃ manasi kareyya,||<br />
					na rasaṃ manasi kareyya,||<br />
					na kāyaṃ manasi kareyya,||<br />
					na phoṭṭhabbaṃ manasi kareyya,||<br />
					na pathaviṃ manasi kareyya,||<br />
					na āpaṃ manasi kareyya,||<br />
					na tejaṃ manasi kareyya,||<br />
					na vāyaṃ manasi kareyya,||<br />
					na Ākāsānañ-c'āyatanaṃ manasi kareyya,||<br />
					na Viññāṇañ-c'āyatanaṃ manasi kareyya,||<br />
					na Ākiñ caññ'āyatanaṃ manasi kareyya,||<br />
					na nevasaññānāsaññāyatanaṃ manasi kareyya,||<br />
					na idhalokaṃ manasi kareyya, na paralokaṃ manasi kareyya,||<br />
					yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tampi na manasi kareyya;||<br />
					manasi ca pana kareyyā" ti.|| ||</p>

					<p class="f4">"Idh Ānanda, bhikkhu evaṃ manasi karoti:|| ||</p>

					<p class="f4">'Etaṃ santaṃ etaṃ paṇītaṃ, yadidaṃ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbāna’nti.|| ||</p>

					<p class="f4">Evaṃ kho, Ānanda, siyā bhikkhuno tathārūpo samādhipaṭilābho yathā na cakkhuṃ manasi kareyya,||<br />
					na rūpaṃ manasi kareyya,||<br />
					na sotaṃ manasi kareyya,||<br />
					na saddaṃ manasi kareyya,||<br />
					na ghānaṃ manasi kareyya,||<br />
					na gandhaṃ manasi kareyya,||<br />
					na jivhaṃ manasi kareyya,||<br />
					na rasaṃ manasi kareyya,||<br />
					na kāyaṃ manasi kareyya,||<br />
					na phoṭṭhabbaṃ manasi kareyya,||<br />
					na pathaviṃ manasi kareyya,||<br />
					na āpaṃ manasi kareyya,||<br />
					na tejaṃ manasi kareyya,||<br />
					na vāyaṃ manasi kareyya,||<br />
					na Ākāsānañ-c'āyatanaṃ manasi kareyya,||<br />
					na Viññāṇañ-c'āyatanaṃ manasi kareyya,||<br />
					na Ākiñ caññ'āyatanaṃ manasi kareyya,||<br />
					na nevasaññānāsaññāyatanaṃ manasi kareyya,||<br />
					na idhalokaṃ manasi kareyya, na paralokaṃ manasi kareyya,||<br />
					yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,||<br />
					tampi na manasi kareyya;||<br />
					manasi ca pana kareyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>