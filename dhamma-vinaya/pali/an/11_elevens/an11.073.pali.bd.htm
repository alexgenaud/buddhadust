<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Elevens" />
<title>AN 11 73: Anattanupassana Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Ekā-Dasaka Nipāta</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p73">Sutta 73</a></h4>

					<h1>Anattānupassanā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4">Ekādasahi bhikkhave aŋgehi samannāgato gopālako abhabbo gogaṇaɱ pariharituɱ phātikatuɱ.|| ||</p>

					<p class="f4">Katamehi ekādasahi?|| ||</p>

					<p class="f4">Idha bhikkhave gopālako na kā na rūpaññu hoti,||<br />
					na lakkhaṇa kusalo hoti,||<br />
					na āsāṭikaɱ sāṭetā hoti,||<br />
					na vaṇaɱ paṭicchādetā hoti,||<br />
					na dhūmaɱ kattā hoti,||<br />
					na titthaɱ jānāti,||<br />
					na pītaɱ jānāti,||<br />
					na vīthiɱ jānāti,||<br />
					na gocara-kusalo hoti,||<br />
					anavase-sadohi ca hoti,||<br />
					ye te usabhā gopitaro goparināyakā te na atirekapūjāya pūjetā hoti.|| ||</p>

					<p class="f4">Imehi kho bhikkhave ekādasahi aŋgehi samannāgato gopālako abhabbo gogaṇaɱ pariharituɱ phātikatuɱ.|| ||</p>

					<p class="f4">Evam eva kho bhikkhave ekādasahi dhammehi samannāgato bhikkhu abhabbo rūpesu anattānupassī viharituɱ.|| ||</p>

					<p class="f4">Katamehi ekādasahi?</p>

					<p class="f4">Idha, bhikkhave, bhikkhu na rūpaññū hoti.|| ||</p>

					<p class="f4">Na lakkhaṇa-kusalo hoti,||<br />
					na āsāṭikaɱ sāṭetā hoti,||<br />
					na vaṇaɱ paṭicchādetā hoti,||<br />
					na dhūmaɱ kattā hoti,||<br />
					na titthaɱ jānāti,||<br />
					na pītaɱ jānāti,||<br />
					na gocara-kusalo hoti.|| ||</p>

					<p class="f4">Anavasesadohī ca hoti.|| ||</p>

					<p class="f4">Ye te bhikkhu therā rattaññū cira-pabba-jitā Saŋgha-pitaro Saŋgha-parināyakā te na atireka pūjāya pūjetā hoti.|| ||</p>

					<p class="f4">1. Kathañ ca bhikkhave bhikkhu na rūpaññū hoti?|| ||</p>

					<p class="f4">Idha bhikkhave bhikkhu yaɱ kiñci rūpaɱ sabbaɱ taɱ rūpaɱ cattāri mahā-bhūtāni catunnañ ca mahā-bhūtānaɱ upādāya rūpanti yathā-bhūtaɱ na-p-pajānāti.|| ||</p>

					<p class="f4">Evaɱ kho bhikkhave Bhikkhū na rūpaññū hoti.|| ||</p>

					<p class="f4">2. Kathañ ca bhikkhave bhikkhu na lakkhaṇa-kusalo hoti?|| ||</p>

					<p class="f4">Idha bhikkhave bhikkhu, kamma lakkhaṇo bālo,  kamma-lakkhaṇo paṇḍito ti yathā-bhūtaɱ na-p-pajānāti.|| ||</p>

					<p class="f4">Evaɱ kho bhikkhave bhikkhu na lakkhaṇa-kusalo hoti.|| ||</p>

					<p class="f4">3. Kathañ ca bhikkhave bhikkhu na āsāṭikaɱ sāṭetā hoti?|| ||</p>

					<p class="f4">Idha bhikkhave bhikkhu uppannaɱ kāma-vitakkaɱ  adhivāseti nappajahati||<br />
					na vinodeti||<br />
					na vyantīkaroti||<br />
					na anabhāvaɱ gameti.|| ||</p>

					<p class="f4">Uppannaɱ vyāpāda-vitakkaɱ adhivāseti nappajahati||<br />
					na vinodeti||<br />
					na vyantīkaroti||<br />
					na anabhāvaɱ gameti.|| ||</p>

					<p class="f4">Uppannaɱ vihiɱsā-vitakkaɱ adhivāseti nappajahati||<br />
					na vinodeti||<br />
					na vyantīkaroti,||<br />
					na anabhāvaɱ gameti.|| ||</p>

					<p class="f4">Uppannūppanne pāpake akusale dhamme adhivāseti nappajahati||<br />
					na vinodeti||<br />
					na vyantī-karoti||<br />
					na anabhāvaɱ gameti.|| ||</p>

					<p class="f4">Evaɱ kho Bhikkhave bhikkhu na āsāṭikaɱ sāṭetā hoti.|| ||</p>

					<p class="f4">4. Kathañ ca bhikkhave bhikkhu na vaṇaɱ paṭicchādetā hoti?|| ||</p>

					<p class="f4">Idha bhikkhave bhikkhu cakkhunā rūpaɱ disvā  nimittaggāhī hoti anubyañjanaggāhī,||<br />
					'yatvādhi-karaṇame taɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya na paṭipajjati,||<br />
					na rakkhati cakkhu'ndriyaɱ,||<br />
					cakkhundriye na saŋvaraɱ āpajjati.|| ||</p>

					<p class="f4">Sotena saddaɱ sutvā nimittaggāhī hoti anubyañjanaggāhī,||<br />
					'yatvādhi-karaṇame taɱ sot'indriyaɱ asaɱvutaɱ viharantaɱ abhijjhā domanassā pāpanā akusalā dhammā anvāssaveyyuɱ,||<br />
					tassa saɱvarāya na paṭipajjati,||<br />
					na rakkhati sot'indriyaɱ,||<br />
					sot'indriye na saŋvaraɱ āpajjati.|| ||</p>

					<p class="f4">Ghānena gandhaɱ ghāyitvā nimittaggāhī hoti anubyañjanaggāhī, 'yatvādhi-karaṇame taɱ ghān'indriyaɱ asaɱvutaɱ  Viharantaɱ abhijjhā domanassā pāpanā akusalā dhammā anvāssaveyyuɱ, tassa saɱvarāya na paṭipajjati, na  Rakkhati ghān'indriyaɱ, ghān'indriye na saŋvaraɱ āpajjati.|| ||</p>

					<p class="f4">Jivhāya rasaɱ sāyitvā nimittaggāhī hoti anubyañjanaggāhī,||<br />
					'yatvādhi-karaṇame taɱ jiv'indriyaɱ asaɱvutaɱ viharantaɱ abhijjhā domanassā pāpanā akusalā dhammā anvāssaveyyuɱ,||<br />
					tassa saɱvarāya na paṭipajjati,||<br />
					na rakkhati jiv'indriyaɱ,||<br />
					jiv'indriye na saŋvaraɱ āpajjati.|| ||</p>

					<p class="f4">Kāyena phoṭṭhabbaɱ phusitvā nimittaggāhī hoti anubyañjanaggāhī,||<br />
					'yatvādhi-karaṇame taɱ kāy'indriyaɱ asaɱvutaɱ viharantaɱ abhijjhā domanassā pāpanā akusalā dhammā anvāssaveyyuɱ,||<br />
					tassa saɱvarāya na paṭipajjati,||<br />
					na rakkhati kāy'indriyaɱ,||<br />
					kāy'indriye na saŋvaraɱ āpajjati.|| ||</p>

					<p class="f4">Manasādhammaɱ viññāya nimittaggāhī hoti anubyañjanaggāhī, yatvādhi-karaṇame taɱ man'indriyaɱ asaɱvutaɱ  Viharantaɱ abhijjhā domanassā pāpakā akusalā-dhammā anvāssaveyyuɱ, tassa saɱvarāya na paṭipajjati, na  Rakkhati, man'indriyaɱ man'indriye saŋvaraɱ nāpajjati. Evaɱ bhikkhave bhikkhu na vaṇaɱ paṭicchādetā hoti.|| ||</p>

					<p class="f4">5. Kathañ ca bhikkhave bhikkhu na dhūmaɱ kattā hoti?|| ||</p>

					<p class="f4">Idha bhikkhave bhikkhu na yathā-sutaɱ yathā-pariyan taɱ dhammaɱ vitthārena paresaɱ desetā hoti.|| ||</p>

					<p class="f4">Evaɱ kho bhikkhave bhikkhu na dhūmaɱ kattā hoti.|| ||</p>

					<p class="f4">6. Kathañ ca bhikkhave bhikkhu na titthaɱ jānāti: idha bhikkhave bhikkhu ye te bhikkhū bahu-s-sutā āgatāgamā  Dhammadharā vinaya-dharā mātikā-dharā, te kālena kālaɱ upasankamitvā na paripucjati, na paripañhati, 'idaɱ  Bhante kathaɱ, imassa ko atthoti? Tassa te āyasmanto avivaṭañ c'eva na vivaranti, anuttānīkatañ ca na  Uttānīkaronti. Anekavivihitetasu ca kaŋkhaṭṭhānīyesu dhammesu kaŋkhaɱ na paṭivinodenti. Evaɱ kho  Bhikkhave bhikkhu na titthaɱ jānāti.|| ||</p>

					<p class="f4">7. Kathañ ca bhikkhave bhikkhu na pītaɱ jānāti?|| ||</p>

					<p class="f4">Idha bhikkhave bhikkhu Tathā-gatappavedite Dhamma-Vinaye desiyamāne na labhati attha-vedaɱ,||<br />
					na labhati dhamma-vedaɱ,||<br />
					na labhati dhamm'ūpasaɱ-hitaɱ pāmujjaɱ.|| ||</p>

					<p class="f4">Evaɱ kho bhikkhave bhikkhu na pītaɱ jānāti.|| ||</p>

					<p class="f4">8. Kathañ ca bhikkhave bhikkhu na vīthiɱ jānāti?|| ||</p>

					<p class="f4">Idha bhikkhave bhikkhu ariyaɱ aṭṭhaŋgikaɱ Maggaɱ yathā-bhūtaɱ na-p-pajānāti.|| ||</p>

					<p class="f4">Evaɱ kho bhikkhave bhikkhu na vīthiɱ jānāti.|| ||</p>

					<p class="f4">9. Kathañ ca bhikkhave bhikkhu na gocara-kusalo hoti?|| ||</p>

					<p class="f4">Idha bhikkhave bhikkhu cattāro sati-paṭṭhāne yathā-bhūtaɱ na-p-pajānāti.|| ||</p>

					<p class="f4">Evaɱ kho bhikkhave bhikkhu na gocara-kusalo hoti.|| ||</p>

					<p class="f4">10. Kathañ ca bhikkhave bhikkhu anavase-sadohī hoti?|| ||</p>

					<p class="f4">Idha bhikkhave bhikkhuɱ saddhā gahapatikā abhihaṭṭhuɱ pavārenti cīvara-piṇḍa-pāta-sen'āsana-gilāna-paccaya-bhesajja-parikkhārena.|| ||</p>

					<p class="f4">Tatra bhikkhu mattaɱ na jānāti paṭiggahanāya.|| ||</p>

					<p class="f4">Evaɱ kho bhikkhave bhikkhu anavase-sadohī hoti.|| ||</p>

					<p class="f4">11. Kathañ ca bhikkhave bhikkhu ye te bhikkhu therā rattaññū cira-pabba-jitā Saŋgha pitaro Saŋgha-parināyakā, te  Na atireka pūjāya pūjetā hoti. Idha, bhikkhave, bhikkhu ye te bhikkhu therā rattaññū cira-pabba-jitā  Saŋghapitaro Saŋgha-parināyakā, tesu na mettaɱ kāya-kammaɱ pacc'upa-ṭ-ṭh-ā-peti āvī c'eva raho ca. Na mettaɱ  Vacīkammaɱ pacc'upa-ṭ-ṭh-ā-peti āvī c'eva raho ca. Na mettaɱ mano-kammaɱ pacacupa-ṭ-ṭh-ā-peti āvīc'eva raho  Ca. Evaɱ kho bhikkhave bhikkhu ye te bhikkhu therā rattaññū cira-pabba-jitā Saŋgha-pitaro Saŋgha-parināyakā, te  Na akirekapūjāya pūjetā ho ti. Imehi kho bhikkhave bhikkhu ekādasahi dhammehi samannāgato bhikkhu  Abhabbo rūpesu anattānupassī viharituɱ.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>