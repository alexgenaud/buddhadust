<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Elevens, Sutta 17. In this sutta Ānanda explains to a householder how Arahantship can be attained via any single one of eleven different avenues." />
<title>AN 11 17: Aṭṭhakanāgara Suttaṃ aka Dasama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					II. Anussati Vagga</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p17">Sutta 17</a></h4>

					<h1>Aṭṭhakanāgara Suttaṃ<br />
					aka<br />
					Dasama Sutta</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg342"><span class="f2 g"><b>[342]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.017.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.017.than.ati.htm#p1">than</a>][<a href="../../../../dhamma-vinaya/ati/an/11_elevens/an11.017.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Ānando,||<br />
					Vesāliyaṃ viharati,||<br />
					Beluvagāmake.|| ||</p>

					<p class="f4">Tena kho pana samayena||<br />
					Dasamo gahapati Aṭṭhakanāgaro||<br />
					Pāṭaliputtaṃ anuppatto hoti||<br />
					kenacid-eva karaṇīyena.|| ||</p>

					<p class="f4">Atha kho Dasamo gahapati Aṭṭhakanāgaro||<br />
					yena Kukkuṭārāmo||<br />
					yena aññataro bhikkhu||<br />
					ten'upasaṇkami.|| ||</p>

					<p class="f4">Upasaṇkamitvā taṃ bhikkhuṃ||<br />
					abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					Dasamo gahapati Aṭṭhakanāgaro||<br />
					taṃ bhikkhuṃ||<br />
					etad avoca:|| ||</p>

					<p class="f4">"Kahan nu kho, bhante,<br />
					āyasmā Ānando etarahi viharati?|| ||</p>

					<p class="f4">Dassana-kāmā hi mayaṃ<br />
					taṃ āyasmantaṃ Ānandan" ti.|| ||</p>

					<p class="f4">"Eso gahapati āyasmā Ānando||<br />
					Vesāliyaṃ viharati||<br />
					Beluvagāmake" ti.|| ||</p>

					<p class="f4">Atha kho Dasamo gahapati||<br />
					Aṭṭhakanāgaro Pāṭaliputte||<br />
					taṃ karaṇīyaṃ tīretvā||<br />
					yena Vesālī||<br />
					Beluvagāmako||<br />
					yen'āyasmā Ānando ten'upasaṇkami.|| ||</p>

					<p class="f4">Upasaṇkamitvā āyasmantaṃ Ānandaṃ||<br />
					abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					Dasamo gahapati Aṭṭhakanāgaro||<br />
					<a id="pg343"><span class="f2 g"><b>[343]</b></span></a> āyasmantaṃ Ānandaṃ||<br />
					etad avoca:</p>

					<p class="f4">"Atthi nu kho, bhante,||<br />
					Ānanda tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino||<br />
					pahitattassa viharato||<br />
					avimuttaṃ vā||<br />
					cittaṃ vimuccati,||<br />
					apari-k-khīṇā vā||<br />
					āsavā parikkhayaṃ gacchanti||<br />
					ananuppattaṃ vā||<br />
					anuttaraṃ yoga-k-khemaṃ anupāpuṇātī" ti?|| ||</p>

					<p class="f4">"Atthi kho gahapati||<br />
					tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					eka-dhammo akkhāto,||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī" ti.|| ||</p>

					<p class="f4">"Katamo pana, bhante Ānanda||<br />
					tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī" ti?|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">"Idha gahapati,||<br />
					bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Idam pi kho paṭhamaṃ-jhānaṃ||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito||<br />
					āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><a id="pg344"><span class="f2 g"><b>[344]</b></span></a> Puna ca paraṃ gahapati bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Idam pi kho dutiyaṃ-jhānaṃ||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito||<br />
					āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno sukhañ ca kāyena paṭisaṃvedeti||<br />
					yantaṃ ariyā ācikkhanti:||<br />
					'Upekkhako satimā sukha-vihārī' ti||<br />
					taṃ tatiyaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Idam pi kho tatiyaṃ-jhānaṃ||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito||<br />
					āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati bhikkhu||<br />
					sukhassa ca pahānā||<br />
					dukkhassa ca pahānā,||<br />
					pubbe va somanassa-domanassānaṃ atthaṇgamā||<br />
					adukkha-ṃ-asukhaṃ||<br />
					upekkhāsati pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Idam pi kho catutthaṃ-jhānaṃ||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito||<br />
					āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati bhikkhu||<br />
					mettā-saha-gatena cetasā||<br />
					ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ||<br />
					iti uddham||<br />
					adho||<br />
					tiriyaṃ||<br />
					sabbadhi||<br />
					sabbattatāya||<br />
					sabbā-vantaṃ lokaṃ||<br />
					mettā-saha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho||<br />
					mettā-ceto-vimutti||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā <a id="pg345"><span class="f2 g"><b>[345]</b></span></a>||<br />
					passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati bhikkhu||<br />
					karuṇā-saha-gatena cetasā||<br />
					ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ||<br />
					iti uddham||<br />
					adho||<br />
					tiriyaṃ||<br />
					sabbadhi||<br />
					sabbattatāya||<br />
					sabbā-vantaṃ lokaṃ||<br />
					karuṇā-saha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho||<br />
					karuṇā-ceto-vimutti||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā||<br />
					passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati bhikkhu||<br />
					muditā-saha-gatena cetasā||<br />
					ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ||<br />
					iti uddham||<br />
					adho||<br />
					tiriyaṃ||<br />
					sabbadhi||<br />
					sabbattatāya||<br />
					sabbā-vantaṃ lokaṃ||<br />
					muditā-saha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho||<br />
					muditā-ceto-vimutti||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā||<br />
					passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati bhikkhu upekkhā-saha-gatena cetasā||<br />
					ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ||<br />
					iti uddham||<br />
					adho||<br />
					tiriyaṃ||<br />
					sabbadhi||<br />
					sabbattatāya||<br />
					sabbā-vantaṃ lokaṃ||<br />
					upekkhā-saha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho||<br />
					upekkhā-ceto-vimutti||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā||<br />
					passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati, bhikkhu,||<br />
					sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ||<br />
					upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho||<br />
					Ākāsanañ-c'āyatana-samāpatti||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no <a id="pg346"><span class="f2 g"><b>[346]</b></span></a> ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā||<br />
					passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati, bhikkhu,||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ||<br />
					upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho||<br />
					Viññāṇañ-c'āyatana samāpatti||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā||<br />
					passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ gahapati, bhikkhu,||<br />
					sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho Ākiñcaññ'āyatana samāpatti||<br />
					abhisaṇkhataṃ||<br />
					abhisañcetayitaṃ,||<br />
					yaṃ kho pana kiñci||<br />
					abhisaṇkhataṃ||<br />
					abhisañcetayitaṃ||<br />
					tad aniccaṃ||<br />
					nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva Dhamma-rāgena||<br />
					tāya Dhamma-nandiyā||<br />
					pañcannaṃ oram-bhāgiyānaṃ||<br />
					saṃyojanānaṃ parikkhayā||<br />
					opapātiko hoti||<br />
					tattha-parinibbāyī||<br />
					anāvatti-dhammo tasmā lokā.|| ||</p>

					<p class="f4">Ayam pi kho gahapati||<br />
					tena Bhagavatā||<br />
					jānatā||<br />
					passatā||<br />
					arahatā||<br />
					Sammā-SamBuddhena||<br />
					eka-dhammo akkhāto||<br />
					yattha bhikkhuno||<br />
					appamattassa||<br />
					ātāpino pahitattassa viharato||<br />
					avimuttañ c'eva||<br />
					cittaṃ vimuccati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca||<br />
					anuttaraṃ yoga-k-khemaṃ anupāpuṇātī" ti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Evaṃ vutte||<br />
					Dasamo gahapati Aṭṭhakanāgaro||<br />
					āyasmantaṃ Ānandaṃ etad avoca:|| ||</p>

					<p class="f4">"Seyyathā pi, bhante Ānanda,||<br />
					puriso ekaṃ nidhi-mukhaṃ gavesanto||<br />
					sakideva ekādasa nidhi-mukhāni adhigaccheyya,||<br />
					evam eva kho, ahaṃ bhante||<br />
					ekaṃ amatadvāraṃ gavesanto||<br />
					sakideva ekādasa amatadvārāni||<br />
					alatthaṃ savaṇāya.|| ||</p>

					<p class="f4">Seyyathā pi, bhante,||<br />
					purisassa agāraṃ ekādasadvāraṃ,||<br />
					<a id="pg347"><span class="f2 g"><b>[347]</b></span></a> so tasmiṃ agāre āditte eka-m-ekena pi dvārena sakkuṇeyya attāṇaṃ sotthiṃ kātuṃ,||<br />
					evam eva kho ahaṃ bhante imesaṃ ekādasannaṃ amatadvārānaṃ eka-m-ekena pi amatadvārena sakkuṇissāmi attāṇaṃ sotthiṃ kātuṃ.|| ||</p>

					<p class="f4">Ime hi nāma, bhante,||<br />
					añña-titthiyā ācariyassa||<br />
					ācariyadhanaṃ pariyesissanti.|| ||</p>

					<p class="f4">Kiṃpanāhaṃ āyasmato Ānandassa pūjaṃ na karissāmī" ti?|| ||</p>

					<p class="f4">Atha kho,||<br />
					Dasamo gahapati Aṭṭhakanāgaro||<br />
					Pāṭali-puttañ ca||<br />
					Vesālikañ ca||<br />
					bhikkhu-saṇghaṃ sannipātāpetvā paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Ekamekañ ca, bhikkhuṃ,||<br />
					paccekadussayugena acchādesi,||<br />
					āyasmantaṃ Ānandaṃ ticīvarena acchādesi.|| ||</p>

					<p class="f4">Āyasmato ca Ānandassa pañcasataṃ vihāraṃ kārāpesī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>