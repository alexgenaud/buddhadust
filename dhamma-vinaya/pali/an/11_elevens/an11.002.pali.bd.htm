<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Elevens, Sutta 2. The Buddha explains why when one has established perfect ethical conduct there is no need to make an effort of will to bring forth freedom from regret, joy, entheusiasm, calm, happiness, serenity, knowing and seeing things as they are, disgust with things as they are, and knowing and seeing freedom, for these things arise naturally as a consequence of perfect ethical conduct." />
<title>AN 11 2: Na Cetanā-Karaṇīya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p2">Sutta 2</a></h4>

					<h1>Na Cetanā-Karaṇīya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg312"><span class="f2 g"><b>[312]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/11_elevens/an11.002.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.002.than.ati.htm#p1">than</a>]</span> "Sīla-vato bhikkhave sīla-samapannassa na cetanāya karaṇīyaṃ:|| ||</p>

					<p class="f4">'Avi-p-paṭisāro me uppajjatū' ti.|| ||</p>

					<p class="f4">Dhammatā esā bhikkhave, yaṃ sīla-vato sīla-sampannassa avi-p-paṭisāro uppajjati.|| ||</p>

					<p class="ctr c">&#9632;</p>

					<p class="f4">Avi-p-paṭisārissa bhikkhave na cetanāya karaṇīyaṃ:|| ||</p>

					<p class="f4">'Pāmujjaṃ me uppajjatū' ti.|| ||</p>

					<p class="f4">Dhammatā esā bhikkhave yaṃ avi-p-paṭisārissa pāmujjaṃ uppajjati.|| ||</p>

					<p class="ctr c">&#9632;</p>

					<p class="f4">Pamuditassa bhikkhave na cetanāya karaṇīyaṃ:|| ||</p>

					<p class="f4">'Pīti me uppajjatū' ti.|| ||</p>

					<p class="f4">Dhammatā esā bhikkhave yaṃ pamuditassa pīti uppajjati.|| ||</p>

					<p class="ctr c">&#9632;</p>

					<p class="f4">Pītamanassa bhikkhave na cetanāya karaṇīyaṃ:|| ||</p>

					<p class="f4">'Kāyo me passambhatū' ti.|| ||</p>

					<p class="f4">Dhammatā esā bhikkhave pītamanassa kāyo passambhati.|| ||</p>

					<p class="ctr c">&#9632;</p>

					<p class="f4">Pa-s-saddha-kāyassa bhikkhave na cetanāya karaṇīyaṃ:|| ||</p>

					<p class="f4">'Sukhaṃ vediyāmī' ti.|| ||</p>

					<p class="f4">Dhammatā esā bhikkhave yaṃ pa-s-saddha-kāyo sukhaṃ vediyati.|| ||</p>

					<p class="ctr c">&#9632;</p>

					<p class="f4">Sukhino bhikkhave na cetanāya karaṇīyaṃ:|| ||</p>

					<p class="f4">'Cittaṃ me samādhīyatū' ti.|| ||</p>

					<p class="f4">Dhammatā esā bhikkhave yaṃ sukhino cittaṃ samādhiyati.|| ||</p>

					<p class="ctr c">&#9632;</p>

					<p class="f4">Samāhitassa bhikkhave na cetanāya karaṇīyaṃ:|| ||</p>

					<p class="f4">'Yathā-bhūtaṃ pajānāmi passāmī' ti.|| ||</p>

					<p class="f4">Dhammatā <a id="pg313"><span class="f2 g"><b>[313]</b></span></a> esā bhikkhave yaṃ samāhito yathā-bhūtaṃ pajānāti passati.|| ||</p>

					<p class="ctr c">&#9632;</p>

					<p class="f4">Yathā-bhūtaṃ bhikkhave jānato passato na cetanāya kāraṇīyaṃ:|| ||</p>

					<p class="f4">'Nibbindāmī' ti.|| ||</p>

					<p class="f4">Dhammatā esā bhikkhave yaṃ yathā-bhūtaṃ jānaṃ passaṃ nibbindati.|| ||</p>

					<p class="ctr c">&#9632;</p>

					<p class="f4">Nibbinnassa bhikkhave na cetanāya karaṇīyaṃ:|| ||</p>

					<p class="f4">'Virajjāmī' ti.|| ||</p>

					<p class="f4">Dhammatā esā bhikkhave yaṃ nibbinno virajjati.|| ||</p>

					<p class="ctr c">&#9632;</p>

					<p class="f4">Virattassa bhikkhave na cetanāya karaṇīyaṃ:|| ||</p>

					<p class="f4">'Vimutti-ñāṇa-dassanaṃ sacchi-karomī' ti.|| ||</p>

					<p class="f4">Dhammatā esā bhikkhave yaṃ viratto vimutti-ñāṇa-dassanaṃ sacchi-karoti.|| ||</p>

					<p class="f4"><a id="p2">2.</a> Iti kho bhikkhave virāgo,||<br />
					vimutti-ñāṇa-dassanattho,||<br />
					vimutti-ñāṇa-dassan-ā-nisaṃso,||<br />
					nibbidā virāgatthā,||<br />
					virāgā-nisaṃsā,||<br />
					yathā-bhūta-ñāṇa-dassanaṃ nibbidatthaṃ,||<br />
					nibbidā-nisaṃsaṃ,||<br />
					samādhi yathā-bhūta-ñāṇa-dassanattho,||<br />
					yathā-bhūta-ñāṇa-dassan-ā-nisaṃso,||<br />
					sukhaṃ samādhatthaṃ,||<br />
					samādhā-nisaṃsaṃ,||<br />
					passaddhi sukhatthā,||<br />
					sukh-ā-nisaṃsā,||<br />
					pīti pa-s-saddhatthā,||<br />
					passaddhā-nisaṃsā,||<br />
					pāmujjaṃ pītatthaṃ,||<br />
					pīt-ā-nisaṃsaṃ,||<br />
					avi-p-paṭisāro pāmujjattho,||<br />
					pāmujj-ā-nisaṃso,||<br />
					kusalāni sīlāni,||<br />
					avi-p-paṭisāra-t-thāni,||<br />
					avi-p-paṭisār-ā-nisaṃsāni.|| ||</p>

					<p class="f4">Iti kho bhikkhave dhammā ca dhamme abhisandenti.|| ||</p>

					<p class="f4">Dhammā ca dhamme paripūrenti a-pāra-apāraṅgamanāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>