<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Elevens, Sutta 2. The Buddha explains why when one has established perfect ethical conduct there is no need to make an effort of will to bring forth freedom from regret, joy, entheusiasm, calm, happiness, serenity, knowing and seeing things as they are, disgust with things as they are, and knowing and seeing freedom, for these things arise naturally as a consequence of perfect ethical conduct." />
<title>AN 11 2: Na Cetanā-Karaṇīya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					I. Nissāya</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p2">Sutta 2</a></h4>

					<h1>Na Cetanā-Karaṇīya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg312"><span class="f2 g"><b>[312]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/11_elevens/an11.002.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.002.than.ati.htm#p1">than</a>][<a href="../../../../dhamma-vinaya/bd/an/11_elevens/an11.002.olds.bd.htm#p1">olds</a>]</span> "Sīla-vato, bhikkhave,||<br />
					sīla-samapannassa||<br />
					na cetanāya karaṇīyaṃ:|| ||</p>

					<p class="f4">'Avi-p-paṭisāro me uppajjatū' ti.|| ||</p>

					<p class="f4">Dhammatā esā, bhikkhave,||<br />
					yaṃ sīla-vato||<br />
					sīla-sampannassa||<br />
					avi-p-paṭisāro uppajjati.|| ||</p>

					<p class="ctr c">&#9632;</p>

					<p class="f4">Avi-p-paṭisārissa, bhikkhave,||<br />
					na cetanāya karaṇīyaṃ:|| ||</p>

					<p class="f4">'Pāmujjaṃ me uppajjatū' ti.|| ||</p>

					<p class="f4">Dhammatā esā, bhikkhave,||<br />
					yaṃ avi-p-paṭisārissa||<br />
					pāmujjaṃ uppajjati.|| ||</p>

					<p class="ctr c">&#9632;</p>

					<p class="f4">Pamuditassa, bhikkhave,||<br />
					na cetanāya karaṇīyaṃ:|| ||</p>

					<p class="f4">'Pīti me uppajjatū' ti.|| ||</p>

					<p class="f4">Dhammatā esā, bhikkhave,||<br />
					yaṃ pamuditassa||<br />
					pīti uppajjati.|| ||</p>

					<p class="ctr c">&#9632;</p>

					<p class="f4">Pītamanassa, bhikkhave,||<br />
					na cetanāya karaṇīyaṃ:|| ||</p>

					<p class="f4">'Kāyo me passambhatū' ti.|| ||</p>

					<p class="f4">Dhammatā esā, bhikkhave,||<br />
					pītamanassa||<br />
					kāyo passambhati.|| ||</p>

					<p class="ctr c">&#9632;</p>

					<p class="f4">Passaddha-kāyassa, bhikkhave,||<br />
					na cetanāya karaṇīyaṃ:|| ||</p>

					<p class="f4">'Sukhaṃ vediyāmī' ti.|| ||</p>

					<p class="f4">Dhammatā esā, bhikkhave,||<br />
					yaṃ passaddha-kāyo||<br />
					sukhaṃ vediyati.|| ||</p>

					<p class="ctr c">&#9632;</p>

					<p class="f4">Sukhino, bhikkhave,||<br />
					na cetanāya karaṇīyaṃ:|| ||</p>

					<p class="f4">'Cittaṃ me samādhīyatū' ti.|| ||</p>

					<p class="f4">Dhammatā esā, bhikkhave,||<br />
					yaṃ sukhino||<br />
					cittaṃ samādhiyati.|| ||</p>

					<p class="ctr c">&#9632;</p>

					<p class="f4">Samāhitassa, bhikkhave,||<br />
					na cetanāya karaṇīyaṃ:|| ||</p>

					<p class="f4">'Yathā-bhūtaṃ pajānāmi passāmī' ti.|| ||</p>

					<p class="f4">Dhammatā <a id="pg313"><span class="f2 g"><b>[313]</b></span></a> esā, bhikkhave,||<br />
					yaṃ samāhito||<br />
					yathā-bhūtaṃ pajānāti passati.|| ||</p>

					<p class="ctr c">&#9632;</p>

					<p class="f4">Yathā-bhūtaṃ, bhikkhave, jānato passato||<br />
					na cetanāya kāraṇīyaṃ:|| ||</p>

					<p class="f4">'Nibbindāmī' ti.|| ||</p>

					<p class="f4">Dhammatā esā, bhikkhave,||<br />
					yaṃ yathā-bhūtaṃ jānaṃ passaṃ||<br />
					nibbindati.|| ||</p>

					<p class="ctr c">&#9632;</p>

					<p class="f4">Nibbinnassa, bhikkhave,||<br />
					na cetanāya karaṇīyaṃ:|| ||</p>

					<p class="f4">'Virajjāmī' ti.|| ||</p>

					<p class="f4">Dhammatā esā, bhikkhave,||<br />
					yaṃ nibbinno||<br />
					virajjati.|| ||</p>

					<p class="ctr c">&#9632;</p>

					<p class="f4">Virattassa, bhikkhave,||<br />
					na cetanāya karaṇīyaṃ:|| ||</p>

					<p class="f4">'Vimutti-ñāṇa-dassanaṃ sacchi-karomī' ti.|| ||</p>

					<p class="f4">Dhammatā esā, bhikkhave,||<br />
					yaṃ viratto||<br />
					vimutti-ñāṇa-dassanaṃ sacchi-karoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Iti kho, bhikkhave,||<br />
					virāgo||<br />
					vimutti-ñāṇa-dassanattho,||<br />
					vimutti-ñāṇa-dassanānisaṃso;</p>

					<p class="f4">nibbidā||<br />
					virāgatthā,||<br />
					virāgānisaṃsā;</p>

					<p class="f4">yathā-bhūta-ñāṇa-dassanaṃ||<br />
					nibbidatthaṃ||<br />
					nibbidānisaṃsaṃ;</p>

					<p class="f4">samādhi||<br />
					yathā-bhūta-ñāṇa-dassanattho,||<br />
					yathā-bhūta-ñāṇa-dassanānisaṃso;</p>

					<p class="f4">sukhaṃ||<br />
					samādhatthaṃ,||<br />
					samādhā-nisaṃsaṃ;</p>

					<p class="f4">passaddhi||<br />
					sukhatthā,||<br />
					sukhānisaṃsā;</p>

					<p class="f4">pīti||<br />
					passaddhatthā,||<br />
					passaddhā-nisaṃsā;</p>

					<p class="f4">pāmujjaṃ||<br />
					pītatthaṃ.||<br />
					pītānisaṃsaṃ;</p>

					<p class="f4">avi-p-paṭisāro||<br />
					pāmujjattho,||<br />
					pāmujjānisaṃso;</p>

					<p class="f4">kusalāni sīlāni||<br />
					avi-p-paṭisāratthāni,||<br />
					avi-p-paṭisārānisaṃsāni.|| ||</p>

					<p class="f4">Iti kho, bhikkhave,||<br />
					dhammā ca dhamme||<br />
					abhisandenti.|| ||</p>

					<p class="f4">Dhammā ca dhamme||<br />
					paripūrenti||<br />
					a-pāra-apāraṇgamanāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>