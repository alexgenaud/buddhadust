<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Elevens, Sutta 2. The Buddha explains why when one has established perfect ethical conduct there is no need to make an effort of will to bring forth freedom from regret, joy, entheusiasm, calm, happiness, serenity, knowing and seeing things as they are, disgust with things as they are, and knowing and seeing freedom, for these things arise naturally as a consequence of perfect ethical conduct." />
<title>AN 11 2: Na Cetanā-Karaṇīya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					I. Nissāya</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p2">Sutta 2</a></h4>

					<h1>Na Cetanā-Karaṇīya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg312"><span class="f2 g"><b>[312]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/11_elevens/an11.002.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.002.than.ati.htm#p1">than</a>]</span> "Sīla-vato bhikkhave sīla-samapannassa na cetanāya karaṇīyaɱ:|| ||</p>

					<p class="f4">'Avi-p-paṭisāro me uppajjatū' ti.|| ||</p>

					<p class="f4">Dhammatā esā bhikkhave, yaɱ sīla-vato sīla-sampannassa avi-p-paṭisāro uppajjati.|| ||</p>

					<p class="ctr c">&#9632;</p>

					<p class="f4">Avi-p-paṭisārissa bhikkhave na cetanāya karaṇīyaɱ:|| ||</p>

					<p class="f4">'Pāmujjaɱ me uppajjatū' ti.|| ||</p>

					<p class="f4">Dhammatā esā bhikkhave yaɱ avi-p-paṭisārissa pāmujjaɱ uppajjati.|| ||</p>

					<p class="ctr c">&#9632;</p>

					<p class="f4">Pamuditassa bhikkhave na cetanāya karaṇīyaɱ:|| ||</p>

					<p class="f4">'Pīti me uppajjatū' ti.|| ||</p>

					<p class="f4">Dhammatā esā bhikkhave yaɱ pamuditassa pīti uppajjati.|| ||</p>

					<p class="ctr c">&#9632;</p>

					<p class="f4">Pītamanassa bhikkhave na cetanāya karaṇīyaɱ:|| ||</p>

					<p class="f4">'Kāyo me passambhatū' ti.|| ||</p>

					<p class="f4">Dhammatā esā bhikkhave pītamanassa kāyo passambhati.|| ||</p>

					<p class="ctr c">&#9632;</p>

					<p class="f4">Passaddhakāyassa bhikkhave na cetanāya karaṇīyaɱ:|| ||</p>

					<p class="f4">'Sukhaɱ vediyāmī' ti.|| ||</p>

					<p class="f4">Dhammatā esā bhikkhave yaɱ passaddha-kāyo sukhaɱ vediyati.|| ||</p>

					<p class="ctr c">&#9632;</p>

					<p class="f4">Sukhino bhikkhave na cetanāya karaṇīyaɱ:|| ||</p>

					<p class="f4">'Cittaɱ me samādhīyatū' ti.|| ||</p>

					<p class="f4">Dhammatā esā bhikkhave yaɱ sukhino cittaɱ samādhiyati.|| ||</p>

					<p class="ctr c">&#9632;</p>

					<p class="f4">Samāhitassa bhikkhave na cetanāya karaṇīyaɱ:|| ||</p>

					<p class="f4">'Yathā-bhūtaɱ pajānāmi passāmī' ti.|| ||</p>

					<p class="f4">Dhammatā <a id="pg313"><span class="f2 g"><b>[313]</b></span></a> esā bhikkhave yaɱ samāhito yathā-bhūtaɱ pajānāti passati.|| ||</p>

					<p class="ctr c">&#9632;</p>

					<p class="f4">Yathā-bhūtaɱ bhikkhave jānato passato na cetanāya kāraṇīyaɱ:|| ||</p>

					<p class="f4">'Nibbindāmī' ti.|| ||</p>

					<p class="f4">Dhammatā esā bhikkhave yaɱ yathā-bhūtaɱ jānaɱ passaɱ nibbindati.|| ||</p>

					<p class="ctr c">&#9632;</p>

					<p class="f4">Nibbinnassa bhikkhave na cetanāya karaṇīyaɱ:|| ||</p>

					<p class="f4">'Virajjāmī' ti.|| ||</p>

					<p class="f4">Dhammatā esā bhikkhave yaɱ nibbinno virajjati.|| ||</p>

					<p class="ctr c">&#9632;</p>

					<p class="f4">Virattassa bhikkhave na cetanāya karaṇīyaɱ:|| ||</p>

					<p class="f4">'Vimutti-ñāṇa-dassanaɱ sacchikaromī' ti.|| ||</p>

					<p class="f4">Dhammatā esā bhikkhave yaɱ viratto vimutti-ñāṇa-dassanaɱ sacchikaroti.|| ||</p>

					<p class="f4"><a id="p2">2.</a> Iti kho bhikkhave virāgo,||<br />
					vimutti-ñāṇa-dassanattho,||<br />
					vimutti-ñāṇa-dassan-ā-nisaɱso,||<br />
					nibbidā virāgatthā,||<br />
					virāgā-nisaɱsā,||<br />
					yathā-bhūta-ñāṇa-dassanaɱ nibbidatthaɱ,||<br />
					nibbidā-nisaɱsaɱ,||<br />
					samādhi yathā-bhūta-ñāṇa-dassanattho,||<br />
					yathā-bhūta-ñāṇa-dassan-ā-nisaɱso,||<br />
					sukhaɱ samādhatthaɱ,||<br />
					samādhā-nisaɱsaɱ,||<br />
					passaddhi sukhatthā,||<br />
					sukh-ā-nisaɱsā,||<br />
					pīti passaddhatthā,||<br />
					passaddhā-nisaɱsā,||<br />
					pāmujjaɱ pītatthaɱ,||<br />
					pīt-ā-nisaɱsaɱ,||<br />
					avi-p-paṭisāro pāmujjattho,||<br />
					pāmujj-ā-nisaɱso,||<br />
					kusalāni sīlāni,||<br />
					avi-p-paṭisāra-t-thāni,||<br />
					avi-p-paṭisār-ā-nisaɱsāni.|| ||</p>

					<p class="f4">Iti kho bhikkhave dhammā ca dhamme abhisandenti.|| ||</p>

					<p class="f4">Dhammā ca dhamme paripūrenti apārā pāraŋgamanāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>