<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Elevens, Sutta 22. Sāriputta questions the bhikkhus and answers himself in the same manner as is found in Sutta #7." />
<title>AN 11 22: Catuttha Samādhi Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					XI. Ekā-Dasaka Nipāta<br />
					II. Anussati Vagga</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p22">Sutta 22</a></h4>

					<h1>Catuttha Samādhi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg357"><span class="f2 g"><b>[357]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.022.wood.pts.htm#p1">pts</a>]</span> Sāvatthi|| ||</p>

					<p class="f4">Tatra kho āyasmā Sāriputto bhikkhu āmantesi:|| ||</p>

					<p class="f4">"Siyānu kho āvuso bhikkhuno tathā-rūpo samādhi-paṭilābho yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā,||<br />
					tatrā pi na saññī assa,||<br />
					saññī ca pana assā" ti?|| ||</p>

					<p class="ctr c">&#9632;</p>

					<p class="f4">"Dūrato pi kho mayaɱ āvuso āgaccheyyāma āyasmato Sāriputtassa santike etassa bhāsitassa attha-maññātuɱ.|| ||</p>
					
					<p class="f4">Sādhu vatāya-smantaɱ yeva Sāriputtaɱ paṭibhātu etassa bhāsitassa attho.|| ||</p>
					
					<p class="f4">Āyasmato Sāriputtassa sutvā bhikkhu dhāressantī" ti.|| ||</p>

					<p class="ctr c">&#9632;</p>

					<p class="f4">"Tena hāvuso suṇātha sādhukaɱ <a id="pg358"><span class="f2 g"><b>[358]</b></span></a> manasi-karotha bhāsissāmī" ti.|| ||</p>
					
					<p class="f4">"Evam āvuso" ti kho te bhikkhu āyasmato Sāriputtassa paccassosuɱ.|| ||</p>
					
					<p class="f4">Āyasmā Sāriputto etad avoca:</p>

					<p class="f4">"Siyā āvuso bhikkhuno tathā-rūpo samādhi-paṭilābho yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā,||<br />
					tatrā pi na saññī assa,||<br />
					saññī ca pana assā" ti.|| ||</p>

					<p class="ctr c">&#9632;</p>

					<p class="f4">"Yathā katham pana āvuso Sāriputta siyā bhikkhuno tathā-rūpo samādhi-paṭilābho yathā n'eva paṭhaviyaɱ paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā,||<br />
					tatrā pi na saññī assa,||<br />
					saññī ca pana assā" ti?</p>

					<p class="ctr c">&#9632;</p>

					<p class="f4">"Idh'āvuso bhikkhu evaɱsaññī hoti:|| ||</p>
					
					<p class="f4">'Etaɱ sattaɱ||<br />
					etaɱ paṇītaɱ||<br />
					yad idaɱ sabba-sankhāra samatho||<br />
					sabb'upadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānan' ti.|| ||</p>
					
					<p class="f4">Evaɱ kho āvuso siyā bhikkhuno tathā-rūpo samādhi-paṭilābho yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha loke idha-loka-saññī assa,||<br />
					na para-loke para-loka-saññī assa,||<br />
					yam p'idaɱ diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ manasā,||<br />
					tatrā pi na saññī assa,||<br />
					saññī ca pana assā" ti.|| ||</p>

					<p class="ctr">Anussati Vagga Dutiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>