<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṅguttara Nikāya, Book of the Elevens" />
<title>AN 11 30: Patinissagganupassana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Ekā-Dasaka Nipāta</h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p30">Sutta 30</a></h4>

					<h1>Paṭinissaggānupassanā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4">Ekādasahi bhikkhave aṅgehi samannāgato gopālako abhabbo gogaṇaṃ pariharituṃ phātikatuṃ.|| ||</p>

					<p class="f4">Katamehi ekādasahi?|| ||</p>

					<p class="f4">Idha bhikkhave gopālako na kā na rūpaññu hoti,||<br />
					na lakkhaṇa kusalo hoti,||<br />
					na āsāṭikaṃ sāṭetā hoti,||<br />
					na vaṇaṃ paṭicchādetā hoti,||<br />
					na dhūmaṃ kattā hoti,||<br />
					na titthaṃ jānāti,||<br />
					na pītaṃ jānāti,||<br />
					na vīthiṃ jānāti,||<br />
					na gocara-kusalo hoti,||<br />
					anavase-sadohi ca hoti,||<br />
					ye te usabhā gopitaro goparināyakā te na atirekapūjāya pūjetā hoti.|| ||</p>

					<p class="f4">Imehi kho bhikkhave ekādasahi aṅgehi samannāgato gopālako abhabbo gogaṇaṃ pariharituṃ phātikatuṃ.|| ||</p>

					<p class="f4">Evam eva kho bhikkhave ekādasahi dhammehi samannāgato bhikkhu abhabbo cakkhusmiṃ paṭinissagg-ā-nupassī viharituṃ.|| ||</p>

					<p class="f4">Katamehi ekādasahi?</p>

					<p class="f4">Idha, bhikkhave, bhikkhu na rūpaññū hoti.|| ||</p>

					<p class="f4">Na lakkhaṇa-kusalo hoti,||<br />
					na āsāṭikaṃ sāṭetā hoti,||<br />
					na vaṇaṃ paṭicchādetā hoti,||<br />
					na dhūmaṃ kattā hoti,||<br />
					na titthaṃ jānāti,||<br />
					na pītaṃ jānāti,||<br />
					na gocara-kusalo hoti.|| ||</p>

					<p class="f4">Anavasesadohī ca hoti.|| ||</p>

					<p class="f4">Ye te bhikkhu therā rattaññū cira-pabba-jitā Saṅgha-pitaro Saṅgha-parināyakā te na atireka pūjāya pūjetā hoti.|| ||</p>

					<p class="f4">1. Kathañ ca bhikkhave bhikkhu na rūpaññū hoti?|| ||</p>

					<p class="f4">Idha bhikkhave bhikkhu yaṃ kiñci rūpaṃ sabbaṃ taṃ rūpaṃ cattāri mahā-bhūtāni catunnañ ca mahā-bhūtānaṃ upādāya rūpanti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave Bhikkhū na rūpaññū hoti.|| ||</p>

					<p class="f4">2. Kathañ ca bhikkhave bhikkhu na lakkhaṇa-kusalo hoti?|| ||</p>

					<p class="f4">Idha bhikkhave bhikkhu, kamma lakkhaṇo bālo,  kamma-lakkhaṇo paṇḍito ti yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave bhikkhu na lakkhaṇa-kusalo hoti.|| ||</p>

					<p class="f4">3. Kathañ ca bhikkhave bhikkhu na āsāṭikaṃ sāṭetā hoti?|| ||</p>

					<p class="f4">Idha bhikkhave bhikkhu uppannaṃ kāma-vitakkaṃ  adhivāseti na-p-pajahati||<br />
					na vinodeti||<br />
					na vyantīkaroti||<br />
					na anabhāvaṃ gameti.|| ||</p>

					<p class="f4">Uppannaṃ vyāpāda-vitakkaṃ adhivāseti na-p-pajahati||<br />
					na vinodeti||<br />
					na vyantīkaroti||<br />
					na anabhāvaṃ gameti.|| ||</p>

					<p class="f4">Uppannaṃ vihiṃsā-vitakkaṃ adhivāseti na-p-pajahati||<br />
					na vinodeti||<br />
					na vyantīkaroti,||<br />
					na anabhāvaṃ gameti.|| ||</p>

					<p class="f4">Uppannūppanne pāpake akusale dhamme adhivāseti na-p-pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti.|| ||</p>

					<p class="f4">Evaṃ kho Bhikkhave bhikkhu na āsāṭikaṃ sāṭetā hoti.|| ||</p>

					<p class="f4">4. Kathañ ca bhikkhave bhikkhu na vaṇaṃ paṭicchādetā hoti?|| ||</p>

					<p class="f4">Idha bhikkhave bhikkhu cakkhunā rūpaṃ disvā  nimitta-g-gāhī hoti anubyañjanaggāhī,||<br />
					'yatvādhi-karaṇame taṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati cakkhu'ndriyaṃ,||<br />
					cakkhundriye na saṃvaraṃ āpajjati.|| ||</p>

					<p class="f4">Sotena saddaṃ sutvā nimitta-g-gāhī hoti anubyañjanaggāhī,||<br />
					'yatvādhi-karaṇame taṃ sot'indriyaṃ asaṃvutaṃ viharantaṃ abhijjhā domanassā pāpanā akusalā dhammā anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati sot'indriyaṃ,||<br />
					sot'indriye na saṃvaraṃ āpajjati.|| ||</p>

					<p class="f4">Ghānena gandhaṃ ghāyitvā nimitta-g-gāhī hoti anubyañjanaggāhī,||<br />
					'yatvādhi-karaṇame taṃ ghān'indriyaṃ asaṃvutaṃ viharantaṃ abhijjhā domanassā pāpanā akusalā dhammā anvāssaveyyuṃ,||<br />
					tassa saṃvarāya na paṭipajjati, rakkhati ghān'indriyaṃ,||<br />
					ghān'indriye na saṃvaraṃ āpajjati.|| ||</p>

					<p class="f4">Jivhāya rasaṃ sāyitvā nimitta-g-gāhī hoti anubyañjanaggāhī,||<br />
					'yatvādhi-karaṇame taṃ jiv'indriyaṃ asaṃvutaṃ viharantaṃ abhijjhā domanassā pāpanā akusalā dhammā anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati jiv'indriyaṃ,||<br />
					jiv'indriye na saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā nimitta-g-gāhī hoti anubyañjanaggāhī,||<br />
					'yatvādhi-karaṇame taṃ kāy'indriyaṃ asaṃvutaṃ viharantaṃ abhijjhā domanassā pāpanā akusalā dhammā anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati kāy'indriyaṃ,||<br />
					kāy'indriye na saṃvaraṃ āpajjati.|| ||</p>

					<p class="f4">Manasā-dhammaṃ viññāya nimitta-g-gāhī hoti anubyañjanaggāhī,||<br />
					yatvādhi-karaṇame taṃ man'indriyaṃ asaṃvuta viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati,||<br />
					man'indriyaṃ man'indriye saṃvaraṃ nāpajjati.|| ||</p>

					<p class="f4">Evaṃ bhikkhave bhikkhu na vaṇaṃ paṭicchādetā hoti.|| ||</p>

					<p class="f4">5. Kathañ ca bhikkhave bhikkhu na dhūmaṃ kattā hoti?|| ||</p>

					<p class="f4">Idha bhikkhave bhikkhu na yathā-sutaṃ yathā-pariyan taṃ dhammaṃ vitthārena paresaṃ desetā hoti.|| ||</p>

					<p class="f4">Evaṃ kho bhikkhave bhikkhu na dhūmaṃ kattā hoti.|| ||</p>

					<p class="f4">6. Kathañ ca bhikkhave bhikkhu na titthaṃ jānāti?|| ||</p>

					<p class="f4">Idha bhikkhave bhikkhu ye te bhikkhū bahu-s-sutā āgatāgamā dhamma-dharā vinaya-dharā mātikā-dharā, te kālena kālaṃ upasaṅkamitvā na paripucjati,||<br />
					na paripañhati:|| ||</p>

					<p class="f4">'Idaṃ Bhante kathaṃ,||<br />
					imassa ko attho ti?|| ||</p>

					<p class="f4">Tassa te āyasmanto avivaṭañ c'eva na vivaranti,||<br />
					anuttānīkatañ ca na uttānīkaronti.|| ||</p>

					<p class="f4">Aneka-vivihitetasu ca kaṅkhaṭṭhānīyesu dhammesu kaṅkhaṃ na paṭivinodenti.|| ||</p>

					<p class="f4">Evaṃ kho Bhikkhave bhikkhu na titthaṃ jānāti.|| ||</p>

					<p class="f4">7. Kathañ ca bhikkhave bhikkhu na pītaṃ jānāti?|| ||</p>

					<p class="f4">Idha bhikkhave bhikkhu Tathā-gatappavedite Dhamma-Vinaye desiyamāne na labhati attha-vedaṃ,||<br />
					na labhati dhamma-vedaṃ,||<br />
					na labhati dhamm'ūpasaṃ-hitaṃ pāmujjaṃ.|| ||</p>

					<p class="f4">Evaṃ kho bhikkhave bhikkhu na pītaṃ jānāti.|| ||</p>

					<p class="f4">8. Kathañ ca bhikkhave bhikkhu na vīthiṃ jānāti?|| ||</p>

					<p class="f4">Idha bhikkhave bhikkhu ariyaṃ aṭṭhaṅgikaṃ Maggaṃ yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave bhikkhu na vīthiṃ jānāti.|| ||</p>

					<p class="f4">9. Kathañ ca bhikkhave bhikkhu na gocara-kusalo hoti?|| ||</p>

					<p class="f4">Idha bhikkhave bhikkhu cattāro sati-paṭṭhāne yathā-bhūtaṃ na-p-pajānāti.|| ||</p>

					<p class="f4">Evaṃ kho bhikkhave bhikkhu na gocara-kusalo hoti.|| ||</p>

					<p class="f4">10. Kathañ ca bhikkhave bhikkhu anavase-sadohī hoti?|| ||</p>

					<p class="f4">Idha bhikkhave bhikkhuṃ saddhā gahapatikā abhihaṭṭhuṃ pavārenti cīvara-piṇḍa-pāta-sen'āsana-gilāna-paccaya-bhesajja-parikkhārena.|| ||</p>

					<p class="f4">Tatra bhikkhu mattaṃ na jānāti paṭiggahanāya.|| ||</p>

					<p class="f4">Evaṃ kho bhikkhave bhikkhu anavase-sadohī hoti.|| ||</p>

					<p class="f4">11. Kathañ ca bhikkhave bhikkhu ye te bhikkhu therā rattaññū cira-pabba-jitā Saṅgha pitaro Saṅgha-parināyakā, te  Na atireka pūjāya pūjetā hoti. Idha, bhikkhave, bhikkhu ye te bhikkhu therā rattaññū cira-pabba-jitā  Saṅghapitaro Saṅgha-parināyakā, tesu na mettaṃ kāya-kammaṃ pacc'upa-ṭ-ṭh-ā-peti āvī c'eva raho ca. Na mettaṃ  Vacīkammaṃ pacc'upa-ṭ-ṭh-ā-peti āvī c'eva raho ca. Na mettaṃ mano-kammaṃ pacacupa-ṭ-ṭh-ā-peti āvīc'eva raho  Ca. Evaṃ kho bhikkhave bhikkhu ye te bhikkhu therā rattaññū cira-pabba-jitā Saṅgha-pitaro Saṅgha-parināyakā, te  Na akirekapūjāya pūjetā ho ti. Imehi kho bhikkhave bhikkhu ekādasahi dhammehi samannāgato bhikkhu  Abhabbo cakkhusmiṃ paṭinissagg-ā-nupassī viharituṃ.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>