<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Elevens, Sutta 18. A simile comparing the unskillful cowherd and the skillful cowherd to the unskillful bhikkhu and the skillful bhikkhu." />
<title>AN 11 18: Gopālaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					XI. Ekā-Dasaka Nipāta<br />
					II. Anussati Vagga</i></h4>

					<h4 class="ctr"><a href="../../../../backmatter/indexes/sutta/an/idx_11_ekadasakanipata.htm#p18">Sutta 18</a></h4>

					<h1>Gopālaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg347"><span class="f2 g"><b>[347]</b></span></a></p>

					<p class="f4"><span class="f3"><a id="p1">1.</a> [<a href="../../../../dhamma-vinaya/pts/an/11_elevens/an11.018.wood.pts.htm#p1">pts</a>][<a href="../../../../dhamma-vinaya/ati/an/11_elevens/an11.018.than.ati.htm#p1">than</a>][<a href="../../../../dhamma-vinaya/bd/an/11_elevens/an11.018.olds.bd.htm#p1">olds</a>]</span> "Ekādasahi, bhikkhave, aṇgehi samannāgato||<br />
					gopālako abhabbo gogaṇaṃ||<br />
					pariharituṃ||<br />
					phātikatuṃ.|| ||</p>

					<p class="f4">Katamehi ekādasahi?|| ||</p>

					<p class="f4"><b>[1]</b> Idha, bhikkhave, gopālako na rūpaññū hoti,||<br />
					<b>[2]</b> na lakkhaṇa-kusalo hoti,||<br />
					<b>[3]</b> na āsāṭikaṃ sāṭetā hoti,||<br />
					<b>[4]</b> na vaṇaṃ paṭicchādetā hoti,||<br />
					<b>[5]</b> na dhūmaṃ kattā hoti||<br />
					<b>[6]</b> na titthaṃ jānāti,||<br />
					<b>[7]</b> na pītaṃ jānāti,||<br />
					<b>[8]</b> na vīthiṃ jānāti,||<br />
					<b>[9]</b> na gocara-kusalo hoti,||<br />
					<b>[10]</b> anavase-sadohī ca hoti,||<br />
					<b>[11]</b> ye te usabhā gopitaro goparināyakā te na atireka pūjāya||<br />
					pūjetā hoti.|| ||</p>

					<p class="f4">Imehi kho, bhikkhave,||<br />
					ekādasahi aṇgehi samannāgato||<br />
					gopālako abhabbo gogaṇaṃ||<br />
					pariharituṃ,||<br />
					phātikatuṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam eva kho, bhikkhave,||<br />
					ekādasahi dhammehi samannāgato||<br />
					bhikkhu abhabbo||<br />
					imasmiṃ Dhamma-Vinaye||<br />
					vuḍḍhiṃ,||<br />
					virūḷhiṃ,||<br />
					vepullaṃ,||<br />
					āpajjituṃ.|| ||</p>

					<p class="f4">Katamehi ekādasahi?</p>

					<p class="f4"><a id="pg348"><span class="f2 g"><b>[348]</b></span></a> <b>[1]</b> Idha, bhikkhave, bhikkhu na rūpaññū hoti||<br />
					<b>[2]</b> na lakkhaṇa-kusalo hoti,||<br />
					<b>[3]</b> na āsāṭikaṃ sāṭetā hoti,||<br />
					<b>[4]</b> na vaṇaṃ paṭicchādetā hoti,||<br />
					<b>[5]</b> na dhūmaṃ kattā hoti,||<br />
					<b>[6]</b> na titthaṃ jānāti,||<br />
					<b>[7]</b> na pītaṃ jānāti,||<br />
					<b>[8]</b> na vīthiṃ jānāti,||<br />
					<b>[9]</b> na gocara-kusalo hoti,||<br />
					<b>[10]</b> anavasesadohī ca hoti||<br />
					<b>[11]</b> ye te bhikkhu therā rattaññū cira-pabba-jitā||<br />
					Saṇgha-pitaro||<br />
					Saṇgha-parināyakā||<br />
					te na atireka pūjāya pūjetā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><b>[1]</b> Kathañ ca, bhikkhave, bhikkhu||<br />
					na rūpaññū hoti?|| ||</p>

					<p class="f4">Idha, bhikkhave, bhikkhu||<br />
					yaṃ kiñci rūpaṃ||<br />
					sabbaṃ taṃ rūpaṃ||<br />
					cattāri mahā-bhūtāni||<br />
					catunnañ ca mahā-bhūtānaṃ||<br />
					upādāya rūpanti||<br />
					yathā-bhūtaṃ na-p-pajānāti.|| ||</p>

					<p class="f4">Evaṃ kho, bhikkhave, bhikkhū||<br />
					na rūpaññū hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[2]</b> Kathañ ca, bhikkhave, bhikkhu||<br />
					na lakkhaṇa-kusalo hoti?|| ||</p>

					<p class="f4">Idha, bhikkhave, bhikkhu,||<br />
					'kamma lakkhaṇo bālo,||<br />
					kamma-lakkhaṇo paṇḍito' ti||<br />
					yathā-bhūtaṃ na-p-pajānāti.|| ||</p>

					<p class="f4">Evaṃ kho, bhikkhave, bhikkhu||<br />
					na lakkhaṇa-kusalo hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[3]</b> Kathañ ca, bhikkhave, bhikkhu na āsāṭikaṃ sāṭetā hoti?|| ||</p>

					<p class="f4">Idha, bhikkhave, bhikkhu uppannaṃ kāma-vitakkaṃ adhivāseti na-p-pajahati na vinodeti na vyantī-karoti na anabhāvaṃ gameti.|| ||</p>

					<p class="f4">Uppannaṃ vyāpāda-vitakkaṃ adhivāseti na-p-pajahati na vinodeti na vyantī-karoti na anabhāvaṃ gameti.|| ||</p>

					<p class="f4">Uppannaṃ vihiṃsā vitakkaṃ adhivāseti na-p-pajahati na vinodeti na vyantī-karoti,||<br />
					na anabhāvaṃ gameti.|| ||</p>

					<p class="f4">Uppannūppanne pāpake akusale dhamme adhivāseti na-p-pajahati na vinodeti vyantī-karoti na anabhāvaṃ gameti.|| ||</p>

					<p class="f4">Evaṃ kho, bhikkhave, bhikkhu na āsāṭikaṃ sāṭetā hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[4]</b> Kathañ ca, bhikkhave, bhikkhu||<br />
					na vaṇaṃ paṭicchādetā hoti?|| ||</p>

					<p class="f4">Idha, bhikkhave, bhikkhu||<br />
					cakkhunā rūpaṃ disvā||<br />
					nimitta-g-gāhī hoti||<br />
					anubyañjanaggāhī,||<br />
					yatvādhi-karaṇam enaṃ cakkhu'ndriyaṃ||<br />
					asaṃvutaṃ viharantaṃ||<br />
					abhijjhā domanassā||<br />
					pāpakā akusalā dhammā||<br />
					anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati cakkhu'ndriyaṃ,||<br />
					cakkhu'ndriye na saṃvaraṃ āpajjati.|| ||</p>

					<p class="f4">Sotena saddaṃ sutvā||<br />
					nimitta-g-gāhī hoti anubyañjanaggāhī,||<br />
					yatvādhi-karaṇam enaṃ sot'indriyaṃ||<br />
					asaṃvutaṃ viharantaṃ||<br />
					abhijjhā domanassā||<br />
					pāpanā akusalā dhammā||<br />
					anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati sot'indriyaṃ,||<br />
					sotendriye na saṃvaraṃ āpajjati.|| ||</p>

					<p class="f4">Ghānena <a id="pg349"><span class="f2 g"><b>[349]</b></span></a> gandhaṃ ghāyitvā||<br />
					nimitta-g-gāhī hoti anubyañjanaggāhī,||<br />
					yatvādhi-karaṇam enaṃ ghānendriyaṃ||<br />
					asaṃvutaṃ viharantaṃ||<br />
					abhijjhā domanassā||<br />
					pāpanā akusalā dhammā||<br />
					anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati ghānendriyaṃ,||<br />
					ghātendriye na saṃvaraṃ āpajjati.|| ||</p>

					<p class="f4">Jivhāya rasaṃ sāyitvā||<br />
					nimitta-g-gāhī hoti anubyañjanaggāhī,||<br />
					yatvādhi-karaṇam enaṃ jivhāndriyaṃ||<br />
					asaṃvutaṃ viharantaṃ||<br />
					abhijjhā domanassā||<br />
					pāpanā akusalā dhammā||<br />
					anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati jivhāndriyaṃ,||<br />
					jivhāndriye na saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā||<br />
					nimitta-g-gāhī hoti anubyañjanaggāhī,||<br />
					'yatvādhi-karaṇam enaṃ kāyendriyaṃ||<br />
					asaṃvutaṃ viharantaṃ||<br />
					abhijjhā domanassā||<br />
					pāpanā akusalā dhammā||<br />
					anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati kāyendriyaṃ,||<br />
					kāyendriye na saṃvaraṃ āpajjati.|| ||</p>

					<p class="f4">Manasādhammaṃ viññāya||<br />
					nimitta-g-gāhī hoti anubyañjanaggāhī,||<br />
					yatvādhi-karaṇam enaṃ man'indriyaṃ||<br />
					asaṃvutaṃ viharantaṃ||<br />
					abhijjhā domanassā||<br />
					pāpakā akusalā-dhammā||<br />
					anvāssaveyyuṃ,||<br />
					tassa saṃvarāya na paṭipajjati,||<br />
					na rakkhati man'indriyaṃ||<br />
					man'indriye saṃvaraṃ nāpajjati.|| ||</p>

					<p class="f4">Evaṃ, bhikkhave, bhikkhu||<br />
					na vaṇaṃ paṭicchādetā hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[5]</b> Kathañ ca, bhikkhave, bhikkhu||<br />
					na dhūmaṃ kattā hoti?|| ||</p>

					<p class="f4">Idha, bhikkhave, bhikkhu||<br />
					na yathā-sutaṃ||<br />
					yathā-pariyan||<br />
					taṃ Dhammaṃ vitthārena paresaṃ desetā hoti.|| ||</p>

					<p class="f4">Evaṃ kho, bhikkhave, bhikkhu||<br />
					na dhūmaṃ kattā hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[6]</b> Kathañ ca, bhikkhave, bhikkhu||<br />
					na titthaṃ jānāti?|| ||</p>

					<p class="f4">Idha, bhikkhave, bhikkhu||<br />
					ye te bhikkhu bahu-s-sutā āgatāgamā||<br />
					dhamma-dharā||<br />
					vinaya-dharā||<br />
					mātikā-dharā,||<br />
					te kālena kālaṃ upasaṇkamitvā||<br />
					na paripucjati,||<br />
					na paripañhati,||<br />
					'idaṃ bhante kathaṃ,||<br />
					imassa ko attho' ti?|| ||</p>

					<p class="f4">Tassa te āyasmanto||<br />
					avivaṭañ c'eva na vivaranti||<br />
					anuttānīkatañ ca na uttānīṃ
					karontī anekavivihitetasu ca 
					kaṇkhaṭṭhānīyesu Dhammesu kaṇkhaṃ||<br />
					na paṭivinodenti.|| ||</p>

					<p class="f4">Evaṃ kho, bhikkhave, bhikkhu||<br />
					na titthaṃ jānāti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[7]</b> Kathañ ca, bhikkhave,||<br />
					bhikkhu na pītaṃ jānāti?|| ||</p>

					<p class="f4">Idha, bhikkhave, bhikkhu||<br />
					Tathāgata-p-pavedite||<br />
					Dhamma-Vinaye desiyamāne||<br />
					na labhati attha-vedaṃ,||<br />
					na labhati dhamma-vedaṃ,||<br />
					na labhati dhamm'ūpasaṃhitaṃ pāmujjaṃ.|| ||</p>

					<p class="f4">Evaṃ kho, bhikkhave,||<br />
					bhikkhu na pītaṃ jānāti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[8]</b> Kathañ ca, bhikkhave,||<br />
					bhikkhu na vīthiṃ jānāti?|| ||</p>

					<p class="f4">Idha, bhikkhave, bhikkhu||<br />
					Ariyaṃ Aṭṭhaṇgikaṃ Maggaṃ||<br />
					yathā-bhūtaṃ na-p-pajānāti.|| ||</p>

					<p class="f4">Evaṃ kho, bhikkhave,||<br />
					bhikkhu na vīthiṃ jānāti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[9]</b> Kathañ ca, bhikkhave,||<br />bhikkhu na gocara-kusalo hoti?|| ||</p>

					<p class="f4"><a id="pg350"><span class="f2 g"><b>[350]</b></span></a> Idha, bhikkhave, bhikkhu||<br />
					cattāro sati-paṭṭhāne||<br />
					yathā-bhūtaṃ na-p-pajānāti.|| ||</p>

					<p class="f4">Evaṃ kho, bhikkhave,||<br />
					bhikkhu na gocara-kusalo hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[10]</b> Kathañ ca, bhikkhave,||<br />bhikkhu anavase-sadohī hoti?|| ||</p>

					<p class="f4">Idha, bhikkhave, bhikkhuṃ||<br />
					saddhā gahapatikā||<br />
					abhihaṭṭhuṃ pavārenti||<br />
					cīvara-piṇḍapāta-senāsana-gilāna-paccaya-bhesajja-parikkhārena||<br />
					tatra bhikkhu||<br />
					mattaṃ na jānāti||<br />
					paṭiggahanāya.|| ||</p>
					
					<p class="f4">Evaṃ kho, bhikkhave,||<br />
					bhikkhu anavase-sadohī hoti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><b>[11]</b> Kathañ ca, bhikkhave, bhikkhu||<br />
					ye te usabhā gopitaro goparināyakā te||<br />
					na atireka pūjāya||<br />
					pūjetā hoti?|| ||</p>

					<p class="f4">Idha, bhikkhave, bhikkhu||<br />
					ye te bhikkhu therā rattaññū cira-pabba-jitā||<br />
					Saṇgha-pitaro,||<br />
					Saṇgha-parināyakā,||<br />
					te na atirekapūjāya pūjetā hoti.|| ||</p>

					<p class="f4">Evaṃ kho, bhikkhave, bhikkhu||<br />
					ye te usabhā gopitaro goparināyakā te||<br />
					na atireka pūjāya||<br />
					pūjetā hoti.|| ||</p>

					<p class="f4">Imehi kho, bhikkhave,||<br />
					ekādasahi dhammehi samannāgato||<br />
					bhikkhu abhabbo||<br />
					imasmiṃ Dhamma-Vinaye||<br />
					vuḍḍhiṃ,||<br />
					virūḷhiṃ,||<br />
					vepullaṃ,||<br />
					āpajjituṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ekādasahi bhikkhave aṇgehi samannāgato gopālako bhabbo gogaṇaṃ pariharituṃ,||<br />
					phātikatuṃ.|| ||</p>

					<p class="f4">Katamehi ekādasahi?|| ||</p>

					<p class="f4"><b>[1]</b> Idha, bhikkhave, gopālako rūpaññū hoti||<br />
					<b>[2]</b> lakkhaṇakusalo hoti,||<br />
					<b>[3]</b> āsāṭikaṃ sāṭetā hoti,||<br />
					<b>[4]</b> vaṇaṃ paṭicchādetā hoti,||<br />
					<b>[5]</b> dhūmaṃ kattā hoti,||<br />
					<b>[6]</b> titthaṃ jānāti,||<br />
					<b>[7]</b> pītaṃ jānāti,||<br />
					<b>[8]</b> vīthiṃ jānāti,||<br />
					<b>[9]</b> gocara-kusalo hoti,||<br />
					<b>[10]</b> sāvasesadohī hoti,||<br />
					<b>[11]</b> ye te usabhā gopitaro goparināyakā,||<br />
					te atireka pūjāya pūjetā hoti.|| ||</p>

					<p class="f4">Imehi kho bhikkhave ekādasahi aṇgehi samannāgato gopālako bhabbo gogaṇaṃ pariharituṃ,||<br />
					phātikatuṃ.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>
					
					<p class="f4">Evam eva kho bhikkhave ekādasahi dhammehi samannāgato bhikkhu bhabbo imasmiṃ dhamma vinaye vuḍḍhiṃ virūḷhiṃ vepullaṃ āpajjituṃ.|| ||</p>

					<p class="f4">Katamehi ekādasahi?</p>

					<p class="f4"><a id="pg351"><span class="f2 g"><b>[351]</b></span></a> <b>[1]</b> Idha, bhikkhave, bhikkhu rūpaññū hoti <b>[2]</b> lakkhaṇa kusalo hoti,||<br />
					<b>[3]</b> āsāṭikaṃ sāṭetā hoti,||<br />
					<b>[4]</b> vaṇaṃ paṭicchādetā hoti,||<br />
					<b>[5]</b> dhūmaṃ kattā hoti,||<br />
					<b>[6]</b> titthaṃ jānāti,||<br />
					<b>[7]</b> pītaṃ jānāti,||<br />
					<b>[8]</b> vīthiṃ jānāti,||<br />
					<b>[9]</b> gocara-kusalo hoti,||<br />
					<b>[10]</b> sāvasesadohī hoti,||<br />
					<b>[11]</b> ye te bhikkhu therā rattaññū cira-pabba-jitā Saṇgha-pitaro Saṇgha-parināyakā,||<br />
					te atirekapūjāya pūjetā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><b>[1]</b> Kathañ ca, bhikkhave, bhikkhu rūpaññū hoti?|| ||</p>

					<p class="f4">Idha, bhikkhave, bhikkhu yaṃ kiñci rūpaṃ sabbaṃ taṃ rūpaṃ cattāri mahā-bhūtāni,||<br />
					catunnañ ca mahā-bhūtānaṃ upādāya rūpantī yathā-bhūtaṃ pajānāti,||<br />
					Evaṃ kho, bhikkhave, bhikkhū rūpaññū hoti.|| ||</p>

					<p class="ctr c">&#9632;</p>

					<p class="f4"><b>[2]</b> Kathañ ca, bhikkhave, bhikkhu lakkhaṇa-kusalo hoti?|| ||</p>

					<p class="f4">Idha, bhikkhave, bhikkhu 'kamma-lakkhaṇo bālo,||<br />
					kamma-lakkhaṇo paṇḍito'ti yathā-bhūtaṃ pajānāti,||<br />
					Evaṃ kho, bhikkhave, bhikkhu lakkhaṇa-kusalo hoti.|| ||</p>

					<p class="ctr c">&#9632;</p>

					<p class="f4"><b>[3]</b> Kathañ ca, bhikkhave, bhikkhu āsāṭikaṃ sāṭetā hoti?|| ||</p>

					<p class="f4">Idha, bhikkhave, bhikkhu uppannaṃ kāma-vitakkaṃ n'ādhivāseti pajahati vinodeti byāntīkaroti,||<br />
					anabhāvaṃ gameti,||<br />
					uppannaṃ vyāpāda vitakkaṃ n'ādhivāseti pajahati vinodeti vyantī-karoti anabhāvaṃ gameti.|| ||</p>

					<p class="f4">Uppannaṃ vihiṃsā vitakkaṃ n'ādhivāseti pajahati vinodeti vyantī-karoti anabhāvaṃ gameti.|| ||</p>

					<p class="f4">Uppannuppanne pāpake akusale dhamme n'ādhivāseti pajahati vinodeti vyantī-karoti anabhāvaṃ gameti.|| ||</p>

					<p class="f4">Evaṃ kho, bhikkhave, bhikkhu āsāṭikaṃ sāṭetā hoti.|| ||</p>

					<p class="ctr c">&#9632;</p>

					<p class="f4"><b>[4]</b> Kathañ ca, bhikkhave, bhikkhu vaṇaṃ paṭicchādetā hoti?|| ||</p>

					<p class="f4">Idha, bhikkhave, bhikkhu cakkhunā rūpaṃ disvā na nimitta-g-gāhī hoti,||<br />
					n-ā-nu-vyañjana-g-gāhī yatvādhi-karaṇamenaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="ctr c">-&#9702;-</p>

					<p class="f4">Sotena saddaṃ sutvā na nimitta-g-gāhī hoti,||<br />
					n-ā-nu-vyañjana-g-gāhī yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sotendriye saṃvaraṃ āpajjati.|| ||</p>

					<p class="ctr c">-&#9702;-</p>

					<p class="f4">Ghānenana ghandhaṃ ghāyitvā na nimitta-g-gāhī hoti,||<br />
					n-ā-nu-vyañjana-g-gāhī yatvādhi-karaṇamenaṃ ghānendriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghātendriyaṃ,||<br />
					ghān'endriye saṃvaraṃ āpajjati.|| ||</p>

					<p class="ctr c">-&#9702;-</p>

					<p class="f4">Jivhāya rasaṃ sāyitvā na nimitta-g-gāhī hoti,||<br />
					n-ā-nu-vyañjana-g-gāhī yatvādhi-karaṇamenaṃ jivhāndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivhāndriyaṃ,||<br />
					jivhāndriye saṃvaraṃ āpajjati.|| ||</p>

					<p class="ctr c">-&#9702;-</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti,||<br />
					n-ā-nu-vyañjana-g-gāhī yatvādhi-karaṇamenaṃ kāyendriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāyendriyaṃ,||<br />
					kāyendriye saṃvaraṃ āpajjati.|| ||</p>

					<p class="ctr c">-&#9702;-</p>

					<p class="f4">Manasā dhammaṃ viññāya na nimitta-g-gāhī hoti,||<br />
					n-ā-nu-vyañjana-g-gāhītha yatvādhi-karaṇamenaṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa <a id="pg352"><span class="f2 g"><b>[352]</b></span></a> saṃvarāya āpajjati.|| ||</p>

					<p class="f4">Evaṃ kho, bhikkhave, bhikkhu vaṇaṃ paṭicchādetā hoti.|| ||</p>

					<p class="ctr c">&#9632;</p>

					<p class="f4"><b>[5]</b> Kathañ ca, bhikkhave, bhikkhu dhūmaṃ kattā hoti?|| ||</p>

					<p class="f4">Idha, bhikkhave, bhikkhu yathā-sutaṃ yathā-pariyan taṃ dhammaṃ vitthārena paresaṃ desetā hoti.|| ||</p>

					<p class="f4">Evaṃ kho, bhikkhave, bhikkhu dhūmaṃ kattā hoti.|| ||</p>

					<p class="ctr c">&#9632;</p>

					<p class="f4"><b>[6]</b> Kathañ ca, bhikkhave, bhikkhu titthaṃ jānāti?|| ||</p>

					<p class="f4">Idha, bhikkhave, bhikkhu ye te bhikkhu bahu-s-sutā āgatāgamā dhamma-dharā vinaya-dharā mātikā-dharā,||<br />
					te kālena kālaṃ upasaṇkamitvā paripucjati,||<br />
					paripañhati,||<br />
					'Idaṃ bhante kathaṃ,||<br />
					imassa ko attho' ti?|| ||</p>

					<p class="f4">Tassa te āyasmanto avivaṭañ c'eva vivaranti,||<br />
					anuttānīkatañ ca uttānīṃ karontī ti.|| ||</p>

					<p class="f4">Anekavivihitetasu ca kaṇkhaṭṭhānīyesu dhammesu kaṇkhaṃ paṭivinodenti.|| ||</p>

					<p class="f4">Evaṃ kho, bhikkhave, bhikkhu titthaṃ jānāti.|| ||</p>

					<p class="ctr c">&#9632;</p>

					<p class="f4"><b>[7]</b> Kathañ ca, bhikkhave, bhikkhu pītaṃ jānāti?|| ||</p>

					<p class="f4">Idha, bhikkhave, bhikkhu Tathāgata-p-pavedite Dhamma-Vinaye desiyamāne labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ Evaṃ kho, bhikkhave, bhikkhu pītaṃ jānāti.|| ||</p>

					<p class="ctr c">&#9632;</p>

					<p class="f4"><b>[8]</b> Kathañ ca, bhikkhave, bhikkhu vīthiṃ jānāti?|| ||</p>

					<p class="f4">Idha, bhikkhave, bhikkhu ariyaṃ aṭṭhaṇgikaṃ Maggaṃ yathā-bhūtaṃ pajānāti.|| ||</p>

					<p class="f4">Evaṃ kho, bhikkhave, bhikkhu vīthiṃ jānāti.|| ||</p>

					<p class="ctr c">&#9632;</p>

					<p class="f4"><b>[9]</b> Kathañ ca, bhikkhave, bhikkhu gocara-kusalo hoti?|| ||</p>

					<p class="f4">Idha, bhikkhave, bhikkhu cattāro sati-paṭṭhāne yathā-bhūtaṃ pajānāti.|| ||</p>

					<p class="f4">Evaṃ kho, bhikkhave, bhikkhu gocara-kusalo hoti</p>

					<p class="ctr c">&#9632;</p>

					<p class="f4"><b>[10]</b> Kathañ ca, bhikkhave, bhikkhu sāvasesadohī hoti?|| ||</p>

					<p class="f4">Idha, bhikkhave, bhikkhu saddhā gahapatikā abhiṭṭhuṃ pavārenti cīvara piṇḍa-pāta sen'āsana gilāna-paccaya bhesajja parikkhārena.|| ||</p>

					<p class="f4">Tatra bhikkhu mattaṃ jānāti paṭiggahanāya.|| ||</p>

					<p class="f4"><a id="pg353"><span class="f2 g"><b>[353]</b></span></a> Evaṃ kho, bhikkhave, bhikkhu sāvasesadohī hoti.|| ||</p>

					<p class="ctr c">&#9632;</p>

					<p class="f4"><b>[11]</b> Kathañ ca, bhikkhave, bhikkhu ye te bhikkhu therā rattaññū cira-pabba-jitā Saṇgha-pitaro Saṇgha-parināyakā te atirekapūjāya pūjetā hoti.|| ||</p>

					<p class="f4">Idha, bhikkhave, bhikkhu ye te bhikkhu therā rattaññū cira-pabba-jitā Saṇgha-pitaro Saṇgha-parināyakā tesu mettaṃ kāya-kammaṃ pacc'upaṭṭhāpeti āvī c'eva raho ca.|| ||</p>

					<p class="f4">Mettaṃ vacī-kammaṃ pacc'upaṭṭhāpeti āvī c'eva raho ca.|| ||</p>

					<p class="f4">Mettaṃ mano-kammaṃ paccacupaṭṭhāpeti āvī c'eva raho ca.|| ||</p>

					<p class="f4">Evaṃ kho, bhikkhave, bhikkhu ye te bhikkhu therā rattaññū cira-pabba-jitā Saṇgha-pitaro Saṇgha-parināyakā te atireka pūjāya pūjetā hoti.|| ||</p>

					<p class="ctr c">&#9632;</p>

					<p class="f4">Imehi kho bhikkhave ekādasahi dhammehi samannāgato bhikkhu bhabbo imasmiṃ Dhamma-Vinaye vuḍḍhiṃ virūḷhiṃ vepullaṃ āpajjitunti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>