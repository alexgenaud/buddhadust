<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 49. Two bhikkhus come to the Buddha to declare Arahantship and the Buddha approves, praising the fact that they speak of the Goal without mentioning the self." />
<title>AN 6 49: Khema Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p49">Sutta 49</a></h4>

					<h1>Khema Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg358"><span class="f2 g"><b>[358]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.049.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.049.than.ati.htm#p1">than</a>]</span> Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā ca Khemo āyasmā ca Sumano Sāvattiyaɱ viha- <a id="pg359"><span class="f2 g"><b>[359]</b></span></a> ranti Andhavanasmiɱ.|| ||</p>

					<p class="f4">Atha kho āyasmā ca Khemo āyasmā ca Sumano yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho āyasmā Khemo Bhagavantaɱ etad avoca:|| ||</p>

					<p class="f4">"Yo so bhante bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho pari-k-khīṇa-bhava-saŋyojano samma-d-aññā vimutto,||<br />
					tassa na evaɱ hoti:|| ||</p>

					<p class="f4">'Atthi me seyyo' ti vā||<br />
					'Atthi me sadiso' ti vā||<br />
					'Atthi me hīno' ti vā" ti.|| ||</p>

					<p class="f4">Idam avocā yasmā Khemo samanuñño Satthā ahosi.|| ||</p>

					<p class="f4">Atha kho āyasmā Khemo samanuñño me Satthāti uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho āyasmā Sumano acira-pakkante āyasmante kheme Bhagavantaɱ etad avoca:|| ||</p>

					<p class="f4">"Yo so bhante bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho pari-k-khīṇa-bhava-saŋyojano samma-d-aññā-vimutto,||<br />
					tassa na evaɱ hoti:|| ||</p>

					<p class="f4">"'N'atthi me seyyo' ti vā,||<br />
					'N'atthi me sadiso' ti vā,||<br />
					'N'atthi me hīno' ti vā" ti.|| ||</p>

					<p class="f4">Idam avocā yasmā Sumano samanuñño Satthā ahosi.|| ||</p>

					<p class="f4">Atha kho āyasmā Sumano samanuñño me Satthāti uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho Bhagavā acira-pakkante āyasmante ca kheme āyasmante ca sumane bhikkhū āmentasi:||<br />
					evaɱ kho bhikkhave kula-puttā aññaɱ vyākaronti,||<br />
					attho ca vutto,||<br />
					attā ca anupanīto.|| ||</p>

					<p class="f4">Atha ca pana idh'ekacce mogha-purisā hasamānakā maññe aññaɱ vyākarontī ti.|| ||</p>

					<p class="f4">Te pacchā vighātaɱ āpajjantī ti.|| ||</p>

					<p class="f4 ctr">Na ussesu na omesu samatte nopanīyare||<br />
					Khīṇā sañjāti vusitaɱ Brahma-cariyaɱ caranti||<br />
					Saŋyojana-vippamuttā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>