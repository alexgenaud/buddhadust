<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 64. Six powers of the Buddha by which he claims leadership, has confidence in addressing any group, and rolls on the wheel of Dhamma." />
<title>AN 6 64: Sīha-Nāda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					VI. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p64">Sutta 64</a></h4>

					<h1>Sīha-Nāda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg417"><span class="f2 g"><b>[417]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.064.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cha yimāni bhikkhave Tathāgatassa Tathāgata-balāni,||<br />
					yehi balehi samannāgato Tathāgato āsa-bhaṇṭhānaṃ paṭipānāti,||<br />
					parisāsu sīha-nādaṃ nadati,||<br />
					brahma-cakkaṃ pavanteti.|| ||</p>

					<p class="f4">Katamāni cha?|| ||</p>

					<p class="f4">3. Idha, bhikkhave, Tathāgato ṭhānañ ca ṭhānato aṭṭhānañ ca aṭṭhānato yathā-bhūtaṃ pajānāti.|| ||</p>

					<p class="f4">Yam pi bhikkhave Tathāgato ṭhānañ ca ṭhānato aṭṭhānañ ca aṭṭhānato yathā-bhūtaṃ pajānāti,||<br />
					idam pi bhikkhave Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">4. Puna ca paraṃ bhikkhave Tathāgato atītān-ā-gata-pacc'uppannānaṃ kamma-samā-dānānaṃ ṭhānaso hetuso vipākaṃ yathā-bhūtaṃ pajānāti.|| ||</p>

					<p class="f4">Yam pi bhikkhave Tathāgato atītān-ā-gata-pacc'uppannānaṃ kamma-samā-dānānaṃ ṭhānaso hetuso vipākaṃ yathā-bhūtaṃ pajānāti,||<br />
					idam pi bhikkhave Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">5. Puna ca paraṃ bhikkhave Tathāgato jhāna-vimokkha- <a id="pg418"><span class="f2 g"><b>[418]</b></span></a> samādhi-samāpattinaṃ saṇkilesaṃ vodānaṃ vuṭṭhānaṃ yathā-bhūtaṃ pajānāti.|| ||</p>

					<p class="f4">Yam pi bhikkhave Tathāgato jhāna-vimokkha-samādhi-samāpattinaṃ saṇkilesaṃ vodānaṃ vuṭṭhāna yathā-bhūtaṃ pajānāti,||<br />
					idam pi bhikkhave Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">6. Puna ca paraṃ bhikkhave Tathāgato aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'idaṃ:|| ||</p>

					<p class="f4">Ekam pi jātiṃ,||<br />
					dve pi jātiyo||<br />
					tisso pi jātiyo||<br />
					vatasso pi jātiyo||<br />
					pañca pi jātiyo||<br />
					dasa pi jātiyo,||<br />
					vīsam pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsami pi jātiyo||<br />
					jāti-satam pi jāti-sahassam pi||<br />
					jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe.|| ||</p>

					<p class="f4">Amutrāsiṃ evaṃ-nāmo,||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato vuto amutra upapādiṃ,||<br />
					tatrāpāsiṃ||<br />
					evaṃ-nāmo||<br />
					evaṃ-gotto||<br />
					evaṃ vaṇaṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato vuto idh'ūpapanno ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Yam pi bhikkhave Tathāgato aneka-vihitaṃ pubbe-nivāsaṃ anussarati,||<br />
					seyyath'idaṃ:|| ||</p>

					<p class="f4">Ekam pi jātiṃ,||<br />
					dve pi jātiyo||<br />
					tisso pi jātiyo||<br />
					vatasso pi jātiyo||<br />
					pañca pi jātiyo||<br />
					dasa pi jātiyo,||<br />
					vīsam pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsami pi jātiyo||<br />
					jāti-satam pi jāti-sahassam pi||<br />
					jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe.|| ||</p>

					<p class="f4">Amutrāsiṃ evaṃ-nāmo,||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato vuto amutra upapādiṃ,||<br />
					tatrāpāsiṃ||<br />
					evaṃ-nāmo||<br />
					evaṃ-gotto||<br />
					evaṃ vaṇaṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato vuto idh'ūpapanno ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					idam pi bhikkhave Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">7. Puna ca paraṃ bhikkhave Tathāgato dibbena cakkhūnā visuddhena atikkanta-mānusakena satate passati cavamāne,||<br />
					uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti.|| ||</p>

					<p class="f4">Yam pi bhikkhave Tathāgato dibbena cakkhūnā visuddhena atikkanta-mānusakena satate passati cavamāne,||<br />
					uppajjamāne hīne paṇīte suvaṇṇe ndubbaṇṇe sugate duggate yathā-kamm'ūpage satte pajānāti,||<br />
					idam pi bhikkhave Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">8. Puḍa ca paraṃ bhikkhave Tathāgato āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme yaṃ abhiññā sacchi-katvā upasampajja viharati.|| ||</p>

					<p class="f4">Yam pi bhikkhave Tathāgato āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme yaṃ abhiññā sacchi-katvā upasampajja viharati,||<br />
					idam pi bhikkhave Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4"><a id="pg419"><span class="f2 g"><b>[419]</b></span></a> Imāni kho bhikkhave cha Tathāgatassa Tathāgata-balāni,||<br />
					yehi balehi samannāgato Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">9. Tatra ce bhikkhave pare Tathāgataṃ ṭhānañ ca ṭhānato aṭṭhānañ ca aṭṭhānato yathā-bhūtaṃ ñāṇena upasaṇkamitvā pañhaṃ pucchanti,||<br />
					yathā yathā bhikkhave Tathāgatassa ṭhānañca ṭhānato aṭṭhānañ ca aṭṭhānato yathā-bhūtaṃ ñāṇaṃ viditaṃ,||<br />
					tatha tathā tesaṃ Tathāgato ṭhānañ ca ṭhānato aṭṭhānañ ca aṭṭhānato yathā-bhūtaṃ ñāṇena pañhaṃ puṭṭho vyākaroti.|| ||</p>

					<p class="f4">10. Tatra ce bhikkhave pare Tathāgataṃ atītān-ā-gata-pacc'uppannānaṃ kamma-samā-dānānaṃ ṭhānaso hetuso vipākaṃ yathā-bhūtaṃ ñāṇena upasaṇkamitvā pañhaṃ pucchanti,||<br />
					yathā yathā bhikkhave Tathāgatassa atītān-ā-gata-pacc'uppannānaṃ kamma-samā-dānānaṃ ṭhānaso heteso vipākaṃ yathā-bhūtaṃ ñāṇaṃ viditaṃ,||<br />
					tathā tathā tesaṃ Tathāgato atītān-ā-gata-pacc'uppannānaṃ kamma-samā-dānānaṃ ṭhānaso hetuso vipākaṃ yathā-bhūtaṃ ñāṇena pañhaṃ puṭṭho vyākaroti.|| ||</p>

					<p class="f4">11. Tatra ce bhikkhave pare Tathāgataṃ jhāna-vimokkha-samādhi-samāpattinaṃ saṇkilesā vodānaṃ vuṭṭhānaṃ yathā-bhūtaṃ ñāṇena upasaṇkamitvā pañhaṃ pucchanti,||<br />
					yathā yathā bhikkhave Tathāgatassa jhāna-vimokkha-samādhi-samāpattīnaṃ saṇkilesaṃ vodānaṃ vuṭṭhānaṃ yathā-bhūtaṃ ñāṇaṃ viditaṃ,||<br />
					tathā tathā tesaṃ Tathāgato jhāna-vimokkha-samādhi-samāpattīnaṃ saṇkilesaṃ vodānaṃ vuṭṭhānaṃ yathā-bhūtaṃ ñāṇena pañhaṃ puṭṭho vyākaroti.|| ||</p>

					<p class="f4">12. Tatra ce bhikkhave pare Tathāgataṃ pubbe-nivāsānu-s-satiṃ yathā-bhūtaṃ ñāṇena upasaṇkamitvā pañhaṃ pucchanti,||<br />
					yathā yathā bhikkhave Tathāgatassa pubbe-nivāsānu-s-satiṃ yathā-bhūtaṃ ñāṇena viditaṃ,||<br />
					tathā tathā <a id="pg420"><span class="f2 g"><b>[420]</b></span></a> tesaṃ Tathāgato pubbe-nivāsānu-s-satiṃ yathā-bhūtaṃ ñāṇena pañhaṃ puṭṭho vyākaroti.|| ||</p>

					<p class="f4">13. Tatra ce bhikkhave pare Tathāgataṃ sattāṇaṃ cut'upapātaṃ yathā-bhūtaṃ ñāṇena upasaṇkamitvā pañhaṃ pucchanti,||<br />
					yathā yathā bhikkhave Tathāgatassa sattāṇaṃ cūtupapapātaṃ yathā-bhūtaṃ ñāṇaṃ viditaṃ,||<br />
					tathā tathā tesaṃ Tathāgato sattāṇaṃ cut'upapātaṃ yathā-bhūtaṃ ñāṇena pañhaṃ puṭṭho vyākaroti.|| ||</p>

					<p class="f4">14. Tatra ce bhikkhave pare Tathāgataṃ āsavānaṃ khayā yathā-bhūtaṃ ñāṇena upasaṇkamitvā pañhaṃ pucchanti,||<br />
					yathā yathā bhikkhave Tathāgatassa āsavānaṃ khayā yathā-bhūtaṃ ñāṇaṃ viditaṃ,||<br />
					tathā tathā tesaṃ Tathāgato āsavānaṃ khayaṃ yathā-bhūtaṃ ñāṇena pañhaṃ puṭṭo vyākaroti.|| ||</p>

					<p class="f4">15. Tatra, bhikkhave, yam idaṃ ṭhānañ ca ṭhānato aṭṭhānañ ca aṭraṭhānato yathā-bhūtaṃ ñānaṃ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaṃ atītān-ā-gata-pacc'uppannānaṃ kamma-samā-dānānaṃ ṭhānaso hetuso vipākaṃ yathā-bhūtaṃ ñāṇaṃ,||<br />
					tampi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaṃ jhāna-vimokkha-samādhi-samāpattīnaṃ saṇkilesaṃ vodānaṃ vuṭṭhānaṃ yathā-bhūtaṃ ñāṇaṃ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaṃ pubbe-nivāsānu-s-satiṃ yathā-bhūtaṃ ñāṇaṃ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaṃ sattāṇaṃ cut'upapātaṃ yathā-bhūtaṃ ñāṇaṃ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaṃ āsavānaṃ khayā yathā-bhūtaṃ ñāṇaṃ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Iti kho bhikkhave samādhi Maggo,||<br />
					asamādhi kummaggo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>