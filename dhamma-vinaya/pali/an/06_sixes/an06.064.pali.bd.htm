<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 64. Six powers of the Buddha by which he claims leadership, has confidence in addressing any group, and rolls on the wheel of Dhamma." />
<title>AN 6 64: Sīha-Nāda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p64">Sutta 64</a></h4>

					<h1>Sīha-Nāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg417"><span class="f2 g"><b>[417]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.064.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cha yimāni bhikkhave Tathāgatassa Tathāgata-balāni,||<br />
					yehi balehi samannāgato Tathāgato āsa-bhaṇṭhānaɱ paṭipānāti,||<br />
					parisāsu sīha-nādaɱ nadati,||<br />
					brahma-cakkaɱ pavanteti.|| ||</p>

					<p class="f4">Katamāni cha?|| ||</p>

					<p class="f4">3. Idha, bhikkhave, Tathāgato ṭhānañ ca ṭhānato aṭṭhānañ ca aṭṭhānato yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato ṭhānañ ca ṭhānato aṭṭhānañ ca aṭṭhānato yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">4. Puna ca paraɱ bhikkhave Tathāgato atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">5. Puna ca paraɱ bhikkhave Tathāgato jhāna-vimokkha- <a id="pg418"><span class="f2 g"><b>[418]</b></span></a> samādhi-samāpattinaɱ saṅkilesaɱ vodānaɱ vuṭṭhānaɱ yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato jhāna-vimokkha-samādhi-samāpattinaɱ saṅkilesaɱ vodānaɱ vuṭṭhāna yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">6. Puna ca paraɱ bhikkhave Tathāgato aneka-vihitaɱ pubbe-nivāsaɱ anussarati.|| ||</p>

					<p class="f4">Seyyath'idaɱ:|| ||</p>

					<p class="f4">Ekam pi jātiɱ,||<br />
					dve pi jātiyo||<br />
					tisso pi jātiyo||<br />
					vatasso pi jātiyo||<br />
					pañca pi jātiyo||<br />
					dasa pi jātiyo,||<br />
					vīsam pi jātiyo||<br />
					tiɱsam pi jātiyo||<br />
					cattārīsam pi jātiyo||<br />
					paññāsami pi jātiyo||<br />
					jāti-satam pi jāti-sahassam pi||<br />
					jāti-sata-sahassam pi||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe.|| ||</p>

					<p class="f4">Amutrāsiɱ evaɱ-nāmo,||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaɱvedī||<br />
					evam-āyu-pariyanto.|| ||</p>

					<p class="f4">So tato vuto amutra upapādiɱ,||<br />
					tatrāpāsiɱ||<br />
					evaɱ-nāmo||<br />
					evaɱ-gotto||<br />
					evaɱ vaṇaṇo||<br />
					evam-āhāro||<br />
					evaɱ-sukha-dukkha-paṭisaɱvedī||<br />
					evam-āyu-pariyanto.|| ||</p>

					<p class="f4">So tato vuto idh'ūpapanno ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Yam pi bhikkhave Tathāgato aneka-vihitaɱ pubbe-nivāsaɱ anussarati,||<br />
					seyyath'idaɱ:|| ||</p>

					<p class="f4">Ekam pi jātiɱ,||<br />
					dve pi jātiyo||<br />
					tisso pi jātiyo||<br />
					vatasso pi jātiyo||<br />
					pañca pi jātiyo||<br />
					dasa pi jātiyo,||<br />
					vīsam pi jātiyo||<br />
					tiɱsam pi jātiyo||<br />
					cattārīsam pi jātiyo||<br />
					paññāsami pi jātiyo||<br />
					jāti-satam pi jāti-sahassam pi||<br />
					jāti-sata-sahassam pi||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe.|| ||</p>

					<p class="f4">Amutrāsiɱ evaɱ-nāmo,||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaɱvedī||<br />
					evam-āyu-pariyanto.|| ||</p>

					<p class="f4">So tato vuto amutra upapādiɱ,||<br />
					tatrāpāsiɱ||<br />
					evaɱ-nāmo||<br />
					evaɱ-gotto||<br />
					evaɱ vaṇaṇo||<br />
					evam-āhāro||<br />
					evaɱ-sukha-dukkha-paṭisaɱvedī||<br />
					evam-āyu-pariyanto.|| ||</p>

					<p class="f4">So tato vuto idh'ūpapanno ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">7. Puna ca paraɱ bhikkhave Tathāgato dibbena cakkhūnā visuddhena atikkanta-mānusakena satate passati cavamāne,||<br />
					uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti.|| ||</p>

					<p class="f4">Yam pi bhikkhave Tathāgato dibbena cakkhūnā visuddhena atikkanta-mānusakena satate passati cavamāne,||<br />
					uppajjamāne hīne paṇīte suvaṇṇe ndubbaṇṇe sugate duggate yathā-kamm'ūpage satte pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">8. Puḍa ca paraɱ bhikkhave Tathāgato āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme yaɱ abhiññā sacchi-katvā upasampajja viharati.|| ||</p>

					<p class="f4">Yam pi bhikkhave Tathāgato āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme yaɱ abhiññā sacchi-katvā upasampajja viharati,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4"><a id="pg419"><span class="f2 g"><b>[419]</b></span></a> Imāni kho bhikkhave cha Tathāgatassa Tathāgata-balāni,||<br />
					yehi balehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">9. Tatra ce bhikkhave pare Tathāgataɱ ṭhānañ ca ṭhānato aṭṭhānañ ca aṭṭhānato yathā-bhūtaɱ ñāṇena upasaṅkamitvā pañhaɱ pucchanti,||<br />
					yathā yathā bhikkhave Tathāgatassa ṭhānañca ṭhānato aṭṭhānañ ca aṭṭhānato yathā-bhūtaɱ ñāṇaɱ viditaɱ,||<br />
					tatha tathā tesaɱ Tathāgato ṭhānañ ca ṭhānato aṭṭhānañ ca aṭṭhānato yathā-bhūtaɱ ñāṇena pañhaɱ puṭṭho vyākaroti.|| ||</p>

					<p class="f4">10. Tatra ce bhikkhave pare Tathāgataɱ atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ yathā-bhūtaɱ ñāṇena upasaṅkamitvā pañhaɱ pucchanti,||<br />
					yathā yathā bhikkhave Tathāgatassa atītān-ā-gata-pacc'uppannānaɱ kamma-samā-dānānaɱ ṭhānaso heteso vipākaɱ yathā-bhūtaɱ ñāṇaɱ viditaɱ,||<br />
					tathā tathā tesaɱ Tathāgato atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ yathā-bhūtaɱ ñāṇena pañhaɱ puṭṭho vyākaroti.|| ||</p>

					<p class="f4">11. Tatra ce bhikkhave pare Tathāgataɱ jhāna-vimokkha-samādhi-samāpattinaɱ saṅkilesā vodānaɱ vuṭṭhānaɱ yathā-bhūtaɱ ñāṇena upasaṅkamitvā pañhaɱ pucchanti,||<br />
					yathā yathā bhikkhave Tathāgatassa jhāna-vimokkha-samādhi-samāpattīnaɱ saṅkilesaɱ vodānaɱ vuṭṭhānaɱ yathā-bhūtaɱ ñāṇaɱ viditaɱ,||<br />
					tathā tathā tesaɱ Tathāgato jhāna-vimokkha-samādhi-samāpattīnaɱ saṅkilesaɱ vodānaɱ vuṭṭhānaɱ yathā-bhūtaɱ ñāṇena pañhaɱ puṭṭho vyākaroti.|| ||</p>

					<p class="f4">12. Tatra ce bhikkhave pare Tathāgataɱ pubbe-nivāsānu-s-satiɱ yathā-bhūtaɱ ñāṇena upasaṅkamitvā pañhaɱ pucchanti,||<br />
					yathā yathā bhikkhave Tathāgatassa pubbe-nivāsānu-s-satiɱ yathā-bhūtaɱ ñāṇena viditaɱ,||<br />
					tathā tathā <a id="pg420"><span class="f2 g"><b>[420]</b></span></a> tesaɱ Tathāgato pubbe-nivāsānu-s-satiɱ yathā-bhūtaɱ ñāṇena pañhaɱ puṭṭho vyākaroti.|| ||</p>

					<p class="f4">13. Tatra ce bhikkhave pare Tathāgataɱ sattāṇaɱ cut'upapātaɱ yathā-bhūtaɱ ñāṇena upasaṅkamitvā pañhaɱ pucchanti,||<br />
					yathā yathā bhikkhave Tathāgatassa sattāṇaɱ cūtupapapātaɱ yathā-bhūtaɱ ñāṇaɱ viditaɱ,||<br />
					tathā tathā tesaɱ Tathāgato sattāṇaɱ cut'upapātaɱ yathā-bhūtaɱ ñāṇena pañhaɱ puṭṭho vyākaroti.|| ||</p>

					<p class="f4">14. Tatra ce bhikkhave pare Tathāgataɱ āsavānaɱ khayā yathā-bhūtaɱ ñāṇena upasaṅkamitvā pañhaɱ pucchanti,||<br />
					yathā yathā bhikkhave Tathāgatassa āsavānaɱ khayā yathā-bhūtaɱ ñāṇaɱ viditaɱ,||<br />
					tathā tathā tesaɱ Tathāgato āsavānaɱ khayaɱ yathā-bhūtaɱ ñāṇena pañhaɱ puṭṭo vyākaroti.|| ||</p>

					<p class="f4">15. Tatra, bhikkhave, yam idaɱ ṭhānañ ca ṭhānato aṭṭhānañ ca aṭraṭhānato yathā-bhūtaɱ ñānaɱ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaɱ atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ yathā-bhūtaɱ ñāṇaɱ,||<br />
					tampi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaɱ jhāna-vimokkha-samādhi-samāpattīnaɱ saṅkilesaɱ vodānaɱ vuṭṭhānaɱ yathā-bhūtaɱ ñāṇaɱ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaɱ pubbe-nivāsānu-s-satiɱ yathā-bhūtaɱ ñāṇaɱ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaɱ sattāṇaɱ cut'upapātaɱ yathā-bhūtaɱ ñāṇaɱ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Yam p'idaɱ āsavānaɱ khayā yathā-bhūtaɱ ñāṇaɱ,||<br />
					tam pi samāhitassa vadāmi,||<br />
					no asamāhitassa.|| ||</p>

					<p class="f4">Iti kho bhikkhave samādhi Maggo,||<br />
					asamādhi kummaggo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>