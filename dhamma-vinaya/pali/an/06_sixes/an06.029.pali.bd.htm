<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 29. The Buddha asks Udayi about the five establishments of memory and gets a wrong answer. Then he asks Ānanda the same question and gets a satisfactory response." />
<title>AN 6 29: Udāyi Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					III: Anuttariya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p29">Sutta 29</a></h4>

					<h1>Udāyi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.029.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Bhagavā āyasmantaɱ Udāyiɱ āmantesi:|| ||</p>

					<p class="f4">"Kati nu kho Udāyi, anussati-ṭ-ṭhānān" ti?|| ||</p>

					<p class="f4">Evaɱ vutte āyasmā Udāyi tuṇhī ahosi.|| ||</p>

					<p class="f4">Dutiyam pi kho Bhagavā āyasmantaɱ Udāyiɱ āmantesi:|| ||</p>

					<p class="f4">"Kati nu kho Udāyi, anussati-ṭ-ṭhānānī" ti?|| ||</p>

					<p class="f4">Dutiyam pi kho āyasmā Udāyi tuṇhī ahosi.|| ||</p>

					<p class="f4">Tatiyam pi kho Bhagavā āyasmantaɱ Udāyiɱ āmantesi:|| ||</p>

					<p class="f4">"Kati nu kho Udāyi, anussati-ṭ-ṭhānānī" ti?|| ||</p>

					<p class="f4">Tatiyam pi kho āyasmā Udāyi tuṇhī ahosi.|| ||</p>

					<p class="f4">Atha kho āyasmā Ānando āyasmantaɱ Udāyiɱ etad avoca:|| ||</p>

					<p class="f4">"Satthā taɱ āvuso Udāyi, āmantetī" ti.|| ||</p>

					<p class="f4">"Suṇomahaɱ āvuso Ānanda, Bhagavato.|| ||</p>

					<p class="f4"><a id="pg323"><span class="f2 g"><b>[323]</b></span></a> "Idha bhante bhikkhu aneka-vihitaɱ pubbe-nivāsaɱ anussarati, seyyath'īdaɱ:||<br />
					ekam pi jātiɱ dve pi jātiyo tisso pi jātiyo catasso pi jātiyo pañca pi jātiyo||<br />
					dasa pi jātiyo vīsam pi jātiyo tiɱsam pi jātiyo cattārīsam pi jātiyo paññāsam pi jātiyo||<br />
					jāti-satam pi jāti-sahassam pi jāti-sata-sahassam pi||<br />
					aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe:|| ||</p>

					<p class="f4">'Amutrāsiɱ evaɱ nāmo evaɱ gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra upapādiɱ tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussareyyan" ti.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi:|| ||</p>

					<p class="f4">"Aññāsiɱ kho ahaɱ Ānanda,||<br />
					'n'evāyaɱ Udāyi mogha-puriso adhīcittam anuyutto viharatī' ti.|| ||</p>

					<p class="f4">Kati nū kho Ānanda, anussati-ṭ-ṭhānānī" ti?|| ||</p>

					<p class="f4">"Pañca bhante anussati-ṭ-ṭhānāni.|| ||</p>

					<p class="f4">Katamāni pañca?|| ||</p>

					<p class="f4">2. Idha bhante, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Citakka vicārānaɱ vupasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Pitiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaɱvedeti,||<br />
					yaɱ taɱ ariyā ācikkhanti||<br />
					'upekkhako satimā sukha-vihāri' ti,||<br />
					tatiyaɱ-jhānaɱ upasampajja viharati.|| ||</p>

					<p class="f4">Idaɱ bhante anussati-ṭ-ṭhānaɱ||<br />
					evaɱ bhāvitaɱ||<br />
					evaɱ bahūlīkataɱ||<br />
					diṭṭha-dhamma-sukha-vihārāya saŋvattati.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhante,||<br />
					bhikkhu āloka-saññaɱ mana-sikaroti,||<br />
					divā-saññaɱ adhiṭṭhāti.|| ||</p>

					<p class="f4">Yathā divā||<br />
					tathā rattiɱ,||<br />
					yathā rattiɱ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena sa-p-pabhāsaɱ citataɱ bhāveti.|| ||</p>

					<p class="f4">Idaɱ bhante anussati-ṭ-ṭhānaɱ||<br />
					evaɱ bhāvitaɱ||<br />
					evaɱ bahulī-kataɱ||<br />
					ñāṇa-dassana paṭilābhāya saŋvattati.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhante,||<br />
					bhikkhu imam eva kāyaɱ uddhaɱ pādatalā adho-kesa-matthakā taca-pariyantaɱ pūraɱ n-ā-nappakārassa asucino pacc-a-vekkhati:|| ||</p>

					<p class="f4">'Atthi imasmiɱ kāye kesā,||<br />
					lomā,||<br />
					nakhā,||<br />
					dantā,||<br />
					taco,||<br />
					maɱsaɱ,||<br />
					nahāru,||<br />
					aṭṭhī,||<br />
					aṭṭhimiñjaɱ,||<br />
					vakkaɱ,||<br />
					hadayaɱ,||<br />
					yakanaɱ,||<br />
					kilomakaɱ,||<br />
					pihakaɱ,||<br />
					pa-p-phāsaɱ,||<br />
					antaɱ,||<br />
					antaguṇaɱ,||<br />
					udariyaɱ,||<br />
					karīsaɱ,||<br />
					pittaɱ,||<br />
					semhaɱ,||<br />
					pubbo,||<br />
					lohitaɱ,||<br />
					sedo,||<br />
					medo,||<br />
					assu,||<br />
					vasā,||<br />
					kheḷo,||<br />
					siŋghānikā,||<br />
					lasikā,||<br />
					muttan' ti.|| ||</p>

					<p class="f4">Idaɱ bhante anussati-ṭ-ṭhānaɱ,||<br />
					evaɱ bhāvitaɱ,||<br />
					evaɱ bahūlikataɱ,||<br />
					kāma-rāgassa pahānāya saŋvattati.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhante bhikkhu seyyathā pi passeyya sarīraɱ sīvathikāya chaḍḍitaɱ ekāhamataɱ vā dvīhamataɱ <a id="pg324"><span class="f2 g"><b>[324]</b></span></a> vā tīhamataɱ vā uddhumātakaɱ vinīlakaɱ vipubbakajātaɱ.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyathā pi vā pana passeyya sarīraɱ sivathikāya chaḍḍitaɱ kākehi vā||<br />
					khajja-mānaɱ kulalehi vā||<br />
					khajja-mānaɱ gijjhehi vā||<br />
					khajja-mānaɱ suvānehi vā||<br />
					khajja-mānaɱ sigālehi vā||<br />
					khajja-mānaɱ vividhehi vā||<br />
					pāṇakajātehi khajja-mānaɱ.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyathā pi vā pana passeyya sarīraɱ sīvathikāya chaḍḍitaɱ aṭṭhisaŋkhalikaɱ samaɱsa-lohitaɱ nahārusambandhaɱ.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyathā pi vā pana passeyya sarīraɱ sivathikāya chaḍḍitaɱ aṭṭhika-saŋkhalikaɱ nimmaɱsa-lohita makkhittaɱ nahārusambandhaɱ.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyathā pi vā pana passeyya sarīraɱ sīvathikāya chaḍḍitaɱ aṭṭhīkasaŋkhalikaɱ apagatamaɱsa-lohitaɱ nahārusambandhaɱ.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyatā pi vā pana passeyya sarīraɱ sivathikāya chaḍḍitaɱ aṭṭhitāni apagatasambandhāni disā vidisāsu vikkhittāni:||<br />
					aññena hatthaṭṭhikaɱ||<br />
					aññena pādaṭṭhikaɱ||<br />
					aññena jaŋghaṭṭhikaɱ||<br />
					aññena uraṭṭhikaɱ||<br />
					aññena kaṭaṭṭhikaɱ piṭṭhikaṇṭakaɱ||<br />
					aññena sīsakaṭāhaɱ.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyathā pi vā pana passeyya sarīraɱ sīvathikāya chaḍḍitaɱ,||<br />
					aṭṭhikāni setāni saŋkhavaṇṇupanihāni.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyathā pi vā pana passeyya sarīraɱ sīvathikāya chaḍicitaɱ aṭṭhikāni puñjakitāni.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4">'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Seyyathā pi vā pana passeyya sarīraɱ sivathikāya chaḍcitaɱ,||<br />
					aṭṭhikāni tero-vassikāni pūtīti cuṇṇaka-jātāni.|| ||</p>

					<p class="f4">So imam eva kāyaɱ evaɱ upasaɱharati:|| ||</p>

					<p class="f4"><a id="pg325"><span class="f2 g"><b>[325]</b></span></a> 'Ayam pi kho kāyo evaɱ dhammo evaɱ bhāvī etaɱ anatīto' ti.|| ||</p>

					<p class="f4">Idam bhante anussati-ṭ-ṭhānaɱ||<br />
					evaɱ bhāvitaɱ||<br />
					evaɱ bahulī-kataɱ||<br />
					asmimāna samūgghātāya saŋvattatī.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhante bhikkhu sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ atthaŋ-gamā||<br />
					adukkhaɱ asukaɱ upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Idaɱ bhante anussati-ṭ-ṭhānaɱ||<br />
					evaɱ bhāvitaɱ||<br />
					evaɱ bahulī-kataɱ||<br />
					aneka-dhātu paṭivedhāya saŋvattatī.|| ||</p>

					<p class="f4">Imāni kho bhante pañca anussati-ṭ-ṭhānānīti.|| ||</p>

					<p class="ctr c">&#9632;</p>

					<p class="f4">7. Sādhu sādhu Ānanda.|| ||</p>

					<p class="f4">Tena hi tvaɱ Ānanda idam pi chaṭṭhaɱ anussati-ṭ-ṭhānaɱ dhārehi:|| ||</p>

					<p class="f4">Idh'Ānanda bhikkhu sato'va abhi-k-kamati,||<br />
					sato'va paṭikkamati,||<br />
					sato'va tiṭṭhati,||<br />
					sato'va nisīdati,||<br />
					sato'va seyyaɱ kappeti,||<br />
					sato'va kammaɱ adhiṭṭhāti.|| ||</p>

					<p class="f4">Idaɱ Ānanda anussati-ṭ-ṭhānaɱ||<br />
					evaɱ bhāvitaɱ||<br />
					evaɱ bahulī-kataɱ||<br />
					sati-sampajaññāya saŋvattatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>