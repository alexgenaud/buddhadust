<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 61." />
<title>AN 6 61: Majjhe Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p61">Sutta 61</a></h4>

					<h1>Majjhe Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg399"><span class="f2 g"><b>[399]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.061.hare.pts.htm#p1">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ</span></p>

					<p class="f4">Ekaɱ samayaɱ Bhagavā Bārāṇasiyaɱ viharati Isipatane Migadāye.|| ||</p>

					<p class="f4">Tena kho pana samayena sambahulānaɱ therānaɱ bhikkhunaɱ pacchā-bhattaɱ piṇḍa-pāta-paṭikkantānaɱ maṇḍala-māle sanni-sinnānaɱ sanni-patitānaɱ ayam antarā-kathā udapādi:|| ||</p>
					
					<p class="f4">"Vuttam idaɱ āvuso Bhagavatā pārāyane Metteyya-pañhe:|| ||</p>

							<p class="f4 in2">"Yo ubh'ante vidit'vāna majjhe mantā na limpati,||<br />
							taɱ brūmi mahā puriso ti, so'dha sibbanim accagā" ti|| ||</p>

					<p class="f4">Katamo nu kho āvuso eko anto,||<br />
					katamo dutiyo anto,||<br />
					kiɱ majjhe,<br />
					kā sibbanī ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/06_sixes/an06.061.hare.pts.htm#p2">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p2">olds</a>]</span> Evaɱ vutte aññataro bhikkhu there bhikkhū etad avoca:|| ||</p>

					<p class="f4">"Phasso kho āvuso eko anto,||<br />
					phassa-samudayo dutiyo <a id="pg400"><span class="f2 g"><b>[400]</b></span></a> anto,||<br />
					phassa-nirodho majjhe,||<br />
					taṇhā sibbanī.|| ||</p>

					<p class="f4">Taṇhā hī naɱ sibbati tassa tass'eva bhavassa abhinip-phattiyā.|| ||</p>

					<p class="f4">Ettāvatā kho avuso bhikkhu abhiññeyyaɱ abhijānāti,||<br />
					pariññeyyaɱ parijānāti.|| ||</p>

					<p class="f4">Abhiññeyyaɱ abhijānanto pariññeyyaɱ parijānanto diṭṭhe'va dhamme dukkhassa antakaro hotī," ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/06_sixes/an06.061.hare.pts.htm#p3">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p3">olds</a>]</span> Evaɱ vutte aññataro bhikkhu there bhikkhū etad avoca:|| ||</p>
					
					<p class="f4">"Atītaɱ kho āvuso eko anto,||<br />
					anāgataɱ dutiyo anto,||<br />
					paccuppannaɱ majjhe,||<br />
					taṇhā sibbanī.|| ||</p>

					<p class="f4">Taṇhā hī naɱ sibbati tassa tass'eva bhavassa abhinip-phattiyā.|| ||</p>

					<p class="f4">Ettāvatā kho avuso bhikkhu abhiññeyyaɱ abhijānāti,||<br />
					pariññeyyaɱ parijānāti.|| ||</p>

					<p class="f4">Abhiññeyyaɱ abhijānanto pariññeyyaɱ parijānanto diṭṭhe'va dhamme dukkhassa antakaro hotī," ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/06_sixes/an06.061.hare.pts.htm#p4">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p4">olds</a>]</span> Evaɱ vutte aññataro bhikkhu there bhikkhū etad avoca:|| ||</p>

					<p class="f4">"Sukhā kho āvuso vedanā eko anto,||<br />
					dukkhā vedanā dutiyo anto,||<br />
					adukkha-m-asukhā vedanā majjhe,||<br />
					taṇhā sibbanī.|| ||</p>

					<p class="f4">Taṇhā hī naɱ sibbati tassa tass'eva bhavassa abhinip-phattiyā.|| ||</p>

					<p class="f4">Ettāvatā kho avuso bhikkhu abhiññeyyaɱ abhijānāti,||<br />
					pariññeyyaɱ parijānāti.|| ||</p>

					<p class="f4">Abhiññeyyaɱ abhijānanto pariññeyyaɱ parijānanto diṭṭhe'va dhamme dukkhassa antakaro hotī," ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/06_sixes/an06.061.hare.pts.htm#p5">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p5">olds</a>]</span> Evaɱ vutte aññataro bhikkhu there bhikkhū etad avoca:|| ||</p>

					<p class="f4">"Nāmaɱ kho āvuso eko anto,||<br />
					rūpaɱ dutiyo anto,||<br />
					viññāṇaɱ majjhe,||<br />
					taṇhā sibbanī.|| ||</p>

					<p class="f4">Taṇhā hī naɱ sibbati tassa tass'eva bhavassa abhinip-phattiyā.|| ||</p>

					<p class="f4">Ettāvatā kho avuso bhikkhu abhiññeyyaɱ abhijānāti,||<br />
					pariññeyyaɱ parijānāti.|| ||</p>

					<p class="f4">Abhiññeyyaɱ abhijānanto pariññeyyaɱ parijānanto diṭṭhe'va dhamme dukkhassa antakaro hotī," ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/06_sixes/an06.061.hare.pts.htm#p6">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p6">olds</a>]</span> Evaɱ vutte aññataro bhikkha) there bikku etavoca:|| ||</p>

					<p class="f4">"Cha kho āvuso ajjhattikāni āyatanāni eko anto,||<br />
					bāhirāni āyatanāni dutiyo anto,||<br />
					viññāṇaɱ majjhe,||<br />
					taṇhā sibbanī.|| ||</p>

					<p class="f4">Taṇhā hī naɱ sibbati tassa tass'eva bhavassa abhinip-phattiyā.|| ||</p>

					<p class="f4">Ettāvatā kho avuso bhikkhu abhiñ- <a id="pg401"><span class="f2 g"><b>[401]</b></span></a> ñeyyaɱ abhijānāti,||<br />
					pariññeyyaɱ parijānāti.|| ||</p>

					<p class="f4">Abhiññeyyaɱ abhijānanto pariññeyyaɱ parijānanto diṭṭhe'va dhamme dukkhassa antakaro hotī," ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/06_sixes/an06.061.hare.pts.htm#p7">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p7">olds</a>]</span> Evaɱ vutte aññataro bhikkhu there bhikkhū etad avoca:|| ||</p>

					<p class="f4">"Sakkāyo kho āvuso eko anto,||<br />
					sakkāya-samudayo dutiyo anto,||<br />
					sakkāya-nirodho majjhe,||<br />
					taṇhā sibbanī.|| ||</p>

					<p class="f4">Taṇhā hī naɱ sibbati tassa tass'eva bhavassa abhinip-phattiyā.|| ||</p>

					<p class="f4">Ettāvatā kho avuso bhikkhu abhiññeyyaɱ abhijānāti,||<br />
					pariññeyyaɱ parijānāti.|| ||</p>

					<p class="f4">Abhiññeyyaɱ abhijānanto pariññeyyaɱ parijānanto diṭṭhe'va dhamme dukkhassa antakaro hotī," ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/06_sixes/an06.061.hare.pts.htm#p8">pts</a>][<a href="../../../../dhamma-vinaya/bd/an/06_sixes/an06.061.olds.bd.htm#p8">olds</a>]</span> Evaɱ vutte aññataro bhikkhu there bhikkhū etad avoca:|| ||</p>

					<p class="f4">"Vyākataɱ kho āvuso amhesi sabbeh'eva yathā-sakaɱ paṭihānaɱ.|| ||</p>

					<p class="f4">Āyām-āvuso yena Bhagavā ten'upasankamissāma,||<br />
					upasankamitvā Bhagavato etam atthaɱ āroce-s-sāma.|| ||</p>

					<p class="f4">Yathā no Bhagavā vyākarissati,||<br />
					tathā naɱ dhāressāmā" ti.|| ||</p>

					<p class="f4">'Evam āvuso' ti kho therā bhikkhū tassa bhikkhuno paccassosuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho therā bhikkhū yena Bhagavā ten'upasankamiɱsu, upasankamitvā Bhagavantaɱ abhivādetvā eka-m-antaɱ nisidiɱsu.|| ||</p>

					<p class="f4">Eka-m-antaɱ nisinnā kho therā bhikkhu yāvatako ahosi sabbeh'eva saddhiɱ kathā-sallāpo,||<br />
					taɱ sabbaɱ Bhagavato ārocesuɱ:|| ||</p>
					
					<p class="f4">'Kassa nu kho bhante su-bhāsitan' ti?|| ||</p>

					<p class="f4">'Sabbesaɱ vo bhikkhave su-bhāsitaɱ pariyāyena,||<br />
					api ca yaɱ mayā sandhāya bhāsitaɱ pārāyane Mettayya-pañhe:|| ||</p>

							<p class="fp4 in2">"Yo ubh'ante vidit'vāna majjhe mantā na lippati,||<br />
							taɱ brūmi mahā puriso ti, so'dha sibbanim accagā" ti|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmi' ti.|| ||</p>

					<p class="f4">'Evaɱ bhante' ti kho therā bhikkhū Bhagavato paccassosuɱ.|| ||</p>
					
					<p class="f4">Bhagavā etada voca:|| ||</p>

					<p class="f4">Phasso kho bhikkhave eko <a id="pg402"><span class="f2 g"><b>[402]</b></span></a> anto,||<br />
					phassa-samudayo dutiyo anto,||<br />
					phassa-nirodho majjhe,||<br />
					taṇhā sibbanī.|| ||</p>

					<p class="f4">Taṇhā hī naɱ sibbati tassa tass'eva bhavassa abhinip-phattiyā.|| ||</p>

					<p class="f4">Ettāvatā kho avuso bhikkhu abhiññeyyaɱ abhijānāti,||<br />
					pariññeyyaɱ parijānāti.|| ||</p>

					<p class="f4">Abhiññeyyaɱ abhijānanto pariññeyyaɱ parijānanto diṭṭhe'va dhamme dukkhassa antakaro hotī,' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>