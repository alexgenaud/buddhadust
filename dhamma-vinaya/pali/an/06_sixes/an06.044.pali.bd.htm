<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 44. Migasala confronts Ānanda in a huff because of her confusion over the fates of her father and uncle. Both were declared to have been reborn in the Tusita realm as Once-returners by the Buddha. Her father was proficient in ethical conduct but deficient in wisdom, her uncle proficient in wisdom but deficient in ethical behavior, but Migasala only sees one side: that her father was proficient in ethical behavior and her uncle was not; and she proceds to judge the Buddha and the Dhamma as flawed. Gotama explains the issue to Ānanda and gives three similar cases." />
<title>AN 6 44: Migasālā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					V. Dhammika Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p44">Sutta 44</a></h4>

					<h1>Migasālā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg347"><span class="f2 g"><b>[347]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.044.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā patta-cīvaram ādāya yena Migasālāya upāsikāya nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho Migasālā upāsikā yen'āyasmā Ānando ten'upasaṇkami.|| ||</p>

					<p class="f4">Upasaṇkamitvā āyasmantaṃ Ānandaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnā kho Migasālā upāsikā āyasmantaṃ Ānandaṃ etad avoca:|| ||</p>

					<p class="f4">2. Kathaṃ-kathaṃ nāmo ayaṃ bhante Ānanda Bhagavatā dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhi- <a id="pg348"><span class="f2 g"><b>[348]</b></span></a> samparāyaṃ?|| ||</p>

					<p class="f4">Pitā me bhante Purāṇo brahma-cārī ahosi ārā-cārī virato methunā gāma-dhammā.|| ||</p>

					<p class="f4">So kāla-kato Bhagavatā vyākato||<br />
					'Sakad'āgāmī satto Tusitaṃ kāyaṃ upapanno' ti.|| ||</p>

					<p class="f4">Pettā piyo me bhante Isidatto abrahma-cārī ahosi sadāra-santuṭṭho,||<br />
					so pi kāla-kato Bhagavatā vyākato||<br />
					'Sakad'āgāmī satto Tusitaṃ kāyaṃ upapanno' ti.|| ||</p>

					<p class="f4">Kathaṃ-kathaṃ nāmo ayaṃ bhante Ānanda Bhagavatā dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyan ti?|| ||</p>

					<p class="f4">'Evaṃ kho pan'etaṃ bhagini Bhagavatā vyākatan' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Atha kho āyasmā Ānando Migasālāya upāsikāya nivesane piṇḍa-pātaṃ gahetvā uṭṭhāy āsanā pakkāmi.|| ||</p>

					<p class="f4">Atha kho āyasmā Ānando pacchā-bhattaṃ piṇḍa-pāta-paṭikkanto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">Idh'āhaṃ bhante pubbaṇha-samayaṃ nivāsetvā patta-cīvaram ādāya yena Migasālāya upāsikāya nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdiṃ.|| ||</p>

					<p class="f4">Atha kho bhante Migasālā upāsikā yenāhaṃ ten'upasaṇkami.|| ||</p>

					<p class="f4">Upasaṇkamitvā maṃ abhivādetvā eka-m-antaṃ nisidi.|| ||</p>

					<p class="f4">Eka-m-antaṃ nisinnā kho bhante Migasālā upāsikā maṃ etad avoca:|| ||</p>

					<p class="f4">'Kathaṃ-kathaṃ nāmo ayaṃ bhante Ānanda Bhagavatā dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyaṃ?|| ||</p>

					<p class="f4">Pitā me bhante Purāṇo brahma-cārī ahosi ārā-cārī virato methunā gāma-dhammā.|| ||</p>

					<p class="f4">So kāla-kato Bhagavatā vyākato||<br />
					'Sakad'āgāmī satto Tusitaṃ kāyaṃ upapanno' ti.|| ||</p>

					<p class="f4">Pettā piyo me bhante Isidatto abrahma-cārī ahosi sadāra-santuṭṭho,||<br />
					so pi kāla-kato Bhagavatā vyākato||<br />
					'Sakad'āgāmī <a id="pg349"><span class="f2 g"><b>[349]</b></span></a> satto Tusitaṃ kāyaṃ upapanno' ti.|| ||</p>

					<p class="f4">Kathaṃ kathaṃ nāmo ayaṃ bhante Ānanda Bhagavatā dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyan ti?|| ||</p>

					<p class="f4">Evaṃ vutte ahaṃ bhante Migasālaṃ upāsikaṃ etad avocaṃ:|| ||</p>

					<p class="f4">'Evaṃ kho pan'etaṃ bhagini Bhagavatā vyākatan' ti.|| ||</p>

					<p class="f4">Kā c'Ānanda Migasālā upāsikā bālā avyattā ambhakā ambhaka-saññā?|| ||</p>

					<p class="f4">Ke ca purisa-puggala-paro-pariye ñāṇe!|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Cha yime Ānanda puggalā santo saṃvijj'amānā lokasmiṃ.|| ||</p>

					<p class="f4">Katame cha?|| ||</p>

					<p class="f4">4. Idh'Ānanda ekacco puggalo sorato hoti sukha-saṇvāso||<br />
					abhinandanti sabrahma-cārī ekatta-vāsena.|| ||</p>

					<p class="f4">Tassa savaṇena pi akataṃ hoti,||<br />
					bāhu-saccena pi akataṃ hoti,||<br />
					diṭṭhiyā pi appaṭi-viddhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā paraṃ maraṇā hānāya pareti||<br />
					no visesāya,||<br />
					hāna-gāmī yeva hoti||<br />
					no visesa-gāmi.|| ||</p>

					<p class="f4">5. Idha pan'Ānanda ekacco puggalo sorato hoti sukha-saṇvāso||<br />
					abhinandanti sabrahma-cārī ekatta-vāsena.|| ||</p>

					<p class="f4">Tassa savaṇena pi kataṃ hoti||<br />
					bāhu-saccena pi kataṃ hoti||<br />
					diṭṭhiyā pi paṭividdhaṃ hoti||<br />
					sāmayikam pi vimuttiṃ labhati.|| ||</p>

					<p class="f4">So kāyassa bhedā paraṃ maraṇā visesāya pareti||<br />
					no hānāya||<br />
					visesa-gāmī yeva hoti||<br />
					no hānagāmi.|| ||</p>

					<p class="f4">Tatr'Ānanda pamāṇakā pamiṇanti:|| ||</p>

					<p class="f4">'Imassa pi te'va dhammā,||<br />
					aparassa pi te'va dhammā||<br />
					kasmā tesaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yvāyaṃ puggalo sorato hoti sukha-saṇvāso||<br />
					abhinandanti sabrahma-cāri ekatta-vāsena.|| ||</p>

					<p class="f4">Tassa savaṇena pi kataṃ hoti||<br />
					bāhu-saccena pi kataṃ hoti||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">Ayam <a id="pg350"><span class="f2 g"><b>[350]</b></span></a> Ānanda puggalo amunā purimena puggalena abhikkantataro ca paṇītataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇakā ahuvattha||<br />
					mā puggalesu pamāṇaṃ gaṇhittha.|| ||</p>

					<p class="f4">Khaññati h'Ānanda puggalesu pamāṇaṃ gaṇhanto.|| ||</p>

					<p class="f4">Ahaṃ vā Ānanda puggalesu pamāṇaṃ gaṇheyyaṃ yo vā pan'assa mādiso.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">6. Idha pan'Ānanda ekaccassa puggalassa ko'dhamāno adhigato hoti,||<br />
					samayena samayañ c'assa lobha-dhammā uppajjanti.|| ||</p>

					<p class="f4">Tassa savaṇena pi akataṃ hoti,||<br />
					bāhu-saccena pi akataṃ hoti,||<br />
					diṭṭhiyā pi appaṭi-viddhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā paraṃ maraṇā hānāya pareti||<br />
					no visesāya,||<br />
					hāna-gāmī yeva hoti||<br />
					no visesa-gāmi.|| ||</p>

					<p class="f4">7. Idha pan'Ānanda ekaccassa puggalassa ko'dhamāno adhigato hoti,||<br />
					samayena samayañ c'assa lobha-dhammā uppajjanti.|| ||</p>

					<p class="f4">Tassa savaṇena pi kataṃ hoti||<br />
					bāhu-saccena pi kataṃ hoti||<br />
					diṭṭhiyā pi paṭividdhaṃ hoti||<br />
					sāmayikam pi vimuttiṃ labhati.|| ||</p>

					<p class="f4">So kāyassa bhedā paraṃ maraṇā visesāya pareti||<br />
					no hānāya||<br />
					visesa-gāmī yeva hoti||<br />
					no hānagāmi.|| ||</p>

					<p class="f4">Tatr'Ānanda pamāṇakā pamiṇanti:|| ||</p>

					<p class="f4">'Imassa pi te'va dhammā,||<br />
					aparassa pi te'va dhammā||<br />
					kasmā tesaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yvāyaṃ puggalo ko'dhamāno adhigato hoti,||<br />
					samayena samayañ c'assa lobha-dhammā uppajjanti.|| ||</p>

					<p class="f4">Tassa savaṇena pi kataṃ hoti||<br />
					bāhu-saccena pi kataṃ hoti||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati||<br />
					ayam pi Ānanda puggalo amunā purimena puggalena abhikkantataro ca paṇītataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇakā ahuvattha||<br />
					mā puggalesu pamāṇaṃ gaṇhittha.|| ||</p>

					<p class="f4">Khaññati h'Ānanda puggalesu pamāṇaṃ gaṇhanto.|| ||</p>

					<p class="f4">Ahaṃ vā Ānanda puggalesu pamāṇaṃ gaṇheyyaṃ yo vā pan'assa mādiso.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">8. Idha pan'Ānanda ekaccassa puggalassa ko'dhamāno adhigato hoti||<br />
					samayena samayañ c'assa vacī-saṇkhārā uppajjanti.|| ||</p>

					<p class="f4">Tassa savaṇena pi akataṃ hoti,||<br />
					bāhu-saccena pi akataṃ hoti,||<br />
					diṭṭhiyā pi appaṭi-viddhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā paraṃ maraṇā hānāya pareti||<br />
					no visesāya,||<br />
					hāna-gāmī yeva hoti||<br />
					no visesa-gāmi.|| ||</p>

					<p class="f4">9. Idha pan'Ānanda ekacssa puggalassa ko'dhamāno adhigato hoti||<br />
					samayena samayañc'assa vacī-saṇkhārā uppajjanti.</p>

					<p class="f4">Tassa savaṇena pi kataṃ hoti||<br />
					bāhu-saccena pi kataṃ hoti||<br />
					diṭṭhiyā pi paṭividdhaṃ hoti||<br />
					sāmayikam pi vimuttiṃ labhati.|| ||</p>

					<p class="f4">So kāyassa bhedā paraṃ maraṇā vise- <a id="pg351"><span class="f2 g"><b>[351]</b></span></a> sāya pareti||<br />
					no hānāya||<br />
					visesa-gāmī yeva hoti||<br />
					no hānagāmi.|| ||</p>

					<p class="f4">Tatr'Ānanda pamāṇakā pamiṇanti:|| ||</p>

					<p class="f4">'Imassa pi te'va dhammā,||<br />
					aparassa pi te'va dhammā||<br />
					kasmā tesaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yvāyaṃ puggalo ko'dhamāno adhigato hoti||<br />
					samayena samayañ c'assa vacī-saṇkhārā uppajjanti.|| ||</p>

					<p class="f4">Tassa savaṇena pi kataṃ hoti||<br />
					bāhu-saccena pi kataṃ hoti||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati||<br />
					ayam pi Ānanda puggalo amunā purimena puggalena abhikkantataro ca paṇītataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇakā ahuvattha||<br />
					mā puggalesu pamāṇaṃ gaṇhittha.|| ||</p>

					<p class="f4">Khaññati h'Ānanda puggalesu pamāṇaṃ gaṇhanto.|| ||</p>

					<p class="f4">Ahaṃ vā Ānanda puggalesu pamāṇaṃ gaṇheyyaṃ yo vā pan'assa mādiso.|| ||</p>

					<p class="f4">Kā c'Ānanda Migasālā upāsikā bālā avyattā ambhakā ambaka-paññā,||<br />
					ke ca purisa-puggala-paro-pariye ñāṇe?|| ||</p>

					<p class="f4">Ime kho Ānanda dasa puggalā santo saṃvijj'amānā lokasmi.|| ||</p>

					<p class="f4">Yathā-rūpena Ānanda sīlena Purāṇo samannāgato ahosi,||<br />
					tathā-rūpena sīlena Isidatto samannāgato abhavissa||<br />
					na yidha Purāṇo Isidattassa gatim pi aññassa.|| ||</p>

					<p class="f4">Yathā-rūpāya ca Ānanda paññāya Isidatto samannāgato ahosi,||<br />
					tathā-rūpāya paññāya Purāṇo samannāgate abhavissa,||<br />
					na yidha Isidatto Purāṇassa gatim pi aññassa.|| ||</p>

					<p class="f4">Iti kho Ānanda ime puggalā ubho ek'aṇga-hīnā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
