<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 63." />
<title>AN 6 63: Nibbedhika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					VI. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p63">Sutta 63</a></h4>

					<h1>Nibbedhika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg410"><span class="f2 g"><b>[410]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.063.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p1">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p1">olds</a>]<sup>[<a id="fn1" href="#n1">1</a>]</sup></span> Nibbedhika-pariyāyaṃ vo bhikkhave Dhamma-pariyāyaṃ desissāmi,||<br />
					taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">'Evaṃ bhante' ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/06_sixes/an06.063.hare.pts.htm#p2">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p2">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p2">olds</a>]</span> Katamo ca so bhikkhave nibbedhika-pariyāyo dhamma-pariyāyo?|| ||</p>

					<p class="ctr c">&#9632;</p>

					<p class="f4">Kāmā bhikkhave veditabbā,||<br />
					kāmānaṃ nidāna-sambhavo veditabbo,||<br />
					kāmānaṃ vemattatā veditabbā,||<br />
					kāmānaṃ vipāko veditabbo,||<br />
					kāma-nirodho veditabbo,||<br />
					kāma-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Vedanā bhikkhave veditabbā,||<br />
					vedanānaṃ nidāna-sambhavo veditabbo,||<br />
					vedanānaṃ vemattatā veditabbā,||<br />
					vedanānaṃ vipāko veditabbo,||<br />
					vedanā-nirodho veditabbo,||<br />
					vedanā-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Saññā bhikkhave veditabbā,||<br />
					saññānaṃ nidāna-sambhavo veditabbo,||<br />
					saññānaṃ vemattatā veditabbā,||<br />
					saññānaṃ vipāko veditabbo,||<br />
					saññā-nirodho veditabbo,||<br />
					saññā-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Āsavā bhikkhave veditabbā,||<br />
					āsavānaṃ nidāna-sambhavo veditabbo,||<br />
					āsavānaṃ vemattatā veditabbā,||<br />
					āsavānaṃ vipāko veditabbo,||<br />
					āsava-nirodho veditabbo,||<br />
					āsava-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Kammaṃ bhikkhave veditabbā,||<br />
					kammānaṃ nidāna-sambhavo veditabbo,||<br />
					kammānaṃ vemattatā veditabbā,||<br />
					kammānaṃ vipāko veditabbo,||<br />
					kamma-nirodho veditabbo,||<br />
					kamma-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Dukkhaṃ bhikkhave veditabbā,||<br />
					dukkhassa nidāna-sambhavo veditabbo,||<br />
					dukkhassa vemattatā veditabbā,||<br />
					dukkhassa vipāko veditabbo,||<br />
					dukkha-nirodho veditabbo,||<br />
					dukkha-nirodha-gāminī-paṭipadā veditabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/06_sixes/an06.063.hare.pts.htm#p3">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p3">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p3">olds</a>]</span> "Kāmā bhikkhave veditabbā,||<br />
					kāmānaṃ nidāna-sambhavo veditabbo,||<br />
					kāmānaṃ vemattatā veditabbā,||<br />
					kāmānaṃ vi- <a id="pg411"><span class="f2 g"><b>[411]</b></span></a> pāko veditabbo,||<br />
					kāma-nirodho veditabbo,||<br />
					kāma-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="ctr c">&#9632;</p>

					<p class="f4">Pañc'ime bhikkhave kāma-guṇā:||<br />
					cakkhu-viññeyyā rūpā||<br />
					iṭṭhā kantā manāpā piya-rūpā kām'ūpasaṃ-hitā rajaniyā.|| ||</p>

					<p class="f4">Sota-viññeyyā saddā||<br />
					iṭṭhā kantā manāpā piya-saddā kām'upasaṃhitā rajanīyā.|| ||</p>

					<p class="f4">Ghāna-viññeyyā gandhā||<br />
					iṭṭhā kantā manāpā piya-kandhā kām'ūpasaṃ-hitā rajaniyā.|| ||</p>

					<p class="f4">Jivhā-viññeyyā rasā||<br />
					iṭṭhā kantā manāpā piya-rasā kām'upasaṃhitā rajaniyā.|| ||</p>

					<p class="f4">Kāya-viññeyyā phoṭṭhabbā||<br />
					iṭṭhā kantā manāpā piya-rūpā kām'upasaṃhitā rajaniyā.|| ||</p>

					<p class="f4">Api ca kho bhikkhave n'ete kāmā,||<br />
					kāma-guṇā nām'ete ariyassa vinaye vuccanti.|| ||</p>

						<p class="f4 in2">Saṇkappa-rāgo purisassa kāmo.||<br />
						N'ete kāmā yāni citrāni loke.||<br />
						Saṇkappa-rāgo purisassa kāmo.||<br />
						Tiṭṭhanti citrāni tath'eva loke.||<br />
						Ath'ettha dhīrā vinayanti chandan ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/06_sixes/an06.063.hare.pts.htm#p4">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p4">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p4">olds</a>]</span> Katamo ca bhikkhave kāmānaṃ nidāna-sambhavo?|| ||</p>

					<p class="f4">Phasso bhikkhave kāmānaṃ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave kāmānaṃ vemattatā?|| ||</p>

					<p class="f4">Añño bhikkhave kāmo rūpesu,||<br />
					añño kāmo saddesu,||<br />
					añño kāmo gandhesu,||<br />
					añño kāmo rasesu,||<br />
					añño kāmo phoṭṭhabbesu.|| ||</p>

					<p class="f4">Ayaṃ vuccati bhikkhave kāmānaṃ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave kāmānaṃ vipāko?|| ||</p>

					<p class="f4">Yaṃ kho bhikkhave kāmayamāno tajjaṃ tajjaṃ atta-bhāvaṃ abhinibbatteti puñña-bhāgiyaṃ vā apuñña-bhāgiyaṃ vā.|| ||</p>

					<p class="f4">Ayaṃ vuccati bhikkhave kāmānaṃ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave kāma-nirodho?|| ||</p>

					<p class="f4">Phassa-nirodho bhikkhave kāma-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaṇgiko Maggo kāma-nirodha-gāminī-paṭipadā, seyyath'idaṃ:||<br />
					sammā-diṭṭhi||<br />
					sammā-saṇkappo||<br />
					sammā-vācā||<br />
					sammā- <a id="pg412"><span class="f2 g"><b>[412]</b></span></a> kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaṃ kāme pajānāti,||<br />
					evaṃ kāmānaṃ nidāna-sambhavaṃ pajānāti,||<br />
					evaṃ kāmānaṃ vemattataṃ pajānāti,||<br />
					evaṃ kāmānaṃ vipāka pajānāti,||<br />
					evaṃ kāmānaṃ nirodhaṃ pājānāti,||<br />
					evaṃ kāmānaṃ nirodha-gāmini-paṭipadaṃ pajānāti,||<br />
					so imaṃ nibbedhikaṃ Brahma-cariyaṃ pajānāti kāma-nirodhaṃ.|| ||</p>

					<p class="f4">"Kāmā bhikkhave veditabbā,||<br />
					kāmānaṃ nidāna-sambhavo veditabbo,||<br />
					kāmānaṃ vemattatā veditabbā,||<br />
					kāmānaṃ vipāko veditabbo,||<br />
					kāma-nirodho veditabbo,||<br />
					kāma-nirodha-gāminī-paṭipadā veditabbā ti.|| ||</p>

					<p class="f4">Iti yan taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/06_sixes/an06.063.hare.pts.htm#p5">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p5">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p5">olds</a>]</span> "Vedanā bhikkhave veditabbā,||<br />
					vedanānaṃ nidāna-sambhavo veditabbo,||<br />
					vedanānaṃ vemattatā veditabbā,||<br />
					vedanānaṃ vipāko veditabbo,||<br />
					vedanā-nirodho veditabbo,||<br />
					vedanā-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Tisso imā bhikkhave vedanā,||<br />
					sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/06_sixes/an06.063.hare.pts.htm#p6">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p6">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p6">olds</a>]</span> Katamo ca bhikkhave vedanānaṃ nidāna-sambhavo?|| ||</p>

					<p class="f4">Phasso bhikkhave vedanānaṃ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave vedanānaṃ vemattatā?|| ||</p>

					<p class="f4">Atthi bhikkhave sāmisā sukhā vedanā,||<br />
					atthi nirāmisā sukhā vedanā,||<br />
					atthi sāmisā dukkhā vedanā||<br />
					atthi nirāmisā dukkhā vedanā,||<br />
					atti sāmisā adukkha-m-asukhā vedanā,||<br />
					atthi nirāmisā adukkha-m-asukhā vedanā.|| ||</p>

					<p class="f4">Ayaṃ vuccati bhikkhave vedanānaṃ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave vedanānaṃ vipāko?|| ||</p>

					<p class="f4">Yaṃ bhikkhave vediyamāno tajjaṃ tajjaṃ atta-bhāvaṃ abhinibbatteti puñña-bhāgiyaṃ vā apuñña-bhāgiyaṃ vā.|| ||</p>

					<p class="f4">Ayaṃ vuccati bhikkhave vedanānaṃ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave vedanā-nirodho?|| ||</p>

					<p class="f4">Phassa-nirodho bhikkhave vedanā-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaṇgiko Maggo vedanā-nirodha-gāminī-paṭipadā, seyyath'idaṃ:||<br />
					sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaṃ vedanaṃ pajānāti,||<br />
					evaṃ vedanānam nidāna-sambhavaṃ pajānāti,||<br />
					evaṃ veda- <a id="pg413"><span class="f2 g"><b>[413]</b></span></a> nānaṃ vemattataṃ pajānātiṃ,||<br />
					evaṃ vedanānaṃ vipākaṃ pajānāti,||<br />
					evaṃ vedanānaṃ nirodhaṃ1 pājānāti,||<br />
					evaṃ vedanā-nirodha-gāminiṃ paṭipadaṃ pajānāti,||<br />
					so imaṃ nibbedhikaṃ Brahma-cariyaṃ pajānāti vedanā-nirodhaṃ.|| ||</p>

					<p class="ctr c">&#9632;</p>

					<p class="f4">"Vedanā bhikkhave veditabbā,||<br />
					vedanānaṃ nidāna-sambhavo veditabbo,||<br />
					vedanānaṃ vemattatā veditabbā,||<br />
					vedanānaṃ vipāko veditabbo,||<br />
					vedanā-nirodho veditabbo,||<br />
					vedanā-nirodha-gāminī-paṭipadā veditabbā ti.|| ||</p>

					<p class="f4">Iti yan taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/06_sixes/an06.063.hare.pts.htm#p7">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p7">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p7">olds</a>]</span> "Saññā bhikkhave veditabbā,||<br />
					saññānaṃ nidāna-sambhavo veditabbo,||<br />
					saññānaṃ vemattatā veditabbā,||<br />
					saññānaṃ vipāko veditabbo,||<br />
					saññā-nirodho veditabbo,||<br />
					saññā-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="ctr c">&#9632;</p>

					<p class="f4">Cha yimā bhikkhave saññā:||<br />
					rūpa-saññā||<br />
					sadda-saññā||<br />
					gandha-saññā||<br />
					rasa-saññā||<br />
					phoṭṭhabba-saññā||<br />
					dhammā-saññā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/06_sixes/an06.063.hare.pts.htm#p8">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p8">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p8">olds</a>]</span> Katamo ca bhikkhave saññānaṃ nidāna-sambhavo?|| ||</p>

					<p class="f4">Phasso bhikkhave saññānaṃ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave saññānaṃ vemattatā?|| ||</p>

					<p class="f4">Aññā bhikkhave saññā rūpesu,||<br />
					aññā saññā saddesu,||<br />
					aññā saññā gandhesu,||<br />
					aññā saññā rasesu,||<br />
					aññā saññā phoṭṭhabbesu,||<br />
					aññā saññā dhammesu.|| ||</p>

					<p class="f4">Ayaṃ vuccati bhikkhave saññānaṃ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave saññānaṃ vipāko?|| ||</p>

					<p class="f4">Vohāra cepakkāhaṃ bhikkhave saññaṃ vadāmi.|| ||</p>

					<p class="f4">Yathā yathā naṃ sañjānāti,||<br />
					tathā tathā voharati evaṃ saññi ahosinti.|| ||</p>

					<p class="f4">Ayaṃ vuccati bhikkhave saññānaṃ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave saññā-nirodho?|| ||</p>

					<p class="f4">Phassa-nirodho bhikkhave saññā-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaṇgiko Maggo saññā-nirodha-gāminī-paṭipadā, seyyath'idaṃ:||<br />
					sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaṃ saññaṃ pajānāti,||<br />
					evaṃ saññānaṃ nidāna-sambhavaṃ pajānāti,||<br />
					evaṃ saññānaṃ <a id="pg414"><span class="f2 g"><b>[414]</b></span></a> vemattataṃ pajānāti,||<br />
					evaṃ saññānaṃ vipākaṃ pajānāti,||<br />
					evaṃ saññā-nīrodhaṃ pajānāti,||<br />
					evaṃ saññā-nirodha-gāminiṃ paṭipadaṃ pajānāti,||<br />
					so imaṃ nibbodhikaṃ Brahma-cariyaṃ pajānāti saññā-nirodhaṃ.|| ||</p>

					<p class="ctr c">&#9632;</p>

					<p class="f4">"Saññā bhikkhave veditabbā,||<br />
					saññānaṃ nidāna-sambhavo veditabbo,||<br />
					saññānaṃ vemattatā veditabbā,||<br />
					saññānaṃ vipāko veditabbo,||<br />
					saññā-nirodho veditabbo,||<br />
					saññā-nirodha-gāminī-paṭipadā veditabbā ti.|| ||</p>

					<p class="f4">Iti yan taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/an/06_sixes/an06.063.hare.pts.htm#p9">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p9">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p9">olds</a>]</span> "Āsavā bhikkhave veditabbā,||<br />
					āsavānaṃ nidāna-sambhavo veditabbo,||<br />
					āsavānaṃ vemattatā veditabbā,||<br />
					āsavānaṃ vipāko veditabbo,||<br />
					āsava-nirodho veditabbo,||<br />
					āsava-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Tayo me bhikkhave āsavā:||<br />
					kām'āsavo||<br />
					bhav'āsavo||<br />
					avijj-ā-savo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/an/06_sixes/an06.063.hare.pts.htm#p10">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p10">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p10">olds</a>]</span> Katamo ca bhikkhave asavānaṃ nidāna sambhavo?|| ||</p>

					<p class="f4">Avijjā bhikkhave āsavānaṃ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave āsavānaṃ vemattatā?|| ||</p>

					<p class="f4">Atthi bhikkhave āsavā Niraya-gāminiyā,||<br />
					atthi āsavā tiracchāna-yoni-gāminiyā,||<br />
					atthi āsavā petti-visaya-gāminiyā,||<br />
					atthi āsavā manussa-loka-gāminiyā,||<br />
					atthi āsavā deva-loka-gāminiyā.|| ||</p>

					<p class="f4">Ayaṃ vuccati bhikkhave āsavānaṃ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave āsavānaṃ vipāko?|| ||</p>

					<p class="f4">Yaṃ kho bhikkhave avijjā-gato tajjaṃ tajjaṃ atta-bhāvaṃ abhinibbatteti puñña-bhāgiyaṃ vā apuñña-bhāgiyaṃ vā.|| ||</p>

					<p class="f4">Ayaṃ vuccati bhikkhave āsavānaṃ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave āsava-nirodho?|| ||</p>

					<p class="f4">Avijjā-nirodho bhikkhave āsava-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaṇgiko Maggo āsava-nirodha-gāminī-paṭipadā, seyyath'idaṃ:||<br />
					sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca ko bhikkhave ariya-sāvako evaṃ āsave pajānāti,||<br />
					evaṃ āsavanaṃ nidāna-sambhavaṃ pajānāti,||<br />
					evaṃ asavānaṃ vemattataṃ pajānāti,||<br />
					evaṃ evaṃ āsavānaṃ vemattataṃ pajānāti,||<br />
					evaṃ āsavānaṃ vipākaṃ pajānāti,||<br />
					evaṃ āsava-nirodhaṃ pajānāti,||<br />
					evaṃ āsava-nirodha-gāmini-paṭipadaṃ pajānāti,||<br />
					so imaṃ nibbadhikaṃ Brahma-cariyaṃ pajānāti āsava-nirodhaṃ.|| ||</p>

					<p class="ctr c">&#9632;</p>

					<p class="f4"><a id="pg415"><span class="f2 g"><b>[415]</b></span></a> "Āsavā bhikkhave veditabbā,||<br />
					āsavānaṃ nidāna-sambhavo veditabbo,||<br />
					āsavānaṃ vemattatā veditabbā,||<br />
					āsavānaṃ vipāko veditabbo,||<br />
					āsava-nirodho veditabbo,||<br />
					āsava-nirodha-gāminī-paṭipadā veditabbā ti.|| ||</p>

					<p class="f4">Iti yan taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/an/06_sixes/an06.063.hare.pts.htm#p11">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p11">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p11">olds</a>]</span> "Kammaṃ bhikkhave veditabbā,||<br />
					kammānaṃ nidāna-sambhavo veditabbo,||<br />
					kammānaṃ vemattatā veditabbā,||<br />
					kammānaṃ vipāko veditabbo,||<br />
					kamma-nirodho veditabbo,||<br />
					kamma-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="f4">Cetan-ā-haṃ bhikkhave kammaṃ vadāmi,||<br />
					cetayitvā kammaṃ karoti kāyena vācāya manasā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/an/06_sixes/an06.063.hare.pts.htm#p12">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p12">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p12">olds</a>]</span> Katamo ca bhikkhave kammānaṃ nidāna-sambhavo?|| ||</p>

					<p class="f4">Phasso bhikkhave kammānaṃ nidānam-bhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave kammānaṃ vemattatā?|| ||</p>

					<p class="f4">Atthi bhikkhave kammaṃ Niraya-vedaniyaṃ,||<br />
					atthi kammaṃ tiracchāna-yoni-gāminiyā,||<br />
					atti kammaṃ petti-visaya-vedaniyaṃ,||<br />
					atthi kammaṃ manussa-loka-vedaniyaṃ,||<br />
					atthi kammaṃ deva-loka-vedaniyaṃ.|| ||</p>

					<p class="f4">Ayaṃ vuccati bhikkhave kammānaṃ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave kammānaṃ vipāko?|| ||</p>

					<p class="f4">Tividhāhaṃ bhikkhave kammānaṃ vipākaṃ vadāmi:||<br />
					diṭṭhe'va dhamme,||<br />
					upajje vā,||<br />
					apare vā pariyāye.|| ||</p>

					<p class="f4">Ayaṃ vuccati bhikkhave kammānaṃ vipāko.|| ||</p>

					<p class="ctr c">&#9632;</p>

					<p class="f4">Katamo ca bikkhave kamma-nirodho?|| ||</p>

					<p class="f4">Phassa-nirodho bhikkhave kamma-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaṇgiko Maggo kamma-nirodha-gāminī-paṭipadā, seyyath'idaṃ:||<br />
					sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaṃ kammaṃ pajānāti,||<br />
					evaṃ kammāna nidāna-sambhavaṃ pajānāti,||<br />
					evaṃ kammānaṃ vemattataṃ pajānāti,||<br />
					evaṃ kammānaṃ vipākaṃ pajānāti,||<br />
					evaṃ kamma-nirodhaṃ pajānāti,||<br />
					evaṃ kamma-nirodha-gāmini-paṭipadaṃ pajānāti,||<br />
					so imaṃ nibbodhikaṃ Brahma-cariyaṃ pajānāti kamma-nirodhaṃ.|| ||</p>

					<p class="ctr c">&#9632;</p>

					<p class="f4">"Kammaṃ bhikkhave veditabbā,||<br />
					kammānaṃ nidāna-sambhavo veditabbo,||<br />
					kammānaṃ vemattatā veditabbā,||<br />
					kammānaṃ vipāko veditabbo,||<br />
					kamma-nirodho veditabbo,||<br />
					kamma- <a id="pg416"><span class="f2 g"><b>[416]</b></span></a> nirodha-gāminī-paṭipadā veditabbā ti.|| ||</p>

					<p class="f4">Iti yan taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/an/06_sixes/an06.063.hare.pts.htm#p13">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p13">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p13">olds</a>]</span> "Dukkhaṃ bhikkhave veditabbā,||<br />
					dukkhassa nidāna-sambhavo veditabbo,||<br />
					dukkhassa vemattatā veditabbā,||<br />
					dukkhassa vipāko veditabbo,||<br />
					dukkha-nirodho veditabbo,||<br />
					dukkha-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ?|| ||</p>

					<p class="ctr c">&#9632;</p>

					<p class="f4">Jāti pi dukkhā||<br />
					jarā pi dukkhā||<br />
					vyādhi pi dukkho||<br />
					maraṇam pi dukkhaṃ||<br />
					soka parideva-dukkha-domanass'upayāsā pi dukkhā||<br />
					yamp'icchaṃ na labhati tam pi dukkhaṃ,||<br />
					saṇkhittena pañc'upādāna-k-khandhā dukkhā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p14">14</a>][<a href="../../../../dhamma-vinaya/pts/an/06_sixes/an06.063.hare.pts.htm#p14">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p14">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p14">olds</a>]</span> Katamo ca bhikkhave dukkhassa nidāna-sambhavo?|| ||</p>

					<p class="f4">Taṇhā bhikkhave dukkhassa nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā va bhikkhave dukkhassa vemattatā?|| ||</p>

					<p class="f4">Atthi bhikkhave dukkhaṃ adhimattaṃ,||<br />
					atthi parittaṃ,||<br />
					atthi dandha-virāgī||<br />
					atti khippa-virāgī.|| ||</p>

					<p class="ctr c">&#9632;</p>

					<p class="f4">Ayaṃ vuccati bhikkhave dukkhassa vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave dukkhassa vipāko?|| ||</p>

					<p class="f4">Idha, bhikkhave, ekacco yena dukkhena abibhūto pariyādinna-citto socati kilamati paridevati urattāḷi kandati sammohaṃ āpajjati,||<br />
					yena vā pana dukkhena abhibhūto pariyādinna-citto bahiddhā pariyeṭṭhiṃ āpajjati:||<br />
					"Ko eka-padaṃ dvi-padaṃ jānāti imassa dukkhassa nirodhāyā" ti.|| ||</p>

					<p class="f4">Sammoha-vepakkaṃ vāhaṃ bhikkhave||<br />
					dukkhaṃ vadāmi pariyeṭṭhi-vepakkaṃ vā.|| ||</p>

					<p class="f4">Ayaṃ vuccati bhikkhave dukkhassa vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave dukkha-nirodho?|| ||</p>

					<p class="f4">Taṇhā-nirodho bhikkhave dukkha-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaṇgiko Maggo dukkha-nirodha-gāminī-paṭipadā, seyyath'idaṃ:||<br />
					sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaṃ dukkhaṃ pajānāti,||<br />
					<a id="pg417"><span class="f2 g"><b>[417]</b></span></a> evaṃ dukkhassa nidāna
					sambhavaṃ pajānāti,||<br />
					evaṃ dukkhassa vemattataṃ pajānāti,||<br />
					evaṃ dukkhassa vipākaṃ pajānāti,||<br />
					evaṃ dukkha-nirodhaṃ pajānāti,||<br />
					evaṃ dukkha-nirodha-gāminiṃ paṭipadaṃ pajānāti,||<br />
					so imaṃ nibbedhikaṃ Brahma-cariyaṃ pajānāti dukkha-nirodhaṃ.|| ||</p>

					<p class="ctr c">&#9632;</p>

					<p class="f4">"Dukkhaṃ bhikkhave veditabbā,||<br />
					dukkhassa nidāna-sambhavo veditabbo,||<br />
					dukkhassa vemattatā veditabbā,||<br />
					dukkhassa vipāko veditabbo,||<br />
					dukkha-nirodho veditabbo,||<br />
					dukkha-nirodha-gāminī-paṭipadā veditabbā" ti.|| ||</p>

					<p class="f4">Iti yan taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p class="f4">Ayaṃ so kho bhikkhave nibbedhika-pariyāyo Dhamma-pariyāyo ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup>No nidana in PTS. The previous sutta is located in Kosala, BJT has it as given in Sāvatthi.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>