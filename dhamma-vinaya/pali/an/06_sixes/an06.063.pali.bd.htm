<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 63." />
<title>AN 6 63: Nibbedhika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p63">Sutta 63</a></h4>

					<h1>Nibbedhika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg410"><span class="f2 g"><b>[410]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.063.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p1">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p1">olds</a>]<sup>[<a id="fn1" href="#n1">1</a>]</sup></span> Nibbedhika-pariyāyaɱ vo bhikkhave Dhamma-pariyāyaɱ desissāmi,||<br />
					taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">'Evaɱ bhante' ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/06_sixes/an06.063.hare.pts.htm#p2">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p2">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p2">olds</a>]</span> Katamo ca so bhikkhave nibbedhika-pariyāyo dhamma-pariyāyo?|| ||</p>

					<p class="ctr c">&#9632;</p>

					<p class="f4">Kāmā bhikkhave veditabbā,||<br />
					kāmānaɱ nidāna-sambhavo veditabbo,||<br />
					kāmānaɱ vemattatā veditabbā,||<br />
					kāmānaɱ vipāko veditabbo,||<br />
					kāma-nirodho veditabbo,||<br />
					kāma-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Vedanā bhikkhave veditabbā,||<br />
					vedanānaɱ nidāna-sambhavo veditabbo,||<br />
					vedanānaɱ vemattatā veditabbā,||<br />
					vedanānaɱ vipāko veditabbo,||<br />
					vedanā-nirodho veditabbo,||<br />
					vedanā-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Saññā bhikkhave veditabbā,||<br />
					saññānaɱ nidāna-sambhavo veditabbo,||<br />
					saññānaɱ vemattatā veditabbā,||<br />
					saññānaɱ vipāko veditabbo,||<br />
					saññā-nirodho veditabbo,||<br />
					saññā-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Āsavā bhikkhave veditabbā,||<br />
					āsavānaɱ nidāna-sambhavo veditabbo,||<br />
					āsavānaɱ vemattatā veditabbā,||<br />
					āsavānaɱ vipāko veditabbo,||<br />
					āsava-nirodho veditabbo,||<br />
					āsava-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Kammaɱ bhikkhave veditabbā,||<br />
					kammānaɱ nidāna-sambhavo veditabbo,||<br />
					kammānaɱ vemattatā veditabbā,||<br />
					kammānaɱ vipāko veditabbo,||<br />
					kamma-nirodho veditabbo,||<br />
					kamma-nirodha-gāminī-paṭipadā veditabbā.|| ||</p>

					<p class="ctr c">&#9632;</p>

					<p class="f4">Dukkhaɱ bhikkhave veditabbā,||<br />
					dukkhassa nidāna-sambhavo veditabbo,||<br />
					dukkhassa vemattatā veditabbā,||<br />
					dukkhassa vipāko veditabbo,||<br />
					dukkha-nirodho veditabbo,||<br />
					dukkha-nirodha-gāminī-paṭipadā veditabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/06_sixes/an06.063.hare.pts.htm#p3">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p3">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p3">olds</a>]</span> "Kāmā bhikkhave veditabbā,||<br />
					kāmānaɱ nidāna-sambhavo veditabbo,||<br />
					kāmānaɱ vemattatā veditabbā,||<br />
					kāmānaɱ vi- <a id="pg411"><span class="f2 g"><b>[411]</b></span></a> pāko veditabbo,||<br />
					kāma-nirodho veditabbo,||<br />
					kāma-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Pañc'ime bhikkhave kāma-guṇā:||<br />
					cakkhu-viññeyyā rūpā||<br />
					iṭṭhā kantā manāpā piya-rūpā kām'ūpasaɱ-hitā rajaniyā.|| ||</p>

					<p class="f4">Sota-viññeyyā saddā||<br />
					iṭṭhā kantā manāpā piya-saddā kām'upasaɱhitā rajanīyā.|| ||</p>

					<p class="f4">Ghāna-viññeyyā gandhā||<br />
					iṭṭhā kantā manāpā piya-kandhā kām'ūpasaɱ-hitā rajaniyā.|| ||</p>

					<p class="f4">Jivhā-viññeyyā rasā||<br />
					iṭṭhā kantā manāpā piya-rasā kām'upasaɱhitā rajaniyā.|| ||</p>

					<p class="f4">Kāya-viññeyyā phoṭṭhabbā||<br />
					iṭṭhā kantā manāpā piya-rūpā kām'upasaɱhitā rajaniyā.|| ||</p>

					<p class="f4">Api ca kho bhikkhave n'ete kāmā,||<br />
					kāma-guṇā nām'ete ariyassa vinaye vuccanti.|| ||</p>

						<p class="f4 in2">Saŋkappa-rāgo purisassa kāmo.||<br />
						N'ete kāmā yāni citrāni loke.||<br />
						Saŋkappa-rāgo purisassa kāmo.||<br />
						Tiṭṭhanti citrāni tath'eva loke.||<br />
						Ath'ettha dhīrā vinayanti chandan ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/06_sixes/an06.063.hare.pts.htm#p4">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p4">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p4">olds</a>]</span> Katamo ca bhikkhave kāmānaɱ nidāna-sambhavo?|| ||</p>

					<p class="f4">Phasso bhikkhave kāmānaɱ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave kāmānaɱ vemattatā?|| ||</p>

					<p class="f4">Añño bhikkhave kāmo rūpesu,||<br />
					añño kāmo saddesu,||<br />
					añño kāmo gandhesu,||<br />
					añño kāmo rasesu,||<br />
					añño kāmo phoṭṭhabbesu.|| ||</p>

					<p class="f4">Ayaɱ vuccati bhikkhave kāmānaɱ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave kāmānaɱ vipāko?|| ||</p>

					<p class="f4">Yaɱ kho bhikkhave kāmayamāno tajjaɱ tajjaɱ atta-bhāvaɱ abhinibbatteti puñña-bhāgiyaɱ vā apuñña-bhāgiyaɱ vā.|| ||</p>

					<p class="f4">Ayaɱ vuccati bhikkhave kāmānaɱ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave kāma-nirodho?|| ||</p>

					<p class="f4">Phassa-nirodho bhikkhave kāma-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaŋgiko Maggo kāma-nirodha-gāminī-paṭipadā, seyyath'idaɱ:||<br />
					sammā-diṭṭhi||<br />
					sammā-saŋkappo||<br />
					sammā-vācā||<br />
					sammā- <a id="pg412"><span class="f2 g"><b>[412]</b></span></a> kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaɱ kāme pajānāti,||<br />
					evaɱ kāmānaɱ nidāna-sambhavaɱ pajānāti,||<br />
					evaɱ kāmānaɱ vemattataɱ pajānāti,||<br />
					evaɱ kāmānaɱ vipāka pajānāti,||<br />
					evaɱ kāmānaɱ nirodhaɱ pājānāti,||<br />
					evaɱ kāmānaɱ nirodha-gāmini-paṭipadaɱ pajānāti,||<br />
					so imaɱ nibbedhikaɱ Brahma-cariyaɱ pajānāti kāma-nirodhaɱ.|| ||</p>

					<p class="f4">"Kāmā bhikkhave veditabbā,||<br />
					kāmānaɱ nidāna-sambhavo veditabbo,||<br />
					kāmānaɱ vemattatā veditabbā,||<br />
					kāmānaɱ vipāko veditabbo,||<br />
					kāma-nirodho veditabbo,||<br />
					kāma-nirodha-gāminī-paṭipadā veditabbā ti.|| ||</p>

					<p class="f4">Iti yan taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/06_sixes/an06.063.hare.pts.htm#p5">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p5">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p5">olds</a>]</span> "Vedanā bhikkhave veditabbā,||<br />
					vedanānaɱ nidāna-sambhavo veditabbo,||<br />
					vedanānaɱ vemattatā veditabbā,||<br />
					vedanānaɱ vipāko veditabbo,||<br />
					vedanā-nirodho veditabbo,||<br />
					vedanā-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Tisso imā bhikkhave vedanā,||<br />
					sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/06_sixes/an06.063.hare.pts.htm#p6">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p6">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p6">olds</a>]</span> Katamo ca bhikkhave vedanānaɱ nidāna-sambhavo?|| ||</p>

					<p class="f4">Phasso bhikkhave vedanānaɱ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave vedanānaɱ vemattatā?|| ||</p>

					<p class="f4">Atthi bhikkhave sāmisā sukhā vedanā,||<br />
					atthi nirāmisā sukhā vedanā,||<br />
					atthi sāmisā dukkhā vedanā||<br />
					atthi nirāmisā dukkhā vedanā,||<br />
					atti sāmisā adukkha-m-asukhā vedanā,||<br />
					atthi nirāmisā adukkha-m-asukhā vedanā.|| ||</p>

					<p class="f4">Ayaɱ vuccati bhikkhave vedanānaɱ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave vedanānaɱ vipāko?|| ||</p>

					<p class="f4">Yaɱ bhikkhave vediya-māno tajjaɱ tajjaɱ atta-bhāvaɱ abhinibbatteti puñña-bhāgiyaɱ vā apuñña-bhāgiyaɱ vā.|| ||</p>

					<p class="f4">Ayaɱ vuccati bhikkhave vedanānaɱ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave vedanā-nirodho?|| ||</p>

					<p class="f4">Phassa-nirodho bhikkhave vedanā-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaŋgiko Maggo vedanā-nirodha-gāminī-paṭipadā, seyyath'idaɱ:||<br />
					sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaɱ vedanaɱ pajānāti,||<br />
					evaɱ vedanānam nidāna-sambhavaɱ pajānāti,||<br />
					evaɱ veda- <a id="pg413"><span class="f2 g"><b>[413]</b></span></a> nānaɱ vemattataɱ pajānātiɱ,||<br />
					evaɱ vedanānaɱ vipākaɱ pajānāti,||<br />
					evaɱ vedanānaɱ nirodhaɱ1 pājānāti,||<br />
					evaɱ vedanā-nirodha-gāminiɱ paṭipadaɱ pajānāti,||<br />
					so imaɱ nibbedhikaɱ Brahma-cariyaɱ pajānāti vedanā-nirodhaɱ.|| ||</p>

					<p class="ctr c">&#9632;</p>

					<p class="f4">"Vedanā bhikkhave veditabbā,||<br />
					vedanānaɱ nidāna-sambhavo veditabbo,||<br />
					vedanānaɱ vemattatā veditabbā,||<br />
					vedanānaɱ vipāko veditabbo,||<br />
					vedanā-nirodho veditabbo,||<br />
					vedanā-nirodha-gāminī-paṭipadā veditabbā ti.|| ||</p>

					<p class="f4">Iti yan taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/06_sixes/an06.063.hare.pts.htm#p7">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p7">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p7">olds</a>]</span> "Saññā bhikkhave veditabbā,||<br />
					saññānaɱ nidāna-sambhavo veditabbo,||<br />
					saññānaɱ vemattatā veditabbā,||<br />
					saññānaɱ vipāko veditabbo,||<br />
					saññā-nirodho veditabbo,||<br />
					saññā-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Cha yimā bhikkhave saññā:||<br />
					rūpa-saññā||<br />
					sadda-saññā||<br />
					gandha-saññā||<br />
					rasa-saññā||<br />
					phoṭṭhabba-saññā||<br />
					dhammā-saññā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/06_sixes/an06.063.hare.pts.htm#p8">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p8">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p8">olds</a>]</span> Katamo ca bhikkhave saññānaɱ nidāna-sambhavo?|| ||</p>

					<p class="f4">Phasso bhikkhave saññānaɱ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave saññānaɱ vemattatā?|| ||</p>

					<p class="f4">Aññā bhikkhave saññā rūpesu,||<br />
					aññā saññā saddesu,||<br />
					aññā saññā gandhesu,||<br />
					aññā saññā rasesu,||<br />
					aññā saññā phoṭṭhabbesu,||<br />
					aññā saññā dhammesu.|| ||</p>

					<p class="f4">Ayaɱ vuccati bhikkhave saññānaɱ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave saññānaɱ vipāko?|| ||</p>

					<p class="f4">Vohāra cepakkāhaɱ bhikkhave saññaɱ vadāmi.|| ||</p>

					<p class="f4">Yathā yathā naɱ sañjānāti,||<br />
					tathā tathā voharati evaɱ saññi ahosinti.|| ||</p>

					<p class="f4">Ayaɱ vuccati bhikkhave saññānaɱ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave saññā-nirodho?|| ||</p>

					<p class="f4">Phassa-nirodho bhikkhave saññā-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaŋgiko Maggo saññā-nirodha-gāminī-paṭipadā, seyyath'idaɱ:||<br />
					sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaɱ saññaɱ pajānāti,||<br />
					evaɱ saññānaɱ nidāna-sambhavaɱ pajānāti,||<br />
					evaɱ saññānaɱ <a id="pg414"><span class="f2 g"><b>[414]</b></span></a> vemattataɱ pajānāti,||<br />
					evaɱ saññānaɱ vipākaɱ pajānāti,||<br />
					evaɱ saññā-nīrodhaɱ pajānāti,||<br />
					evaɱ saññā-nirodha-gāminiɱ paṭipadaɱ pajānāti,||<br />
					so imaɱ nibbodhikaɱ Brahma-cariyaɱ pajānāti saññā-nirodhaɱ.|| ||</p>

					<p class="ctr c">&#9632;</p>

					<p class="f4">"Saññā bhikkhave veditabbā,||<br />
					saññānaɱ nidāna-sambhavo veditabbo,||<br />
					saññānaɱ vemattatā veditabbā,||<br />
					saññānaɱ vipāko veditabbo,||<br />
					saññā-nirodho veditabbo,||<br />
					saññā-nirodha-gāminī-paṭipadā veditabbā ti.|| ||</p>

					<p class="f4">Iti yan taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/an/06_sixes/an06.063.hare.pts.htm#p9">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p9">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p9">olds</a>]</span> "Āsavā bhikkhave veditabbā,||<br />
					āsavānaɱ nidāna-sambhavo veditabbo,||<br />
					āsavānaɱ vemattatā veditabbā,||<br />
					āsavānaɱ vipāko veditabbo,||<br />
					āsava-nirodho veditabbo,||<br />
					āsava-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Tayo me bhikkhave āsavā:||<br />
					kāmāsavo||<br />
					bhavāsavo||<br />
					avijjāsavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/an/06_sixes/an06.063.hare.pts.htm#p10">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p10">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p10">olds</a>]</span> Katamo ca bhikkhave asavānaɱ nidāna sambhavo?|| ||</p>

					<p class="f4">Avijjā bhikkhave āsavānaɱ nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave āsavānaɱ vemattatā?|| ||</p>

					<p class="f4">Atthi bhikkhave āsavā Niraya-gāminiyā,||<br />
					atthi āsavā tiracchāna-yoni-gāminiyā,||<br />
					atthi āsavā petti-visaya-gāminiyā,||<br />
					atthi āsavā manussa-loka-gāminiyā,||<br />
					atthi āsavā deva-loka-gāminiyā.|| ||</p>

					<p class="f4">Ayaɱ vuccati bhikkhave āsavānaɱ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave āsavānaɱ vipāko?|| ||</p>

					<p class="f4">Yaɱ kho bhikkhave avijjāgato tajjaɱ tajjaɱ atta-bhāvaɱ abhinibbatteti puñña-bhāgiyaɱ vā apuñña-bhāgiyaɱ vā.|| ||</p>

					<p class="f4">Ayaɱ vuccati bhikkhave āsavānaɱ vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave āsava-nirodho?|| ||</p>

					<p class="f4">Avijjā-nirodho bhikkhave āsava-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaŋgiko Maggo āsava-nirodha-gāminī-paṭipadā, seyyath'idaɱ:||<br />
					sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca ko bhikkhave ariya-sāvako evaɱ āsave pajānāti,||<br />
					evaɱ āsavanaɱ nidāna-sambhavaɱ pajānāti,||<br />
					evaɱ asavānaɱ vemattataɱ pajānāti,||<br />
					evaɱ evaɱ āsavānaɱ vemattataɱ pajānāti,||<br />
					evaɱ āsavānaɱ vipākaɱ pajānāti,||<br />
					evaɱ āsava-nirodhaɱ pajānāti,||<br />
					evaɱ āsava-nirodha-gāmini-paṭipadaɱ pajānāti,||<br />
					so imaɱ nibbadhikaɱ Brahma-cariyaɱ pajānāti āsava-nirodhaɱ.|| ||</p>

					<p class="ctr c">&#9632;</p>

					<p class="f4"><a id="pg415"><span class="f2 g"><b>[415]</b></span></a> "Āsavā bhikkhave veditabbā,||<br />
					āsavānaɱ nidāna-sambhavo veditabbo,||<br />
					āsavānaɱ vemattatā veditabbā,||<br />
					āsavānaɱ vipāko veditabbo,||<br />
					āsava-nirodho veditabbo,||<br />
					āsava-nirodha-gāminī-paṭipadā veditabbā ti.|| ||</p>

					<p class="f4">Iti yan taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/an/06_sixes/an06.063.hare.pts.htm#p11">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p11">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p11">olds</a>]</span> "Kammaɱ bhikkhave veditabbā,||<br />
					kammānaɱ nidāna-sambhavo veditabbo,||<br />
					kammānaɱ vemattatā veditabbā,||<br />
					kammānaɱ vipāko veditabbo,||<br />
					kamma-nirodho veditabbo,||<br />
					kamma-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="f4">Cetanāhaɱ bhikkhave kammaɱ vadāmi,||<br />
					cetayitvā kammaɱ karoti kāyena vācāya manasā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/an/06_sixes/an06.063.hare.pts.htm#p12">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p12">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p12">olds</a>]</span> Katamo ca bhikkhave kammānaɱ nidāna-sambhavo?|| ||</p>

					<p class="f4">Phasso bhikkhave kammānaɱ nidānam-bhavo.|| ||</p>

					<p class="ctr c">&#9632;</p>

					<p class="f4">Katamā ca bhikkhave kammānaɱ vemattatā?|| ||</p>

					<p class="f4">Atthi bhikkhave kammaɱ Niraya-vedaniyaɱ,||<br />
					atthi kammaɱ tiracchāna-yoni-gāminiyā,||<br />
					atti kammaɱ petti-visaya-vedaniyaɱ,||<br />
					atthi kammaɱ manussa-loka-vedaniyaɱ,||<br />
					atthi kammaɱ deva-loka-vedaniyaɱ.|| ||</p>

					<p class="f4">Ayaɱ vuccati bhikkhave kammānaɱ vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave kammānaɱ vipāko?|| ||</p>

					<p class="f4">Tividhāhaɱ bhikkhave kammānaɱ vipākaɱ vadāmi:||<br />
					diṭṭhe'va dhamme,||<br />
					upajje vā,||<br />
					apare vā pariyāye.|| ||</p>

					<p class="f4">Ayaɱ vuccati bhikkhave kammānaɱ vipāko.|| ||</p>

					<p class="ctr c">&#9632;</p>

					<p class="f4">Katamo ca bikkhave kamma-nirodho?|| ||</p>

					<p class="f4">Phassa-nirodho bhikkhave kamma-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaŋgiko Maggo kamma-nirodha-gāminī-paṭipadā, seyyath'idaɱ:||<br />
					sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaɱ kammaɱ pajānāti,||<br />
					evaɱ kammāna nidāna-sambhavaɱ pajānāti,||<br />
					evaɱ kammānaɱ vemattataɱ pajānāti,||<br />
					evaɱ kammānaɱ vipākaɱ pajānāti,||<br />
					evaɱ kamma-nirodhaɱ pajānāti,||<br />
					evaɱ kamma-nirodha-gāmini-paṭipadaɱ pajānāti,||<br />
					so imaɱ nibbodhikaɱ Brahma-cariyaɱ pajānāti kamma-nirodhaɱ.|| ||</p>

					<p class="ctr c">&#9632;</p>

					<p class="f4">"Kammaɱ bhikkhave veditabbā,||<br />
					kammānaɱ nidāna-sambhavo veditabbo,||<br />
					kammānaɱ vemattatā veditabbā,||<br />
					kammānaɱ vipāko veditabbo,||<br />
					kamma-nirodho veditabbo,||<br />
					kamma- <a id="pg416"><span class="f2 g"><b>[416]</b></span></a> nirodha-gāminī-paṭipadā veditabbā ti.|| ||</p>

					<p class="f4">Iti yan taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/an/06_sixes/an06.063.hare.pts.htm#p13">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p13">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p13">olds</a>]</span> "Dukkhaɱ bhikkhave veditabbā,||<br />
					dukkhassa nidāna-sambhavo veditabbo,||<br />
					dukkhassa vemattatā veditabbā,||<br />
					dukkhassa vipāko veditabbo,||<br />
					dukkha-nirodho veditabbo,||<br />
					dukkha-nirodha-gāminī-paṭipadā veditabbā" ti.|| ||</p>

					<p class="f4">Iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Jāti pi dukkhā||<br />
					jarā pi dukkhā||<br />
					vyādhi pi dukkho||<br />
					maraṇam pi dukkhaɱ||<br />
					soka parideva-dukkha-domanass'upayāsā pi dukkhā||<br />
					yamp'icchaɱ na labhati tam pi dukkhaɱ,||<br />
					saŋkhittena pañc'upādāna-k-khandhā dukkhā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p14">14</a>][<a href="../../../../dhamma-vinaya/pts/an/06_sixes/an06.063.hare.pts.htm#p14">pts</a>][<a href="../../../../dhamma-vinaya/ati/an/06_sixes/an06.063.than.ati.htm#p14">than</a>][<a href="../../../../dhamma-vinaya/bd/an/06_sixes/an06.063.olds.bd.htm#p14">olds</a>]</span> Katamo ca bhikkhave dukkhassa nidāna-sambhavo?|| ||</p>

					<p class="f4">Taṇhā bhikkhave dukkhassa nidāna-sambhavo.|| ||</p>

					<p class="ctr c">&#9632;</p>

					<p class="f4">Katamā va bhikkhave dukkhassa vemattatā?|| ||</p>

					<p class="f4">Atthi bhikkhave dukkhaɱ adhimattaɱ,||<br />
					atthi parittaɱ,||<br />
					atthi dandha-virāgī||<br />
					atti khippa-virāgī.|| ||</p>

					<p class="ctr c">&#9632;</p>

					<p class="f4">Ayaɱ vuccati bhikkhave dukkhassa vemattatā.|| ||</p>

					<p class="ctr c">&#9632;</p>

					<p class="f4">Katamo ca bhikkhave dukkhassa vipāko?|| ||</p>

					<p class="f4">Idha, bhikkhave, ekacco yena dukkhena abibhūto pariyādinna-citto socati kilamati paridevati urattāḷi kandati sammohaɱ āpajjati,||<br />
					yena vā pana dukkhena abhibhūto pariyādinna-citto bahiddhā pariyeṭṭhiɱ āpajjati:||<br />
					"Ko eka-padaɱ dvi-padaɱ jānāti imassa dukkhassa nirodhāyā" ti.|| ||</p>

					<p class="f4">Sammoha-vepakkaɱ vāhaɱ bhikkhave||<br />
					dukkhaɱ vadāmi pariyeṭṭhi-vepakkaɱ vā.|| ||</p>

					<p class="f4">Ayaɱ vuccati bhikkhave dukkhassa vipāko.|| ||</p>

					<p class="ctr c">&#9632;</p>

					<p class="f4">Katamo ca bhikkhave dukkha-nirodho?|| ||</p>

					<p class="f4">Taṇhā-nirodho bhikkhave dukkha-nirodho.|| ||</p>

					<p class="ctr c">&#9632;</p>

					<p class="f4">Ayam'eva Ariyo Āṭṭhaŋgiko Maggo dukkha-nirodha-gāminī-paṭipadā, seyyath'idaɱ:||<br />
					sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Yato ca kho bhikkhave ariya-sāvako evaɱ dukkhaɱ pajānāti,||<br />
					<a id="pg417"><span class="f2 g"><b>[417]</b></span></a> evaɱ dukkhassa nidāna
					sambhavaɱ pajānāti,||<br />
					evaɱ dukkhassa vemattataɱ pajānāti,||<br />
					evaɱ dukkhassa vipākaɱ pajānāti,||<br />
					evaɱ dukkha-nirodhaɱ pajānāti,||<br />
					evaɱ dukkha-nirodha-gāminiɱ paṭipadaɱ pajānāti,||<br />
					so imaɱ nibbedhikaɱ Brahma-cariyaɱ pajānāti dukkha-nirodhaɱ.|| ||</p>

					<p class="ctr c">&#9632;</p>

					<p class="f4">"Dukkhaɱ bhikkhave veditabbā,||<br />
					dukkhassa nidāna-sambhavo veditabbo,||<br />
					dukkhassa vemattatā veditabbā,||<br />
					dukkhassa vipāko veditabbo,||<br />
					dukkha-nirodho veditabbo,||<br />
					dukkha-nirodha-gāminī-paṭipadā veditabbā" ti.|| ||</p>

					<p class="f4">Iti yan taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p class="f4">Ayaɱ so kho bhikkhave nibbedhika-pariyāyo Dhamma-pariyāyo ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup>No nidana in PTS. The previous sutta is located in Kosala, BJT has it as given in Sāvatthi.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>