<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 14. Sāriputta teaches the way to an unlucky death through taking delight in worldly activities, talk, sleep, company, companionship and useless stuff and the way to a lucky death through taking no delight in worldly activities, talk, sleep, company, companionship and useless stuff." />
<title>AN 6 14: Bhaddaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka-Nipāta<br />
					II: Sārāṇīya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p14">Sutta 14</a></h4>

					<h1>Bhaddaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg292"><span class="f2 g"><b>[292]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.014.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāriputto Sāvatthiyaṃ viharati.|| ||</p>

					<p class="f4">Tatra kho Sāriputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti te bhikkhū āyasmato <a id="pg293"><span class="f2 g"><b>[293]</b></span></a> Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">2. "Tathā tathā āvuso bhikkhu vihāraṃ kappeti,||<br />
					yathā yathā'ssa vihāraṃ kappayato na bhaddakaṃ maraṇaṃ hoti,||<br />
					na bhaddikā kāla-kiriyā.|| ||</p>

					<p class="f4">3. Kathañ c'āvuso bhikkhu tathā tathā vihāraṃ kappeti,||<br />
					yathā yathā'ssa vihāraṃ kappayato,||<br />
					na bhaddakaṃ maraṇaṃ hoti,||<br />
					na bhaddikā kāla-kiriyā?|| ||</p>

					<p class="f4">Idh'āvuso bhikkhu kamm'ārāmo hoti||<br />
					kamma-rato kamm'ārāmataṃ anuyutto,|| ||</p>

					<p class="ctr c">&#9632;</p>

					<p class="f4">bhass'ārāmo hoti||<br />
					bhassa-rato bhass-ā-rāmataṃ anuyutto,|| ||</p>

					<p class="ctr c">&#9632;</p>

					<p class="f4">nidd-ā-rāmo hoti||<br />
					niddā-rato nidd-ā-rāmataṃ anuyutto,|| ||</p>

					<p class="ctr c">&#9632;</p>

					<p class="f4">saṇgaṇ'ik-ā-rāmo hoti||<br />
					saṇgaṇ'ikā-rato saṇgaṇ'ik-ā-rāmataṃ anuyutto,|| ||</p>

					<p class="ctr c">&#9632;</p>

					<p class="f4">saṃsagg'ārāmo hoti||<br />
					saṃsagga-rato saṃsagg'ārāmataṃ anuyutto,|| ||</p>

					<p class="ctr c">&#9632;</p>

					<p class="f4">papañc'ārāmo hoti||<br />
					papañca-rato papañc'ārāmataṃ anuyutetā.|| ||</p>

					<p class="f4">Evaṃ kho āvuso bhikkhu tathā tathā vihāraṃ kappeti,||<br />
					yathā yathā'ssa vihāraṃ kappayato||<br />
					na bhaddakaṃ maraṇaṃ hoti||<br />
					na bhaddikā kāla-kiriyā.|| ||</p>

					<p class="f4">Ayaṃ vuccat'āvuso bhikkhū sakkāyābhirato,||<br />
					na pahāsi sakkāyaṃ sammā dukkhassa antakiriyāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Tathā tath'āvuso bhikkhu vihāraṃ kappeti,||<br />
					yathā yathā'ssa vihāraṃ kappayato||<br />
					bhaddakaṃ maraṇaṃ hoti,||<br />
					bhaddikā kāla-kiriyā.|| ||</p>

					<p class="f4">Kathañ c'āvuso bhikkhu tathā tathā vihāraṃ kappeti,||<br />
					yathā yathāssa vihāraṃ kappayato||<br />
					bhaddakaṃ maraṇaṃ hoti||<br />
					bhaddikā kāla-kiriyā?|| ||</p>

					<p class="f4">Idh'āvuso bhikkhu na kamm'ārāmo hoti||<br />
					na kamma-rato||<br />
					na kamm'ārāmataṃ anuyutto,|| ||</p>

					<p class="ctr c">&#9632;</p>

					<p class="f4">na bhass'āramo hoti||<br />
					na bhassa-rato||<br />
					na bhass'āramataṃ anuyutto,|| ||</p>

					<p class="ctr c">&#9632;</p>

					<p class="f4">na nidd-ā-rāmo hoti,||<br />
					na niddā-rato||<br />
					na nidd-ā-rāmataṃ anuyutto,|| ||</p>

					<p class="ctr c">&#9632;</p>

					<p class="f4">na saṇgaṇ'ik-ā-rāmo hoti||<br />
					na saṇgaṇ'ikā-rato||<br />
					na saṇgaṇ'ik-ā-rāmataṃ anuyutto,|| ||</p>

					<p class="ctr c">&#9632;</p>

					<p class="f4">na saṃsagg'ārāmo hoti||<br />
					na saṃsagga-rato||<br />
					na saṃsagg'ārāmataṃ anuyutto,|| ||</p>

					<p class="ctr c">&#9632;</p>

					<p class="f4">na papañc'ārāmo hoti||<br />
					na papañca-rato||<br />
					na papañcār'āmataṃ anuyutto.|| ||</p>

					<p class="f4">Evaṃ kho āvuso bhikkhu <a id="pg294"><span class="f2 g"><b>[294]</b></span></a> tathā tathāssa vihāraṃ kappeti yathā yathā'ssa vihāraṃ kappayato||<br />
					bhaddakaṃ maraṇaṃ hoti||<br />
					bhaddikā kāla-kiriyā.|| ||</p>

					<p class="f4">Ayaṃ vuccat'āvuso bhikkhu Nibbān-ā-bhirato pahāsi sakkāyaṃ sammā-dukkhassa antakiriyāyā" ti.|| ||</p>

					      <p class="f4 in2">Yo papañcaṃ anuyutto papañc-ā-bhirato mago||<br />
							Virādhayī so Nibbānaṃ yoga-k-khemaṃ anuttaraṃ.|| ||</p>

					      <p class="f4 in2">Yo ca papañcaṃ hitvāna ni-p-papañca-pade rato||<br />
							Ārādhayī so Nibbānaṃ yoga-k-khemaṃ anuttaran ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>