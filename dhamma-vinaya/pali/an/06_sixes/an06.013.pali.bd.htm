<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 13. The Buddha, by six different means, teaches how to achieve freedom of heart, how to recognize the presence or absense of freedom of heart, and how to advise someone who erroneously believes he has achieved freedom of heart." />
<title>AN 6 13: Nissāraṇīya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					II: Sārāṇīya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p13">Sutta 13</a></h4>

					<h1>Nissāraṇīya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg290"><span class="f2 g"><b>[290]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.013.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.013.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cha yimā bhikkhave nissāraṇīyā dhātuyo.|| ||</p>

					<p class="f4">Katamā cha?|| ||</p>

					<p class="f4">Idha, bhikkhave, bhikkhu evaɱ vadeyya:|| ||</p>
					
					<p class="f4">"Mettā hi kho me ceto vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					atha ca pana me vyāpādo cittaɱ pariyādāya tiṭṭhatī" ti.|| ||</p>

					<p class="f4">So 'mā h'evan' ti'ssa vacanīyo:|| ||</p>
					
					<p class="f4">"Mā āyasmā evaɱ avaca,||<br />
					mā Bhagavantaɱ abbh'ācikkhi.|| ||</p>

					<p class="f4">Na hi sādhu Bhagavato abbha-k-khānaɱ.|| ||</p>

					<p class="f4">Na hi Bhagavā evaɱ vadeyya.|| ||</p>

					<p class="f4">Aṭṭhāname taɱ āvuso anavakāso yaɱ mettāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya,||<br />
					atha ca <a id="pg291"><span class="f2 g"><b>[291]</b></span></a> panassa vyāpādo cittaɱ pariyādāya ṭhassatī ti||<br />
					n'etaɱ ṭhānaɱ vijjati.|| ||</p>
					
					<p class="f4">Nissaraṇaɱ h'etaɱ āvuso vyāpādassa||<br />
					yad idaɱ mettā-ceto-vimutti" ti.|| ||</p>

					<p class="ctr c">&#9632;</p>

					<p class="f4">(2) Idha pana bhikkhave bhikkhū evaɱ vadeyya:|| ||</p>
					
					<p class="f4">"Karuṇā hi kho me ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					atha va pana me vihesā cittaɱ pariyādāya tiṭṭhatī" ti.|| ||</p>

					<p class="f4">So 'mā h'evan' ti'ssa vacanīyo:|| ||</p>
					
					<p class="f4">"Mā āyasmā evaɱ avaca.|| ||</p>

					<p class="f4">Mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhāname taɱ āvuso anavakāso yaɱ karuṇāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya,||<br />
					atha ca panassa vihesā cittaɱ pariyādāya ṭhassati,||<br />
					ti n'etaɱ ṭhānaɱ vijjati.|| ||</p>
					
					<p class="f4">Nissaraṇaɱ h'etaɱ āvuso vihesā,||<br />
					yad idaɱ karuṇā ceto-vimutti" ti.|| ||</p>

					<p class="ctr c">&#9632;</p>

					<p class="f4">(3) Idha pana bhikkhave bhikkhu evaɱ vadeyya:|| ||</p>
					
					<p class="f4">"Muditā hi kho me ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					atha ca pana me arati cittaɱ pariyādāya tiṭṭhatī" ti.|| ||</p>

					<p class="f4">So 'mā h'evan' ti'ssa vacanīyo:|| ||</p>
					
					<p class="f4">"Mā āyasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhāname taɱ āvuso anavakāso yaɱ muditāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhītāya paricitāya susamāraddhāya,||<br />
					atha ca panassa arati cittaɱ pariyādāya ṭhassati,||<br />
					ti n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso aratiyā||<br />
					yad idaɱ muditā ceto-vimutti" ti.|| ||</p>

					<p class="ctr c">&#9632;</p>

					<p class="f4">(4) Idha pana bhikkhu evaɱ vadeyya:|| ||</p>
					
					<p class="f4">"Upekkhā hi kho me ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					atha ca pana me rāgo cittaɱ pariyādāya tiṭṭhatī" tī.|| ||</p>

					<p class="f4">So 'mā h'evan' ti'ssa vacanīyo:|| ||</p>
					
					<p class="f4">"Mā āyasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhāname taɱ āvuso anavakāso yaɱ upekkhāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya <a id="pg292"><span class="f2 g"><b>[292]</b></span></a> susamāraddhāya,||<br />
					atha ca panassa rāgo cittaɱ pariyādāya ṭhassatī,||<br />
					tī n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso rāgassa||<br />
					yad idaɱ upekkhā-ceto-vimuttī" tī.|| ||</p>

					<p class="ctr c">&#9632;</p>

					<p class="f4">(5) Idha pana bhikkhave bhikkhū evaɱ vadeyya.|| ||</p>

					<p class="f4">"Animittā hi kho me ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					atha ca pana me nimittānusārī viññāṇaɱ hotī" ti.|| ||</p>

					<p class="f4">So 'mā h'evan' ti'ssa vacanīyo:|| ||</p>
					
					<p class="f4">"Mā āyasmā evaɱ avaca mā Bhagavantaɱ abbhāvikkhi.|| ||</p>

					<p class="f4">Na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">'Aṭṭhāname taɱ āvuso anavakāso yaɱ animittāya ceto-vimuttiyā bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya,||<br />
					atha ca panassa nimittānusārī viññāṇaɱ bhavissatī' tī||<br />
					n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso sabba-nimittānaɱ||<br />
					yad idaɱ animittā ceto-vimuttī" ti.|| ||</p>

					<p class="ctr c">&#9632;</p>

					<p class="f4">(6) Idha pana bhikkhave bhikkhū evaɱ vadeyya:|| ||</p>
					
					<p class="f4">"Asmī ti kho me vigataɱ,||<br />
					ayamaham asmiti ca na samanupassāmi,||<br />
					atha ca pana me vicikicchā-kathaɱ-kathā-sallaɱ cittaɱ pariyādāya tiṭṭhatī" ti.|| ||</p>

					<p class="f4">So 'mā h'evan' ti'ssa vacanīyo:|| ||</p>
					
					<p class="f4">"Mā āyasmā evaɱ avaca,||<br />
					mā Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
					na hi Bhagavā evaɱ vadeyya.|| ||</p>

					<p class="f4">Aṭṭhāna me taɱ āvuso anavakāso yaɱ asmī ti vigate ayamahamasmī ti ca na samanupassato,||<br />
					atha ca panassa vicikicchā-kathaɱ-kathā-sallaɱ cittaɱ pariyādāya ṭhassatī,||<br />
					ti n'etaɱ ṭhānaɱ vijjati.|| ||</p>

					<p class="f4">Nissaraṇaɱ h'etaɱ āvuso vicikicchā-kathaɱ-kathā-salla||<br />
					yad idaɱ asmī ti mānasamūgghāto" ti.|| ||</p>

					<p class="f4">Ime kho bhikkhave cha nissāraṇīyā dhātuyo' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>