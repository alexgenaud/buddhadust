<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 18. The Buddha points out that in his day the various trades of the butcher did not pay off in living in luxory, or possessing wealth and social acceptance and that those engaged in such trades could look forward to rebirth in Hell." />
<title>AN 6 18: Macchika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka-Nipāta<br />
					II: Sārāṇīya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p18">Sutta 18</a></h4>

					<h1>Macchika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg301"><span class="f2 g"><b>[301]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.018.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu cārikaṃ carati mahatā bhikkhu saṅghena saddhiṃ.|| ||</p>

					<p class="f4">Addasā kho Bhagavā addhāna-Magga-paṭipanno aññatarasmiṃ padese macchikaṃ maccha-bandhaṃ macche vadhitvā vadhitvā vikkiṇa-mānaṃ,||<br />
					disvā maggā ukkamma aññatarasmiṃ rukkha-mūle paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">2. "Passatha, no tumhe bhikkhave amuṃ macchikaṃ maccha-bandhaṃ macche vadhitvā vadhitvā vikkiṇa-mānan" ti?|| ||</p>

					<p class="f4">"Evaṃ bhante."|| ||</p>

					<p class="f4">"Taṃ kiṃ maññatha bhikkhave||<br />
					api nu tumhehi||<br />
					diṭṭhaṃ vā||<br />
					sutaṃ vā:|| ||</p>

					<p class="f4">'Macchiko macchabandho macche vadhitvā <a id="pg302"><span class="f2 g"><b>[302]</b></span></a> vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyīvā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					boga-k-khandhaṃ ajjhāvasanto' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bhikkhave, mayā pi kho etaṃ bhikkhave||<br />
					n'eva diṭṭhaṃ,||<br />
					na sutaṃ:|| ||</p>

					<p class="f4">'Macchiko macchabandho macche vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi so bhikkhave macche vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaṃ bhoga-k-khandhaṃ ajjhā-vasati.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bhikkhave api nu tumhehi||<br />
					diṭṭhaṃ vā||<br />
					sutaṃ vā:|| ||</p>

					<p class="f4">'Goghātako gāvo vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti|| ||</p>

					<p class="f4">"No h'etaṃ bhante"|| ||</p>

					<p class="f4">"Sādhu bhikkhave, mayā pi kho etaṃ bhikkhave||<br />
					n'eva diṭṭhaṃ,||<br />
					na sutaṃ:|| ||</p>

					<p class="f4">'Goghātako gāvo vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti|| ||</p>

					<p class="f4">Taṃ kissa hetu?|| ||</p>

					<p class="f4">Te hi so bhikkhave gāvo vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaṃ bhoga-k-khandhaṃ ajjhā-vasati.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bhikkhave api nu tumhehi||<br />
					diṭṭhaṃ <a id="pg303"><span class="f2 g"><b>[303]</b></span></a> vā||<br />
					sutaṃ vā:|| ||</p>

					<p class="f4">'Orabbhiko orambhe vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti?|| ||</p>

					<p class="f4">"No h'etaṃ bhante"|| ||</p>

					<p class="f4">Sādhu bhikkhave, mayā pi kho etaṃ bhikkhave n'eva diṭṭhaṃ, na sutaṃ:|| ||</p>

					<p class="f4">'Orabbhiko orambhe vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi so bhikkhave orambhe vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaṃ bhoga-k-khandhaṃ ajjhā-vasati.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bhikkhave api nu tumhehi||<br />
					diṭṭhaṃ vā||<br />
					sutaṃ vā:|| ||</p>

					<p class="f4">'Sūkariko sūkare vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti?|| ||</p>

					<p class="f4">"No h'etaṃ bhante"|| ||</p>

					<p class="f4">Sādhu bhikkhave, mayā pi kho etaṃ bhikkhave n'eva diṭṭhaṃ, na sutaṃ:|| ||</p>

					<p class="f4">'Sūkariko sūkare vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti|| ||</p>

					<p class="f4">Taṃ kissa hetu?|| ||</p>

					<p class="f4">Te hi so bhikkhave sūkare vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaṃ bhoga-k-khandhaṃ ajjhā-vasati.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bhikkhave api nu tumhehi||<br />
					diṭṭhaṃ vā||<br />
					sutaṃ vā:|| ||</p>

					<p class="f4">'Sākuntiko sākunte vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti?|| ||</p>

					<p class="f4">"No h'etaṃ bhante"|| ||</p>

					<p class="f4">Sādhu bhikkhave, mayā pi kho etaṃ bhikkhave||<br />
					n'eva diṭṭhaṃ,||<br />
					na sutaṃ:|| ||</p>

					<p class="f4">'Sākuntiko sākunte vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi so bhikkhave sākunte vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaṃ bhoga-k-khandhaṃ ajjhā-vasati.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bhikkhave api nu tumhehi||<br />
					diṭṭhaṃ vā||<br />
					sutaṃ vā:|| ||</p>

					<p class="f4">'Māgaviko mage vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti?|| ||</p>

					<p class="f4">"No h'etaṃ bhante"|| ||</p>

					<p class="f4">Sādhu bhikkhave, mayā pi kho etaṃ bhikkhave||<br />
					n'eva diṭṭhaṃ,||<br />
					na sutaṃ:|| ||</p>

					<p class="f4">'Māgaviko mage vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaṃ vā||<br />
					bhoga-k-khandhaṃ ajjhāvasanto' ti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi so bhikkhave mage vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaṃ bhoga-k-khandhaṃ ajjhā-vasati.|| ||</p>

					<p class="ctr c">&#9632;</p>

					<p class="f4">Te hi so bhikkhave tiracchānagate pāṇe vajjhe vadhāy'upanīte pāpakena manas-ā-nupekkha-māno||<br />
					n'eva hatthiyāyī bhavissati,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaṃ bhoga-k-khandhaṃ ajjhāvasissati.|| ||</p>

					<p class="f4">Ko pana vādo yaṃ manussa-bhutaṃ vajjhaṃ vadhāy'upanītaṃ pāpakena manas-ā-nupekkhatī,||<br />
					taṃ hi'ssa bhikkhave hoti dīgha-rattaṃ ahitāya dukkhāya,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapajjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>