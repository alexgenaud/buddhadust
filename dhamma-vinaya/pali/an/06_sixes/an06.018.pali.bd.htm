<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 18. The Buddha points out that in his day the various trades of the butcher did not pay off in living in luxory, or possessing wealth and social acceptance and that those engaged in such trades could look forward to rebirth in Hell." />
<title>AN 6 18: Macchika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					II: Sārāṇīya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p18">Sutta 18</a></h4>

					<h1>Macchika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg301"><span class="f2 g"><b>[301]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.018.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosalesu cārikaɱ carati mahatā bhikkhu saŋghena saddhiɱ.|| ||</p>

					<p class="f4">Addasā kho Bhagavā addhāna-Magga-paṭipanno aññatarasmiɱ padese macchikaɱ maccha-bandhaɱ macche vadhitvā vadhitvā vikkiṇa-mānaɱ,||<br />
					disvā maggā ukkamma aññatarasmiɱ rukkha-mūle paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">2. "Passatha, no tumhe bhikkhave amuɱ macchikaɱ maccha-bandhaɱ macche vadhitvā vadhitvā vikkiṇa-mānan" ti?|| ||</p>

					<p class="f4">"Evaɱ bhante."|| ||</p>

					<p class="f4">"Taɱ kiɱ maññatha bhikkhave||<br />
					api nu tumhehi||<br />
					diṭṭhaɱ vā||<br />
					sutaɱ vā:|| ||</p>

					<p class="f4">'Macchiko macchabandho macche vadhitvā <a id="pg302"><span class="f2 g"><b>[302]</b></span></a> vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyīvā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					boga-k-khandhaɱ ajjhāvasanto' ti?|| ||</p>

					<p class="f4">No h'etaɱ bhante.|| ||</p>

					<p class="f4">Sādhu bhikkhave, mayā pi kho etaɱ bhikkhave||<br />
					n'eva diṭṭhaɱ,||<br />
					na sutaɱ:|| ||</p>

					<p class="f4">'Macchiko macchabandho macche vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi so bhikkhave macche vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaɱ bhoga-k-khandhaɱ ajjhāvasati.|| ||</p>

					<p class="ctr c">&#9632;</p>

					<p class="f4">Taɱ kiɱ maññatha bhikkhave api nu tumhehi||<br />
					diṭṭhaɱ vā||<br />
					sutaɱ vā:|| ||</p>

					<p class="f4">'Goghātako gāvo vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti|| ||</p>

					<p class="f4">"No h'etaɱ bhante"|| ||</p>

					<p class="f4">"Sādhu bhikkhave, mayā pi kho etaɱ bhikkhave||<br />
					n'eva diṭṭhaɱ,||<br />
					na sutaɱ:|| ||</p>

					<p class="f4">'Goghātako gāvo vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti|| ||</p>

					<p class="f4">Taɱ kissa hetu?|| ||</p>

					<p class="f4">Te hi so bhikkhave gāvo vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaɱ bhoga-k-khandhaɱ ajjhāvasati.|| ||</p>

					<p class="ctr c">&#9632;</p>

					<p class="f4">Taɱ kiɱ maññatha bhikkhave api nu tumhehi||<br />
					diṭṭhaɱ <a id="pg303"><span class="f2 g"><b>[303]</b></span></a> vā||<br />
					sutaɱ vā:|| ||</p>

					<p class="f4">'Orabbhiko orambhe vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti?|| ||</p>

					<p class="f4">"No h'etaɱ bhante"|| ||</p>

					<p class="f4">Sādhu bhikkhave, mayā pi kho etaɱ bhikkhave n'eva diṭṭhaɱ, na sutaɱ:|| ||</p>

					<p class="f4">'Orabbhiko orambhe vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi so bhikkhave orambhe vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaɱ bhoga-k-khandhaɱ ajjhāvasati.|| ||</p>

					<p class="ctr c">&#9632;</p>

					<p class="f4">Taɱ kiɱ maññatha bhikkhave api nu tumhehi||<br />
					diṭṭhaɱ vā||<br />
					sutaɱ vā:|| ||</p>

					<p class="f4">'Sūkariko sūkare vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti?|| ||</p>

					<p class="f4">"No h'etaɱ bhante"|| ||</p>

					<p class="f4">Sādhu bhikkhave, mayā pi kho etaɱ bhikkhave n'eva diṭṭhaɱ, na sutaɱ:|| ||</p>

					<p class="f4">'Sūkariko sūkare vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti|| ||</p>

					<p class="f4">Taɱ kissa hetu?|| ||</p>

					<p class="f4">Te hi so bhikkhave sūkare vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaɱ bhoga-k-khandhaɱ ajjhāvasati.|| ||</p>

					<p class="ctr c">&#9632;</p>

					<p class="f4">Taɱ kiɱ maññatha bhikkhave api nu tumhehi||<br />
					diṭṭhaɱ vā||<br />
					sutaɱ vā:|| ||</p>

					<p class="f4">'Sākuntiko sākunte vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti?|| ||</p>

					<p class="f4">"No h'etaɱ bhante"|| ||</p>

					<p class="f4">Sādhu bhikkhave, mayā pi kho etaɱ bhikkhave||<br />
					n'eva diṭṭhaɱ,||<br />
					na sutaɱ:|| ||</p>

					<p class="f4">'Sākuntiko sākunte vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi so bhikkhave sākunte vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaɱ bhoga-k-khandhaɱ ajjhāvasati.|| ||</p>

					<p class="ctr c">&#9632;</p>

					<p class="f4">Taɱ kiɱ maññatha bhikkhave api nu tumhehi||<br />
					diṭṭhaɱ vā||<br />
					sutaɱ vā:|| ||</p>

					<p class="f4">'Māgaviko mage vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti?|| ||</p>

					<p class="f4">"No h'etaɱ bhante"|| ||</p>

					<p class="f4">Sādhu bhikkhave, mayā pi kho etaɱ bhikkhave||<br />
					n'eva diṭṭhaɱ,||<br />
					na sutaɱ:|| ||</p>

					<p class="f4">'Māgaviko mage vadhitvā vadhitvā vadhitvā vikkiṇamāno tena kammena tena ājivena||<br />
					hatthiyāyī vā||<br />
					assayāyī vā||<br />
					rathayāyī vā||<br />
					yānayāyī vā||<br />
					bhoga-bhogī vā||<br />
					mahantaɱ vā||<br />
					bhoga-k-khandhaɱ ajjhāvasanto' ti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi so bhikkhave mage vajjhe vadhāy'upanīte pāpakena manas-ā-nupekkhati,||<br />
					tasmā so n'eva hatthiyāyī hoti,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaɱ bhoga-k-khandhaɱ ajjhāvasati.|| ||</p>

					<p class="ctr c">&#9632;</p>

					<p class="f4">Te hi so bhikkhave tiracchānagate pāṇe vajjhe vadhāy'upanīte pāpakena manas-ā-nupekkha-māno||<br />
					n'eva hatthiyāyī bhavissati,||<br />
					na assayāyī,||<br />
					na rathayāyī,||<br />
					na yānayāyī,||<br />
					na bhoga-bhogī,||<br />
					na mahantaɱ bhoga-k-khandhaɱ ajjhāvasissati.|| ||</p>

					<p class="f4">Ko pana vādo yaɱ manussa-bhutaɱ vajjhaɱ vadhāy'upanītaɱ pāpakena manas-ā-nupekkhatī,||<br />
					taɱ hi'ssa bhikkhave hoti dīgha-rattaɱ ahitāya dukkhāya,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>