<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 28. A group of bhikkhus has gathered around to discuss the appropriate time for visiting a bhikkhu who has become mind. Their suggestions all have to do with the convenience of the visit for the mind-become bhikkhu. Maha Kaccana however heard the teaching of the Buddha himself on the subject when a bhikkhu asks the Buddha about the same issue. He then relates the sutta [AN 6.27.] in which the Buddha describes the six occasions when such a visit is called for: at the time a bhikkhu is harassed by lust for sense pleasures, the anger and hate resulting from deviance from the way, sluggishness, anxiety from remorse, uncertainty, and not knowing what indicates what such as to terminate the corrupting influences." />
<title>AN 6 28: Dutiya Samaya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					III: Anuttariya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p28">Sutta 28</a></h4>

					<h1>Dutiya Samaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg320"><span class="f2 g"><b>[320]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.028.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ sambulā therā bhikkhu Bārāṇasiyaɱ viharanti Isipatane Migadāye.|| ||</p>

					<p class="f4">Atha kho tesaɱ therānaɱ bhikkhunaɱ pacchā-bhattaɱ piṇḍa-pāta-paṭi-k-kantānaɱ maṇḍala-māle sanni-sinnānaɱ sanni-patitānaɱ ayam antarā-kathā udapādi:|| ||</p>

					<p class="f4">"Ko nu kho āvuso samayo mano-bhāvanīyassa bhikkhuno dassanāya upasankamitun" ti?|| ||</p>

					<p class="ctr c">&#9632;</p>

					<p class="f4">2. Evaɱ vutte aññataro bhikkhu te bhikkhu etad avoca:|| ||</p>

					<p class="f4">"Yasmiɱ āvuso samaye mano-bhāvanīyo bhikkhū pacchā-bhattaɱ piṇḍa-pāta-paṭi-k-kanto pāde pakkhāletvā nisinno hoti,||<br />
					pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā,||<br />
					so samayo mano-bhāvanīyassa bhikkhūno dassanāya upasankamitun" ti.|| ||</p>

					<p class="ctr c">&#9632;</p>

					<p class="f4">3. Evaɱ vutte aññataro bhikkhū taɱ bhikkhuɱ etad avoca:|| ||</p>

					<p class="f4">"Na kho āvuso so samayo mano-bhāvanīyassa bhikkhuno dassanāya upasankamituɱ.|| ||</p>

					<p class="f4">Yasmiɱ āvuso samaye mano-bhāvanīyo bhikkhu pacchā-bhattaɱ piṇḍa-pāta-paṭi-k-kanto pāde pakkhāletvā nisinno hoti pallaŋkaɱ ābhūjitvā ujuɱ kāyaɱ paṇīdhāya parimukhaɱ satiɱ upaṭṭha-petvā,||<br />
					cāritta-kilamatho pi'ssa tasmiɱ samaye appaṭi-p-passaddho hoti,||<br />
					bhatta-kilamatho pi'ssa tasmiɱ samaye appaṭi-p-passaddho hoti.|| ||</p>

					<p class="f4">Tasmā na kho so asamayo mano-bhāvanīyassa bhikkhuno dassanāya upasankamituɱ.|| ||</p>

					<p class="f4">Yasmiɱ āvuso samaye mano-bhāvanīyo bhikkhū sāyaṇha-samayaɱ patisallānā vuṭṭhito vihāra-pacchāyāyaɱ nisinno hoti pallaŋkaɱ ābhūjitvā ujuɱ kāyaɱ paṇidhāya parimukhaɱ satiɱ upaṭṭha-petvā,||<br />
					so samayo mano-bhāvanīyassa bhikkhuno dassanāya upasankamitun" ti.|| ||</p>

					<p class="ctr c">&#9632;</p>

					<p class="f4">4. Evaɱ vutte aññataro bhikkhu taɱ bhikkhuɱ etad avoca:|| ||</p>

					<p class="f4">"Na kho āvuso so samayo mano-bhāvanīyassa bhikkhuno dassanāya upasankamituɱ.|| ||</p>

					<p class="f4">Yasmiɱ āvuso samaye <a id="pg321"><span class="f2 g"><b>[321]</b></span></a> mano-bhāvanīyo bhikkhu sāyanaha-samayaɱ patisallānā vuṭṭhito vihāra-pacchāyāyaɱ nisinno hoti pallaŋkaɱ ābhūjitvā ujuɱ kāyaɱ paṇidhāya parimukhaɱ satiɱ upaṭṭha-petvā,||<br />
					yad ev'assa divā samādhi nimittaɱ mana-sikataɱ hoti,||<br />
					tad ev'assa tasmiɱ samaye samudā-carati.|| ||</p>

					<p class="f4">Tasmā na kho so samayo mano-bhāvanīyassa bhikkhuno dassanāya upasankamituɱ.|| ||</p>

					<p class="f4">Yasmiɱ āvuso samaye mano-bhāvanīyo bhikkhu rattiyā paccūsa-samayaɱ paccu-ṭṭhāya nisinno hoti pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā,||<br />
					so samayo mano-bhāvanīyassa bhikkhuno dassanāya upasankamitun" ti.|| ||</p>

					<p class="ctr c">&#9632;</p>

					<p class="f4">5. Evaɱ vutte aññataro bhikkhu taɱ bhikkhuɱ etad avoca:|| ||</p>

					<p class="f4">"Na kho āvuso so samayo mano-bhāvanīyassa bhikkhuno dassanāya upasankamituɱ.|| ||</p>

					<p class="f4">Yasmiɱ āvuso samaye mano-bhāvanīyo bhikkhu rattiyā paccūsa-samayaɱ paccu-ṭṭhāya nisinno hoti pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā,||<br />
					ojaṭṭhāyi'ssa tasmiɱ samaye kāyo hoti||<br />
					phāsu'ssa hoti Buddhānaɱ sāsanaɱ mana-sikātuɱ.|| ||</p>

					<p class="f4">Tasmā so samayo mano-bhāvanīyassa bhikkhuno dassanāya upasankamitun" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Evaɱ vutte āyasmā Mahā Kaccāno there bhikkhū etad avoca:|| ||</p>

					<p class="f4">"Sammukhā me taɱ āvuso Bhagavato sutaɱ,||<br />
					sammukhā paṭiggahītaɱ:|| ||</p>

					<p class="f4">'Cha yime bhikkhu samayā mano-bhāvanīyassa bhikkhuno dassanāya upasankamituɱ.|| ||</p>

					<p class="f4">Katame cha?|| ||</p>

					<p class="f4">7. Idha bhikkhu yasmiɱ samaye bhikkhu kāma-rāga-pariyuṭṭhitena cetasā viharati,||<br />
					kāma-rāga-paretena,||<br />
					uppannassa ca kāma-rāgassa nissaraṇaɱ yathā-bhūtaɱ na-p-pajānāti,||<br />
					tasmiɱ samaye mano-bhāvanīyo bhikkhū upasankamitvā evam assa vacanīyo:|| ||</p>

					<p class="f4">"Ahaɱ kho āvuso kāma-rāga-pariyuṭṭhitena cetasā viharāmi kāma-rāga-paretena,||<br />
					uppannassa ca kāma-rāgassa nissaraṇaɱ yathā-bhūtaɱ na-p-pajānāmi.|| ||</p>

					<p class="f4">Sādhu <a id="pg322"><span class="f2 g"><b>[322]</b></span></a> vata me āyasmā kāma-rāgassa pahānāya dhammaɱ desetū" ti.|| ||</p>

					<p class="f4">Tassa mano-bhāvanīyo bhikkhu kāma-rāgassa pahānāya dhammaɱ deseti.|| ||</p>

					<p class="f4">Ayaɱ bhikkhu paṭhamo samayo mano-bhāvanīyassa bhikkhuno dassanāya upasankamituɱ.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhikkhū, yasmiɱ samaye bhikkhu vyāpāda-pariyuṭṭhitena cetasā viharati,||<br />
					vyāpāda-paretena,||<br />
					uppannassa ca vyāpādassa nissaraṇaɱ yathā-bhūtaɱ na-p-pajānāti,||<br />
					tasmiɱ samaye mano-bhāvanīyo bhikkhu upasankamitvā evam assa vacanīyo:|| ||</p>

					<p class="f4">"Ahaɱ kho āvuso vyāpāda-pariyuṭṭhitena cetasā viharāmi||<br />
					vyāpāda-paretena,||<br />
					uppannassa ca vyāpādassa nissaraṇaɱ yathā-bhūtaɱ na-p-pajānāmi.|| ||</p>

					<p class="f4">Sādhu vata me āyasmā vyāpādassa pahānāya dhammaɱ desetū" ti.|| ||</p>

					<p class="f4">Tassa mano-bhāvanīyo bhikkhū vyāpādassa pahānāya dhammaɱ deseti.|| ||</p>

					<p class="f4">Ayaɱ bhikkhu dutiyo samayo mano-bhāvanīyassa bhikkhuno dassanāya upasakamituɱ.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhikkhu, yasmiɱ samaye bhikkhu thina-middha-pariyuṭṭhitena cetasā viharati||<br />
					thina-middha-paretena,||<br />
					uppannassa ca thīna-middhassa nissaraṇaɱ yathā-bhūtaɱ na-p-pajānāti,||<br />
					tasmiɱ samaye mano-bhāvanīyo bhikkhu upasankamitvā evam assa vacanīyo:|| ||</p>

					<p class="f4">"Ahaɱ kho āvuso thīna-middha-pariyuṭṭhitena cetasā viharāmi||<br />
					thīna-middha-paretena||<br />
					uppanassa ca thīna-middhassa nissaraṇaɱ yathā-bhūtaɱ na-p-pajānāmi.|| ||</p>

					<p class="f4">Sādhu vata me āyasmā thīna-middhassa pahānāya dhammaɱ desetū" ti.|| ||</p>

					<p class="f4">Tassa mano-bhāvanīyo bhikkhu thīna-middhassa pahānāya dhammaɱ deseti.|| ||</p>

					<p class="f4">Ayaɱ bhikakhū tatiyo samayo mano-bhāvanīyassa bhikkhuno dassanāya upasankamituɱ.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhu, yasmiɱ samaye bhikkhu uddhacca-kukkucca-pariyuṭṭhitena cetasā viharati||<br />
					uddhacca-kukkucca-paretena,||<br />
					uppannassa ca uddhaccakukkucassa nissaraṇaɱ yathā-bhūtaɱ na-p-pajānāti,||<br />
					tasmiɱ samaye mano-bhāvanīyo bhikkhu upasankamitvā evam assa vacanīyo:|| ||</p>

					<p class="f4">"Ahaɱ kho āvuso uddhacca-kukkucca-pariyuṭṭhitena cetasā viharāmi||<br />
					uddhacca-kukkucca-paretena||<br />
					uppanassa ca uddhacca-kukkuccassa nissaraṇaɱ yathā-bhūtaɱ na-p-pajānāmi.|| ||</p>

					<p class="f4">Sādhu vata me āyasmā uddhacca-kukkuccassa pahānāya dhammaɱ desetū" ti.|| ||</p>

					<p class="f4">Tassa mano-bhāvanīyo bhikkhu uddhacca-kukkuccassa pahānāya dhammaɱ deseti.|| ||</p>

					<p class="f4">Ayaɱ bhikakhū catuttho samayo mano-bhāvanīyassa bhikkhuno dassanāya upasankamituɱ.|| ||</p>

					<p class="ctr c">&#9632;</p>

					<p class="f4">11. Puna ca paraɱ bhikkhu, yasmiɱ samaye bhikkhu vicikicchā-pariyuṭṭhitena cetasā viharati,||<br />
					vicikicchā-paretena,||<br />
					uuppannāya ca vicikicchāya nissaraṇaɱ yathā-bhūtaɱ na-p-pajānāti,||<br />
					tasmiɱ samaye mano-bhāvanīyo bhikkhu upasankamitvā evam assa vacanīyo:|| ||</p>

					<p class="f4">"Ahaɱ kho āvuso vicikicchā-pariyuṭṭhitena cetasā viharāmi, vicikicchā-paretena||<br />
					uppannāya ca vicikicchāya nissaraṇaɱ yathā-bhūtaɱ na-p-pajānāmi.|| ||</p>

					<p class="f4">Sādhu vata me āyasmā vicikicchāya pahānāya dhammaɱ desetū" ti.|| ||</p>

					<p class="f4">Tassa mano-bhāvanīyo bhikkhū vicikicchāya pahānāya dhammaɱ deseti.|| ||</p>

					<p class="f4">Ayaɱ bhikkhu pañcamo samayo mano-bhāvanīyassa bhikkhuno dassanāya upasankamituɱ.|| ||</p>

					<p class="ctr c">&#9632;</p>

					<p class="f4">12. Puna ca paraɱ bhikkhu, yasmiɱ samaye bhikkhu yan nimittaɱ āgamma yaɱ nimittaɱ mana-sikaroto anantarā āsavānaɱ khayo hoti,||<br />
					taɱ nimittaɱ na jānāti,||<br />
					na passati,||<br />
					tasmiɱ samaye mano-bhāvanīyo bhikkhu upasankamitvā evam assa vacanīyo:|| ||</p>

					<p class="f4">"Ahaɱ kho āvuso yaɱ nimittaɱ āgamma yaɱ nimittaɱ mana-sikaroto anantarā āsavānaɱ khayo hoti,||<br />
					taɱ nimittaɱ na jānāmi,||<br />
					na passāmi.|| ||</p>

					<p class="f4">Sādhu vata me āyasmā āsavānaɱ khayāya dhammaɱ desetū" ti.|| ||</p>

					<p class="f4">Tassa mano-bhāvanīyo bhikkhu āsavānaɱ khayāya dhammaɱ deseti.|| ||</p>

					<p class="f4">Ayaɱ bhikakhu chaṭṭho samayo mano-bhāvanīyassa bhikkhuno dassanāya upasankamituɱ.|| ||</p>

					<p class="f4">Ime kho bhikkhu cha samayā mano-bhāvanīyassa bhikkhuno dassanāya upasankamitun' ti.|| ||</p>

					<p class="f4">Sammukhā me taɱ āvuso Bhagavato sutaɱ,||<br />
					sammukhā paṭiggahītaɱ:||<br />
					ime kho bhikkhu, cha samayā mano-bhāvanīyassa bhikkhuno dassanāya upasankamitun" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>