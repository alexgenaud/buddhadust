<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 12. The Buddha describes six ways in which bhikkhus are considerate of one another producing concord." />
<title>AN 6 12: Dutiya Sārāṇīya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					II: Sārāṇīya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p12">Sutta 12</a></h4>

					<h1>Dutiya Sārāṇīya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg289"><span class="f2 g"><b>[289]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.012.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.012.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cha yime bhikkhave dhammā sārāṇīyā||<br />
					piya-karaṇā||<br />
					garu-karaṇā||<br />
					saŋgahāya||<br />
					avivādāya sāmaggiyā||<br />
					ekī-bhāvāya saŋvattanti.|| ||</p>

					<p class="f4">Katame cha?|| ||</p>

					<p class="f4">2. Idha, bhikkhave, bhikkhuno mettaɱ kāya-kammaɱ pacc'upaṭṭhitaɱ hoti sabrahma-cārīsu āvi c'eva raho ca:|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave bhikkhūno mettaɱ vacī-kammaɱ pacc'upaṭṭhitaɱ hoti sabrahma-cārīsu āvi c'eva raho ca:|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave bhikkhuno mettaɱ mano-kammaɱ pacc'upaṭṭhitaɱ hoti sabrahma-cārīsu āvi c'eva raho ca:|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave bhikkhu ye te lābhā dhammikā dhamma-laddhā antamaso patta-pariyāpanna-mattam pi,||<br />
					tathā-rūpehi lābhehi appaṭi-vibhatta-bhogī hoti,||<br />
					 <a id="pg290"><span class="f2 g"><b>[290]</b></span></a> sīlavantehi sabrahma-cārīhi sā-dhāraṇa-bhogī.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhikkhu yāni tānī sīlāni akhaṇḍāni acchiddāni asa-balāni akammā-sāni bhūji-s-sāni viññuppa-satthāni aparām-aṭṭhāni samādhi-saŋvatta-nikāni,||<br />
					tathā-rūpehi sīlehi sīla-sāmañña-gato viharati sabrahma-cārīhi āvi c'eva raho ca:|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave bhikkhu yā'yaɱ diṭṭhi ariyā nīyyāṇikā nīyāti takkarassa sammā-dukkha-k-khayāya,||<br />
					tathā-rūpāya diṭṭhiyā diṭṭhi-sāmañña-gato viharati sabrahma-cārīsu āvi c'eva raho ca:|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Ime kho bhikkhave cha dhammā sārāṇiyā piya-karaṇā garu-karaṇā saŋgahāya avivādāya sāmaggiyā ekī-bhāvāya saŋvattantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>