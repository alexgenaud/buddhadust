<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 19. The Buddha urges the bhikkhus to practice rememberance of death and a number of them come forward with the way they put this instruction into practice. The Buddha praises only those who practice such rememberance in the immediate present." />
<title>AN 6 19: Paṭhama Maraṇa-Sati Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka-Nipāta<br />
					II: Sārāṇīya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p19">Sutta 19</a></h4>

					<h1>Paṭhama Maraṇa-Sati Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg303"><span class="f2 g"><b>[303]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.019.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.019.than.ati.htm#p1">than</a>]</span> Sāvatthi nidānaṃ|| ||</p>

					<p class="f4">Ekaṃ samayaṃ Bhagavā nādike viharati Giñjakāvasathe.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4"><a id="pg304"><span class="f2 g"><b>[304]</b></span></a> "Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Maraṇa-sati bhikkhave bhāvitā bahulī-katā maha-p-phalā hoti mahā-nisaṃsā amato-gadhā amata-pariyosānā.|| ||</p>

					<p class="f4">Bhāvetha no tumhe bhikkave maraṇa-satin" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evaṃ vutte aññataro bhikkhū Bhagavantaṃ etad avoca:|| ||</p>

					<p class="f4">"Ahaṃ kho bhante bhāvemi maraṇa-satin" ti.|| ||</p>

					<p class="f4">"Yathā kathaṃ pana tvaṃ bhikkhu bhāvesi maraṇa-satin" ti?|| ||</p>

					<p class="f4">"Idha mayhaṃ bhante evaṃ hoti:|| ||</p>

					<p class="f4">'Aho vatāhaṃ rattin-divaṃ jīveyyaṃ,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="f4">Evaṃ kho ahaṃ bhante bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">Aññataro pi kho bhikkhu Bhagavantaṃ etad avoca:|| ||</p>

					<p class="f4">"Aham pi kho bhante bhāvemi maraṇa-satin" ti.|| ||</p>

					<p class="f4">"Yathā kathaṃ pana tvaṃ bhikkhu bhāvesi maraṇa-satin" ti?|| ||</p>

					<p class="f4">"Idha mayhaṃ bhante evaṃ hoti:|| ||</p>

					<p class="f4">'Aho vatāhaṃ divasaṃ jiveyyaṃ Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="f4">Evaṃ kho ahaṃ bhante bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">Aññataro pi kho bhikkhu Bhagavantaṃ etad avoca.|| ||</p>

					<p class="f4">"Aham pi kho bhante bhāvemi maraṇa-satin" ti.|| ||</p>

					<p class="f4">"Yathā kathampana tvaṃ bhikkhu bhāvesi maraṇa-satin" ti?|| ||</p>

					<p class="f4">"Idha mayhaṃ bhante evaṃ hoti:|| ||</p>

					<p class="f4">'Aho vatāhaṃ tad'antaraṃ jiveyyaṃ yad'antaraṃ eka-piṇḍa-pātaṃ bhuñjāmi,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="f4">Evaṃ kho ahaṃ bhante bhāvemi maraṇa-satin" ti.|| ||</p>

					<p class="f4">Aññataro pi kho bhikkhu Bhagavantaṃ etad avoca:|| ||</p>

					<p class="ctr c">&#9632;</p>

					<p class="f4">"Aham pi kho bhante bhāvemi maraṇa-satin" ti.|| ||</p>

					<p class="f4">"Yathā kathaṃ pana tvaṃ bhikkhu bhāvesi maraṇa-satin" ti?|| ||</p>

					<p class="f4">"Idha mayhaṃ bhante evaṃ hoti:|| ||</p>

					<p class="f4">'Aho vatāhaṃ tad'antaraṃ jiveyyaṃ,||<br />
					yad'antaraṃ cattāro pañca ālope saṇkh-ā-ditvā ajjh'oharāmi,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="f4">Evaṃ kho ahaṃ bhante bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">Aññataro pi kho bhikkhu Bhagavantaṃ etad avoca:|| ||</p>

					<p class="f4">"Aham pi kho bhante bhāvemi maraṇa-satin" ti.|| ||</p>

					<p class="f4">"Yathā kathaṃ pana tvaṃ bhikkhu bhāvesi maraṇa-satin" ti?|| ||</p>

					<p class="f4">"Idha mayhaṃ bhante evaṃ hoti:|| ||</p>

					<p class="f4">'Aho vatāhaṃ tad'antaraṃ jiveyyaṃ,||<br />
					yad'antaraṃ ekaṃ ālopaṃ saṇkh-ā-ditvā ajjh'oharāmi,||<br />
					Bhagavato sāsanaṃ manasi kareyyaṃ,||<br />
					bahuṃ <a id="pg305"><span class="f2 g"><b>[305]</b></span></a> vata me kataṃ assā' ti.|| ||</p>

					<p class="f4">evaṃ kho ahaṃ bhante bhāvemi maraṇa-satin" ti.|| ||</p>

					<p class="ctr c">&#9632;</p>

					<p class="f4">Aññataro pi kho bhikkhu Bhagavantaṃ etad avoca:|| ||</p>

					<p class="f4">"Ahaṃ pi kho bhante bhāvemi maraṇa-satin" ti.|| ||</p>

					<p class="f4">"Yathā kathaṃ pana tvaṃ bhikkhu bhāvesi maraṇa-satin" ti?|| ||</p>

					<p class="f4">"Idha mayhaṃ bhante evaṃ hoti:|| ||</p>

					<p class="f4">'Aho vatāhaṃ tad'antaraṃ jīveyyaṃ,||<br />
					yad'antaraṃ assasitvā vā passasāmi,||<br />
					passasitvā vā assasāmi.||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="f4">Evaṃ kho ahaṃ bhante bhāvemi maraṇa-satin" ti.|| ||</p>

					<p class="f4">Evaṃ vutte Bhagavā te bhikkhū etad avoca:|| ||</p>

					<p class="f4">"Yo c'āyaṃ bhikkhave bhikkhū evaṃ maraṇa-satiṃ bhāveti:|| ||</p>

					<p class="f4">'Aho vatāhaṃ rattin-divaṃ jīveyyaṃ,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="ctr c">&#9632;</p>
					<p class="f4">Yo c'āyaṃ bhikkhave bhikkhu evaṃ maraṇa-satiṃ bhāveti:|| ||</p>

					<p class="f4">'Aho vatāhaṃ divasaṃ jiveyyaṃ,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="ctr c">&#9632;</p>

					<p class="f4">Yo c'āyaṃ bhikkhave bhikkhū evaṃ maraṇa-satiṃ bhāveti:|| ||</p>

					<p class="f4">'Aho vatāhaṃ tad'antaraṃ jiveyyaṃ,||<br />
					yad'antaraṃ ekaṃ piṇḍa-pātaṃ bhuñjāmi,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="ctr c">&#9632;</p>

					<p class="f4">Yo c'āyaṃ bhikkhave bhikkhū evaṃ maraṇa-satiṃ bhāveti:|| ||</p>

					<p class="f4">'Aho vatāhaṃ tad'antaraṃ jiveyyaṃ,||<br />
					yad'antaraṃ cattāro pañca ālope saṇkh-ā-ditvā ajjh'oharāmi,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="f4"><a id="pg306"><span class="f2 g"><b>[306]</b></span></a> Ime vuccanti bhikkhave bhikkhū pamattā viharanti,||<br />
					dandhaṃ maraṇa satiṃ bhāventi āsavānaṃ khayāya.|| ||</p>

					<p class="ctr c">&#9632;</p>

					<p class="f4">Yo c'āyaṃ bhikkhave bhikkhū evaṃ maraṇa-satiṃ bhāveti:||| ||</p>

					<p class="f4">'Aho vatāhaṃ tad'antaraṃ jiveyyaṃ,||<br />
					yad'antaraṃ ekaṃ ālopaṃ ajjh'oharāmi,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā" ti.|| ||</p>

					<p class="ctr c">&#9632;</p>

					<p class="f4">Yo c'āyaṃ bhikkhave bhikkhū evaṃ maraṇa-satiṃ bhāveti:|| ||</p>

					<p class="f4">'Aho vatāhaṃ tad'antaraṃ jiveyyaṃ,||<br />
					yad'antaraṃ assasitvā vā passasāmi||<br />
					passasitvā vā assasāmi,||<br />
					Bhagavato sāsanaṃ manasi kareyyaṃ,||<br />
					bahuṃ vata me kataṃ assā' ti.|| ||</p>

					<p class="f4">Ime vuccanti bhikkhave bhikkhū:|| ||</p>

					<p class="f4">Appamattā viharanti,||<br />
					tikkhaṃ maraṇa-satiṃ bhāventi||<br />
					āsavānaṃ khayāya.|| ||</p>

					<p class="f4">Tasmātiha bhikkhave evaṃ sikkhitabbaṃ:|| ||</p>

					<p class="f4">'Appamattā viharissāma,||<br />
					tikkhaṃ maraṇa-satiṃ bhāvessāma āsavānaṃ khayāyā' ti.|| ||</p>

					<p class="f4">Evaṃ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>