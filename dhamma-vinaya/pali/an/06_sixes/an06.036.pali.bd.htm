<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 36. The Buddha lists and condemns six things that foster contention and urges the bhikkhus to get rid of them wherever they appear." />
<title>AN 6 36: Vivāda-Mūla Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					IV. Devatā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p36">Sutta 36</a></h4>

					<h1>Vivāda-Mūla Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg334"><span class="f2 g"><b>[334]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.036.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Cha yimāni bhikkhave vivāda-mūlāni.|| ||</p>

					<p class="f4">Katamāni cha?|| ||</p>

					<p class="f4">3. Idha, bhikkhave, bhikkhu kodhano hoti upanāhī.|| ||</p>

					<p class="f4">Yo so bhikkhave bhikkhu kodhano hoti upanāhī,||<br />
					so Satthari pi agāravo viharati appatisso,||<br />
					dhamme pi agāravo viharati appatisso,||<br />
					saṇghe pi agāravo viharati appatisso,||<br />
					sikkhāya pi na paripūra-kārī, hoti.|| ||</p>

					<p class="f4">Yo so bhikkhave bhikkhu Satthari agāravo viharati appatisso,||<br />
					dhamme agāravo viharati appatisso,||<br />
					saṇghe agāravo viharati appatisso,||<br />
					sikkhāya na paripūra-kārī,||<br />
					so saṇghe vivādaṃ janeti,||<br />
					so hoti vivādo bahu-jan'āhitāya,||<br />
					bahu-jan'āsukhāya,||<br />
					bahuno janassa anatthāya,||<br />
					ahitāya,||<br />
					dukkhāya deva-manussānaṃ.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe bhikkhave tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā na samanupasseyyatha,||<br />
					tatra tumhe bhikkhave tass'eva pāpakassa vivāda-mūlassa āyatiṃ anavassa- <a id="pg335"><span class="f2 g"><b>[335]</b></span></a> vāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti.|| ||</p>

					<p class="f4">Evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave bhikkhū makkhī hoti palāsī.|| ||</p>

					<p class="f4">Yo so bhikkhave bhikkhu makkhī hoti palāsī,||<br />
					so Satthari pi agāravo viharati appatisso,||<br />
					dhamme pi agāravo viharati appatisso,||<br />
					saṇghe pi agāravo viharati appatisso,||<br />
					sikkhāya pi na paripūra-kārī, hoti.|| ||</p>

					<p class="f4">Yo so bhikkhave bhikkhu Satthari agāravo viharati appatisso,||<br />
					dhamme agāravo viharati appatisso,||<br />
					saṇghe agāravo viharati appatisso,||<br />
					sikkhāya na paripūra-kārī,||<br />
					so saṇghe vivādaṃ janeti,||<br />
					so hoti vivādo bahu-jan'āhitāya bahu-jan'āsukhāya bahuno janassa anatthāya ahitāya dukkhāya deva-manussānaṃ.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe bhikkhave tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā na samanupasseyyatha,||<br />
					tatra tumhe bhikkhave tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti.|| ||</p>

					<p class="f4">Evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="ctr c">&#9632;</p>

					<p class="f4">5. Puna caparaṃ bhikkhave bhikkhū issukī hoti maccharī.|| ||</p>

					<p class="f4">Yo so bhikkhave bhikkhu issukī hoti maccharī,||<br />
					so Satthari pi agāravo viharati appatisso,||<br />
					dhamme pi agāravo viharati appatisso,||<br />
					saṇghe pi agāravo viharati appatisso,||<br />
					sikkhāya pi na paripūra-kārī, hoti.|| ||</p>

					<p class="f4">Yo so bhikkhave bhikkhu Satthari agāravo viharati appatisso,||<br />
					dhamme agāravo viharati appatisso,||<br />
					saṇghe agāravo viharati appatisso,||<br />
					sikkhāya na paripūra-kārī,||<br />
					so saṇghe vivādaṃ janeti,||<br />
					so hoti vivādo bahu-jan'āhitāya bahu-jan'āsukhāya bahuno janassa anatthāya ahitāya dukkhāya deva-manussānaṃ.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe bhikkhave tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā na samanupasseyyatha,||<br />
					tatra tumhe bhikkhave tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti.|| ||</p>

					<p class="f4">Evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave bhikkhū saṭho hoti māyāvī.|| ||</p>

					<p class="f4">Yo so bhikkhave bhikkhu saṭho hoti māyāvī,||<br />
					so Satthari pi agāravo viharati appatisso,||<br />
					dhamme pi agāravo viharati appatisso,||<br />
					saṇghe pi agāravo viharati appatisso,||<br />
					sikkhāya pi na paripūra-kārī, hoti.|| ||</p>

					<p class="f4">Yo so bhikkhave bhikkhu Satthari agāravo viharati appatisso,||<br />
					dhamme agāravo viharati appatisso,||<br />
					saṇghe agāravo viharati appatisso,||<br />
					sikkhāya na paripūra-kārī,||<br />
					so saṇghe vivādaṃ janeti,||<br />
					so hoti vivādo bahu-jan'āhitāya bahu-jan'āsukhāya bahuno janassa anatthāya ahitāya dukkhāya deva-manussānaṃ.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe bhikkhave tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā na samanupasseyyatha,||<br />
					tatra tumhe bhikkhave tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti.|| ||</p>

					<p class="f4">Evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave bhikkhū pāpiccho hoti micchā-diṭṭhī.|| ||</p>

					<p class="f4">Yo so bhikkhave bhikkhu pāpiccho hoti micchā-diṭṭhī,||<br />
					so Satthari pi agāravo viharati appatisso,||<br />
					dhamme pi agāravo viharati appatisso,||<br />
					saṇghe pi agāravo viharati appatisso,||<br />
					sikkhāya pi na paripūra-kārī, hoti.|| ||</p>

					<p class="f4">Yo so bhikkhave bhikkhu Satthari agāravo viharati appatisso,||<br />
					dhamme agāravo viharati appatisso,||<br />
					saṇghe agāravo viharati appatisso,||<br />
					sikkhāya na paripūra-kārī,||<br />
					so saṇghe vivādaṃ janeti,||<br />
					so hoti vivādo bahu-jan'āhitāya bahu-jan'āsukhāya bahuno janassa anatthāya ahitāya dukkhāya deva-manussānaṃ.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe bhikkhave tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā na samanupasseyyatha,||<br />
					tatra tumhe bhikkhave tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti.|| ||</p>

					<p class="f4">Evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhikkhave bhikkhū sandiṭṭhīparāmāsī hoti ādhānagāhī du-p-paṭi-nissaggī.|| ||</p>

					<p class="f4">Yo so bhikkhave bhikkhu sandiṭṭhīparāmāsī hoti ādhānagāhī du-p-paṭi-nissaggī,||<br />
					so Satthari pi agāravo viharati appatisso,||<br />
					dhamme pi agāravo viharati appatisso,||<br />
					saṇghe pi agāravo viharati appatisso,||<br />
					sikkhāya pi na paripūra-kārī, hoti.|| ||</p>

					<p class="f4">Yo so bhikkhave bhikkhu Satthari agāravo viharati appatisso,||<br />
					dhamme agāravo viharati appatisso,||<br />
					saṇghe agāravo viharati appatisso,||<br />
					sikkhāya na paripūra-kārī,||<br />
					so saṇghe vivādaṃ janeti,||<br />
					so hoti vivādo bahu-jan'āhitāya bahu-jan'āsukhāya bahuno janassa anatthāya ahitāya dukkhāya deva-manussānaṃ.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe bhikkhave tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaṃ ce tumhe bhikkhave vivāda-mūlaṃ ajjhattaṃ vā bahiddhā vā na samanupasseyyatha,||<br />
					tatra tumhe bhikkhave tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti.|| ||</p>

					<p class="f4">Evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="f4">Imāni kho bhikkhave cha vivāda-mūlānī'ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>