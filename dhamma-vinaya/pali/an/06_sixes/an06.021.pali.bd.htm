<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 21. A deva reveals to Gotama three things that lead to the falling away of a bhikkhu in training. The Buddha relates the insident to the bhikkhus telling them that they should be ashamed that the devas know such things. Then he adds three other things that also lead to the falling away of a bhikkhu in training." />
<title>AN 6 21: Sāmagāmaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka-Nipāta<br />
					III: Anuttariya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p21">Sutta 21</a></h4>

					<h1>Sāmagāmaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg309"><span class="f2 g"><b>[309]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.021.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Sāmagāmake pokkharaṇiyāyaṃ.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaṃ pokkharaṇīyaṃ obhāsetvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho sā devatā Bhagavantaṃ etad avoca:|| ||</p>

					<p class="f4">"Tayo'me bhante dhammā bhikkhuno parihānāya saṃvaṭṭanti.|| ||</p>

					<p class="f4">Katame tayo?|| ||</p>

					<p class="f4">Kamm'ārāmatā,||<br />
					bhass-ā-rāmatā,||<br />
					nidd-ā-rāmatā.|| ||</p>

					<p class="f4">Ime kho bhante tayo dhammā bhikkhuno parihānāya saṃvaṭṭantī" ti.|| ||</p>

					<p class="f4">Idam avoca sā devatā.|| ||</p>

					<p class="f4">Samanuñño Satthā ahosi.|| ||</p>

					<p class="f4">Atha kho sā devatā 'samanuñño me Satthā' ti.|| ||</p>

					<p class="f4">Bhagavantaṃ abhivādetvā padakkhiṇaṃ katvā tatth'ev'antara-dhāyi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Atha kho Bhagavā tassā rattiyā accayena bhikkhū āmantesi.|| ||</p>

					<p class="f4">"Imaṃ bhikkhave rattiṃ aññatarā devatā abhikkantāya rattiyā abhikkanta-vaṇṇā kevala-kappaṃ pokkharaṇiyaṃ obhāsetvā yenāhaṃ ten'upasaṅkami.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho bhikkhave sā devatā maṃ etad avoca:|| ||</p>

					<p class="f4">'Tayo'me bhante dhammā bhikkhuno parihānāya saṃvaṭṭanti.|| ||</p>

					<p class="f4">Katame tayo?|| ||</p>

					<p class="f4">Kamm'ārāmatā,||<br />
					bhass-ā-rāmatā,||<br />
					nidd-ā-rāmatā.|| ||</p>

					<p class="f4">Ime kho bhante tayo dhammā bhikkhuno parihānāya saṃvaṭṭantī' ti.|| ||</p>

					<p class="f4">Idam avoca bhikkhave sā devatā.|| ||</p>

					<p class="f4">Idaṃ vatvā maṃ abhivādetvā padakkhiṇaṃ katvā tatth'ev'antara-dhāyi.|| ||</p>

					<p class="f4">Tesaṃ vo bhikkhave alābhā tesaṃ dulladdhaṃ,||<br />
					ye vo devatā pi jānanti kusalehi dhammehi parihānāya saṃvaṭṭa-māne.|| ||</p>

					<p class="f4">Apare pi bhikkhave tayo parihāniye dhamme desissāmi,||<br />
					taṃ suṇātha sādhukaṃ manasi-karotha,||<br />
					bhāsissāmi" ti.|| ||</p>

					<p class="f4">"Evaṃ bhante" ti kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg310"><span class="f2 g"><b>[310]</b></span></a> 3. "Katame ca bhikkhave tayo parihāniyā dhammā?|| ||</p>

					<p class="f4">Saṅgaṇikārāmatā,||<br />
					do-vacassatā,||<br />
					pāpa-mittatā.|| ||</p>

					<p class="f4">Ime kho bhikkhave tayo parihāniyā dhammā.|| ||</p>

					<p class="f4">4. Ye hi keci, bhikkhave, atītam addhānaṃ parihāyiṃsu kusalehi dhammehi,||<br />
					sabbe te ime h'eva chahi dhammehi parihāyiṃsu kusalehi dhammehi.|| ||</p>

					<p class="f4">Ye hi keci bhikkhave anāgatam addhānaṃ parihāyissanti kusalehi dhammehi.|| ||</p>

					<p class="f4">Sabbe te ime h'eva chahi dhammehi parihāyissanti kusalehi dhammehi.|| ||</p>

					<p class="f4">Ye hi keci bhikkhave etarahi parihāyanti kusalehi dhammehi,||<br />
					sabbe te ime h'eva chahi dhammehi parihāyanti kusalehi dhammehi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>