<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 21. A deva reveals to Gotama three things that lead to the falling away of a bhikkhu in training. The Buddha relates the insident to the bhikkhus telling them that they should be ashamed that the devas know such things. Then he adds three other things that also lead to the falling away of a bhikkhu in training." />
<title>AN 6 21: Sāmagāmaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					III: Anuttariya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p21">Sutta 21</a></h4>

					<h1>Sāmagāmaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg309"><span class="f2 g"><b>[309]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.021.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Sāmagāmake pokkharaṇiyāyaɱ.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ pokkharaṇīyaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho sā devatā Bhagavantaɱ etad avoca:|| ||</p>

					<p class="f4">"Tayo'me bhante dhammā bhikkhuno parihānāya saŋvattanti.|| ||</p>

					<p class="f4">Katame tayo?|| ||</p>

					<p class="f4">Kamm'ārāmatā,||<br />
					bhass-ā-rāmatā,||<br />
					nidd-ā-rāmatā.|| ||</p>

					<p class="f4">Ime kho bhante tayo dhammā bhikkhuno parihānāya saŋvattantī" ti.|| ||</p>

					<p class="f4">Idam avoca sā devatā.|| ||</p>

					<p class="f4">Samanuñño Satthā ahosi.|| ||</p>

					<p class="f4">Atha kho sā devatā 'samanuñño me Satthā' ti.|| ||</p>

					<p class="f4">Bhagavantaɱ abhivādetvā padakkhiṇaɱ katvā tatth'ev'antara-dhāyi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Atha kho Bhagavā tassā rattiyā accayena bhikkhū āmantesi.|| ||</p>

					<p class="f4">"Imaɱ bhikkhave rattiɱ aññatarā devatā abhikkantāya rattiyā abhikkanta-vaṇṇā kevala-kappaɱ pokkharaṇiyaɱ obhāsetvā yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho bhikkhave sā devatā maɱ etad avoca:|| ||</p>

					<p class="f4">'Tayo'me bhante dhammā bhikkhuno parihānāya saŋvattanti.|| ||</p>

					<p class="f4">Katame tayo?|| ||</p>

					<p class="f4">Kamm'ārāmatā,||<br />
					bhass-ā-rāmatā,||<br />
					nidd-ā-rāmatā.|| ||</p>

					<p class="f4">Ime kho bhante tayo dhammā bhikkhuno parihānāya saŋvattantī' ti.|| ||</p>

					<p class="f4">Idam avoca bhikkhave sā devatā.|| ||</p>

					<p class="f4">Idaɱ vatvā maɱ abhivādetvā padakkhiṇaɱ katvā tatth'ev'antara-dhāyi.|| ||</p>

					<p class="f4">Tesaɱ vo bhikkhave alābhā tesaɱ dulladdhaɱ,||<br />
					ye vo devatā pi jānanti kusalehi dhammehi parihānāya saŋvatta-māne.|| ||</p>

					<p class="f4">Apare pi bhikkhave tayo parihāniye dhamme desissāmi,||<br />
					taɱ suṇātha sādhukaɱ manasi-karotha,||<br />
					bhāsissāmi" ti.|| ||</p>

					<p class="f4">"Evaɱ bhante" ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg310"><span class="f2 g"><b>[310]</b></span></a> 3. "Katame ca bhikkhave tayo parihāniyā dhammā?|| ||</p>

					<p class="f4">Saɱgaṇikārāmatā,||<br />
					dovacassatā,||<br />
					pāpa-mittatā.|| ||</p>

					<p class="f4">Ime kho bhikkhave tayo parihāniyā dhammā.|| ||</p>

					<p class="f4">4. Ye hi keci, bhikkhave, atītam addhānaɱ parihāyiɱsu kusalehi dhammehi,||<br />
					sabbe te ime h'eva chahi dhammehi parihāyiɱsu kusalehi dhammehi.|| ||</p>

					<p class="f4">Ye hi keci bhikkhave anāgatam addhānaɱ parihāyissanti kusalehi dhammehi.|| ||</p>

					<p class="f4">Sabb'ete ime h'eva chahi dhammehi parihāyissanti kusalehi dhammehi.|| ||</p>

					<p class="f4">Ye hi keci bhikkhave etarahi parihāyanti kusalehi dhammehi,||<br />
					sabbe te ime h'eva chahi dhammehi parihāyanti kusalehi dhammehi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>