<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 56. The Buddha describes six situations in which hearing Dhamma before dying can produce either non-returning or arahantship." />
<title>AN 6:56: Phagguṇa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p56">Sutta 56</a></h4>

					<h1>Phagguṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg379"><span class="f2 g"><b>[379]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.056.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">2. Tena kho pana samayen'āyasmā Phagguṇo ābādhiko hoti dukkhito bāḷha-gilāno.|| ||</p>

					<p class="f4">Atha kho āyasmā Ānando yena Bhagavā ten'upasankami,||<br />
					upasankamitvā bhavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Āyasmā bhante Phagguṇo ābādhiko dukkhito bāḷha-gilāno,||<br />
					sādhū bhante Bhagavā yen'āyasmā Phagguṇo ten'upasankamatu anukampaɱ upādāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito yen'āyasmā Phagguṇo ten'upasankami.|| ||</p>

					<p class="f4">Addasā kho āyasmā Phagguṇo Bhagavantaɱ dūrato va āga-c-chantaɱ,||<br />
					disvāna mañcake samañco pi.|| ||</p>

					<p class="f4">Atha kho Bhagavā āyasmantaɱ Phagguṇaɱ etad avoca:|| ||</p>

					<p class="f4">"Alaɱ Phagguṇa,||<br />
					mā tvaɱ mañcake samañco pi.|| ||</p>

					<p class="f4">San'imāni āsanāni pure paññattāni,||<br />
					tatthāhaɱ nisidissāmi" ti.|| ||</p>

					<p class="f4">Nisidi Bhagavā paññatte āsane.|| ||</p>

					<p class="f4">Nisajja kho Bhagavā āyasmantaɱ Phagguṇaɱ etad avoca:|| ||</p>

					<p class="f4">"Kacci te Phagguṇa khamanīyaɱ,||<br />
					kacci yāpanīyaɱ,||<br />
					kacci dukkhā vedanā paṭi-k-kamanti,||<br />
					no abhi-k-kamanti,||<br />
					paṭikkamosānaɱ paññāyati,||<br />
					no abhi-k-kamo" ti?|| ||</p>

					<p class="f4">"Na me bhante khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamantī,||<br />
					abhi-k-kam'osānaɱ paññāyati,||<br />
					no paṭikkamo.|| ||</p>

					<p class="f4">Seyyathā pi bhante,||<br />
					balavā puriso tiṇhena sikharena muddhānaɱ abhimattheyya,||<br />
					evam eva kho me bhante,||<br />
					adhimattā vātā mud- <a id="pg380"><span class="f2 g"><b>[380]</b></span></a> dhānaɱ hananti,||<br />
					na me bhante khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaɱ paññāyati,||<br />
					no paṭikkamo.|| ||</p>

					<p class="f4">Seyyathā pi bhante||<br />
					balavā puriso daḷhena varatta-bandhena sīse sīsa-veṭhanaɱ dadeyya,||<br />
					evam eva kho me bhante,||<br />
					adhimattā sīse sīsa vdenā,||<br />
					na me bhante khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaɱ paññāyati,||<br />
					no paṭikkamo.|| ||</p>

					<p class="f4">Seyyathā pi bhante,||<br />
					dakkho goghātako vā go-ghātak'antevāsi vā tiṇhena govikantanena kucchiɱ parikanteyya,||<br />
					evam eva kho me bhante,||<br />
					adhimattā vātā kucchiɱ parikantanti,||<br />
					na me bhante khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaɱ paññāyati,||<br />
					no paṭikkamo.|| ||</p>

					<p class="f4">Seyyathā pi bhante,||<br />
					dvi balavanto purisā dubbalataraɱ purisaɱ nānā-bāhāsu gahetvā aŋg'ārakāsuyā santāpeyyuɱ paritāpeyyuɱ,||<br />
					evam eva kho me bhante,||<br />
					adhimatto kāyasmiɱ ḍāho,||<br />
					na me bhante khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaɱ paññāyati,||<br />
					no paṭikkamo" ti.|| ||</p>

					<p class="f4">Atha kho Bhagavā āyasmantaɱ Phagguṇaɱ dhammiyā kathāya sanda-s-setvā samāda-petvā samutte-chetvā sampahaɱ-setvā uṭṭhāy āsanā pakkāmi.|| ||</p>

					<p class="f4">2. Atha kho āyasmā Phagguṇo acira-pakkantassa Bhagavato kālamakāsi.|| ||</p>

					<p class="f4">Tamhi c'assa samaye maraṇa-kāle indriyāni vippasidiɱsu.|| ||</p>

					<p class="f4">Atha kho āyasmā Ānando yena <a id="pg381"><span class="f2 g"><b>[381]</b></span></a> Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Āyasmā bhante Phagguṇo acira-pakkantassa Bhagavato kālamakāsi.|| ||</p>

					<p class="f4">Tamhi c'assa samaye maraṇa-kāle indriyāni vippasidiɱsū" ti.|| ||</p>

					<p class="f4">"Kiɱ h'Ānanda Phagguṇassa bhikkhuno indriyāni nappasīdissanti?|| ||</p>

					<p class="f4">Phagguṇassa Ānanda bhikkhuno pañcahi oramhāgiyehi saŋyojanehi cittaɱ avimuttaɱ ahosi.|| ||</p>

					<p class="f4">Tassa taɱ Dhamma-desanaɱ sutvā pañcahi oramhāgiyehi saŋyojanehi cittaɱ vimuttaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Cha yime Ānanda ānisaɱsā kālena Dhamma-savaṇe,||<br />
					kālena atth'upapari-k-khāya.|| ||</p>

					<p class="f4">Katame cha?|| ||</p>

					<p class="f4">3. Idh'Ānanda bhikkhuno pañcahi oramhāgiyehi saŋyojanehi cittaɱ avimuttaɱ hoti.|| ||</p>

					<p class="f4">So tamhi samaye maraṇa-kāle labhati Tathāgataɱ dassanāya.|| ||</p>

					<p class="f4">Tassa Tathāgato dhammaɱ deseti:||<br />
					ādi-kalyāṇaɱ||<br />
					majjhe-kalyāṇaɱ||<br />
					pariyosāna-kalyāṇaɱ||<br />
					sātthaɱ savyañ janaɱ kevala-paripuṇṇaɱ parisuddhaɱ,||<br />
					Brahma-cariyaɱ pakāseti.|| ||</p>

					<p class="f4">Tassa taɱ Dhamma-desanaɱ sutvā pañcahi oramhāgiyehi saŋyojanehi cittaɱ vimuccati.|| ||</p>

					<p class="f4">Ayaɱ Ānanda paṭhamo ānisaɱso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">4. Puna ca paraɱ Ānanda bhikkhuno pañcahi oramhāgiyehi saŋyojanehi cittaɱ avimuttaɱ hoti.|| ||</p>

					<p class="f4">So tamhi saye maraṇa-kāle na h'eva kho labhati Tathāgataɱ dassanāya,||<br />
					api ca kho Tathāgata-sāvakaɱ labhati dassanāya.|| ||</p>

					<p class="f4">Tassa Tathāgata-sāvako dhammaɱ deseti:||<br />
					ādi-kalyāṇaɱ||<br />
					majjhe-kalyāṇaɱ||<br />
					pariyosāna-kalyāṇaɱ||<br />
					sātthaɱ savyañ janaɱ kevala-paripuṇṇaɱ parisuddhaɱ,||<br />
					Brahma-cariyaɱ pakāseti.|| ||</p>

					<p class="f4">Tassa taɱ dhammadenaɱ sutvā pañcahi oramhāgiyehi saŋyojanehi cittaɱ vimuccati.|| ||</p>

					<p class="f4">Ayaɱ Ānanda dutiyo ānisaɱso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">5. Puna ca paraɱ Ānanda bhikkhuno pañcahi oram- <a id="pg382"><span class="f2 g"><b>[382]</b></span></a> hāgiyehi saŋyojanehi cittaɱ avimuttaɱ hoti.|| ||</p>

					<p class="f4">So tamhi samaye maraṇa-kāle na h'eva kho labhati Tathāgataɱ dassanāya,||<br />
					na pi Tathāgata-sāvakaɱ labhati dassanāya,||<br />
					api ca kho yathā-sutaɱ yathā-pariyattaɱ dhammaɱ cetasā anuvitakketi,||<br />
					anuvicāreti,||<br />
					manas-ā-nupekkhati.|| ||</p>

					<p class="f4">Tassa yathā-sutaɱ yathā-pariyattaɱ dhammaɱ cetasā anuvitakkayato||<br />
					anuvicārayato||<br />
					manas-ā-nupekkhato||<br />
					pañcahi oramhāgiyehi saŋyojanehi cittaɱ vimuccati.|| ||</p>

					<p class="f4">Ayaɱ Ānanda tatiyo ānisaɱso kālena Dhamma-savaṇe kālena atth'ūpapari-k-khāya.|| ||</p>

					<p class="ctr c">&#9632;</p>

					<p class="f4">6. Idh'Ānanda bhikkhuno pañcahi oramhāgiyehi saŋyojanehi cittaɱ vimuttaɱ hoti,||<br />
					anuttare ca kho upadhi-sankhaye cittaɱ avimuttaɱ hoti.|| ||</p>

					<p class="f4">So tamhi samaye maraṇa-kāle labhati Tathāgataɱ dassanāya.|| ||</p>

					<p class="f4">Tassa Tathāgato dhamma deseti:||<br />
					ādi-kalyāṇaɱ||<br />
					majjhe-kalyāṇaɱ||<br />
					pariyosāna-kalyāṇaɱ||<br />
					sātthaɱ savyañ janaɱ kevala-paripuṇṇaɱ parisuddhaɱ,||<br />
					Brahma-cariyaɱ pakāseti.|| ||</p>

					<p class="f4">Tassa taɱ Dhamma-desanaɱ sutvā anuttare kho upadhi-sankhaye cittaɱ vimuccati.|| ||</p>

					<p class="f4">Ayaɱ Ānanda catuttho ānisaɱso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">7. Puna ca paraɱ Ānanda bhikkhuno pañcahi oramhāgiyehi saŋyojanehi cittaɱ vimuttaɱ hoti||<br />
					anuttare ca kho upadhi-sankhaye cittaɱ avimuttaɱ hoti.|| ||</p>

					<p class="f4">So tamhi samayehi maraṇa-kāle na h'eva kho labhati Tathāgataɱ dassanāya,||<br />
					api ca kho Tathāgata-sāvakaɱ labhati dassanāya.|| ||</p>

					<p class="f4">Tassa Tathāgata sāvako dhammaɱ deseti:||<br />
					ādi-kalyāṇaɱ||<br />
					majjhe-kalyāṇaɱ||<br />
					pariyosāna-kalyāṇaɱ||<br />
					sātthaɱ savyañ janaɱ kevala-paripuṇṇaɱ parisuddhaɱ,||<br />
					Brahma-cariyaɱ pakāseti.|| ||</p>

					<p class="f4">Tassa taɱ Dhamma-desanaɱ sutvā anuttare upadhi-sankhaye cittaɱ vimuccati.|| ||</p>

					<p class="f4">Ayaɱ Ānanda pañcamo ānisaɱso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">8. Puna ca paraɱ Ānanda bhikkhuno pañcahi oramhāgiyehi sayojanehi cittaɱ vimuttaɱ hoti,||<br />
					anut- <a id="pg383"><span class="f2 g"><b>[383]</b></span></a> tare ca kho upadhi-sankhaye cittaɱ avimuttaɱ hoti.|| ||</p>

					<p class="f4">So tamhi samaye maraṇa-kāle na h'eva kho labhati Tathāgataɱ dassanāya,||<br />
					na pi Tathāgata-sāvakaɱ labhati dassanāya,||<br />
					api ca kho yathā-sutaɱ yathā-pariyattaɱ dhammaɱ cetasā||<br />
					anuvitakketi||<br />
					anuvicāreti||<br />
					manas-ā-nupekkhati.|| ||</p>

					<p class="f4">Tassa yathā-sutaɱ yathā-pariyattaɱ dhammaɱ cetasā||<br />
					anuvitakkayato||<br />
					anuvicārayato||<br />
					manas-ā-nupekkhato||<br />
					anuttare upadhi-sankhaye cittaɱ vimuccatī.|| ||</p>

					<p class="f4">Ayaɱ Ānanda chaṭṭo ānisaɱso kālena Dhamma-savaṇe kālena atth'upapari-k-khāya.|| ||</p>

					<p class="f4">Ime kho Ānanda cha ānisaɱsā kālena Dhamma-savaṇe kālena atth'upapari-k-khāyā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>