<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 56. The Buddha describes six situations in which hearing Dhamma before dying can produce either non-returning or Arahantship." />
<title>AN 6:56: Phagguṇa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p56">Sutta 56</a></h4>

					<h1>Phagguṇa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg379"><span class="f2 g"><b>[379]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.056.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">2. Tena kho pana samayen'āyasmā Phagguṇo ābādhiko hoti dukkhito bāḷha-gilāno.|| ||</p>

					<p class="f4">Atha kho āyasmā Ānando yena Bhagavā ten'upasaṅkami,||<br />
					upasaṅkamitvā bhavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Āyasmā bhante Phagguṇo ābādhiko dukkhito bāḷha-gilāno,||<br />
					sādhū bhante Bhagavā yen'āyasmā Phagguṇo ten'upasaṅkamatu anukampaṃ upādāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Bhagavā sāyaṇha-samayaṃ patisallānā vuṭṭhito yen'āyasmā Phagguṇo ten'upasaṅkami.|| ||</p>

					<p class="f4">Addasā kho āyasmā Phagguṇo Bhagavantaṃ dūrato va āga-c-chantaṃ,||<br />
					disvāna mañcake samañco pi.|| ||</p>

					<p class="f4">Atha kho Bhagavā āyasmantaṃ Phagguṇaṃ etad avoca:|| ||</p>

					<p class="f4">"Alaṃ Phagguṇa,||<br />
					mā tvaṃ mañcake samañco pi.|| ||</p>

					<p class="f4">San'imāni āsanāni pure paññattāni,||<br />
					tatth-ā-haṃ nisidissāmi" ti.|| ||</p>

					<p class="f4">Nisidi Bhagavā paññatte āsane.|| ||</p>

					<p class="f4">Nisajja kho Bhagavā āyasmantaṃ Phagguṇaṃ etad avoca:|| ||</p>

					<p class="f4">"Kacci te Phagguṇa khamanīyaṃ,||<br />
					kacci yāpanīyaṃ,||<br />
					kacci dukkhā vedanā paṭi-k-kamanti,||<br />
					no abhi-k-kamanti,||<br />
					paṭikkamosānaṃ paññāyati,||<br />
					no abhi-k-kamo" ti?|| ||</p>

					<p class="f4">"Na me bhante khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamantī,||<br />
					abhi-k-kam'osānaṃ paññāyati,||<br />
					no paṭikkamo.|| ||</p>

					<p class="f4">Seyyathā pi bhante,||<br />
					balavā puriso tiṇhena sikharena muddhānaṃ abhimattheyya,||<br />
					evam eva kho me bhante,||<br />
					adhimattā vātā mud- <a id="pg380"><span class="f2 g"><b>[380]</b></span></a> dhānaṃ hananti,||<br />
					na me bhante khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaṃ paññāyati,||<br />
					no paṭikkamo.|| ||</p>

					<p class="f4">Seyyathā pi bhante||<br />
					balavā puriso daḷhena varatta-bandhena sīse sīsa-veṭhanaṃ dadeyya,||<br />
					evam eva kho me bhante,||<br />
					adhimattā sīse sīsa vdenā,||<br />
					na me bhante khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaṃ paññāyati,||<br />
					no paṭikkamo.|| ||</p>

					<p class="f4">Seyyathā pi bhante,||<br />
					dakkho go-ghātako vā go-ghātak'antevāsi vā tiṇhena govikantanena kucchiṃ parikanteyya,||<br />
					evam eva kho me bhante,||<br />
					adhimattā vātā kucchiṃ parikantanti,||<br />
					na me bhante khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaṃ paññāyati,||<br />
					no paṭikkamo.|| ||</p>

					<p class="f4">Seyyathā pi bhante,||<br />
					dvi balavanto purisā dubbalataraṃ purisaṃ nānā-bāhāsu gahetvā aṅg'ārakāsuyā santāpeyyuṃ paritāpeyyuṃ,||<br />
					evam eva kho me bhante,||<br />
					adhimatto kāyasmiṃ ḍāho,||<br />
					na me bhante khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā abhi-k-kamanti,||<br />
					no paṭi-k-kamanti,||<br />
					abhi-k-kam'osānaṃ paññāyati,||<br />
					no paṭikkamo" ti.|| ||</p>

					<p class="f4">Atha kho Bhagavā āyasmantaṃ Phagguṇaṃ dhammiyā kathāya sanda-s-setvā samāda-petvā samutte-chetvā sampahaṃ-setvā uṭṭhāy āsanā pakkāmi.|| ||</p>

					<p class="f4">2. Atha kho āyasmā Phagguṇo acira-pakkantassa Bhagavato kālamakāsi.|| ||</p>

					<p class="f4">Tamhi c'assa samaye maraṇa-kāle indriyāni vippasidiṃsu.|| ||</p>

					<p class="f4">Atha kho āyasmā Ānando yena <a id="pg381"><span class="f2 g"><b>[381]</b></span></a> Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Āyasmā bhante Phagguṇo acira-pakkantassa Bhagavato kālamakāsi.|| ||</p>

					<p class="f4">Tamhi c'assa samaye maraṇa-kāle indriyāni vippasidiṃsū" ti.|| ||</p>

					<p class="f4">"Kiṃ h'Ānanda Phagguṇassa bhikkhuno indriyāni nappasīdissanti?|| ||</p>

					<p class="f4">Phagguṇassa Ānanda bhikkhuno pañcahi oramhāgiyehi saṃyojanehi cittaṃ avimuttaṃ ahosi.|| ||</p>

					<p class="f4">Tassa taṃ Dhamma-desanaṃ sutvā pañcahi oramhāgiyehi saṃyojanehi cittaṃ vimuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Cha yime Ānanda ānisaṃsā kālena Dhamma-savaṇe,||<br />
					kālena atth'upapari-k-khāya.|| ||</p>

					<p class="f4">Katame cha?|| ||</p>

					<p class="f4">3. Idh'Ānanda bhikkhuno pañcahi oramhāgiyehi saṃyojanehi cittaṃ avimuttaṃ hoti.|| ||</p>

					<p class="f4">So tamhi samaye maraṇa-kāle labhati Tathāgataṃ dassanāya.|| ||</p>

					<p class="f4">Tassa Tathāgato dhammaṃ deseti:||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ,||<br />
					Brahma-cariyaṃ pakāseti.|| ||</p>

					<p class="f4">Tassa taṃ Dhamma-desanaṃ sutvā pañcahi oramhāgiyehi saṃyojanehi cittaṃ vimuccati.|| ||</p>

					<p class="f4">Ayaṃ Ānanda paṭhamo ānisaṃso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">4. Puna ca paraṃ Ānanda bhikkhuno pañcahi oramhāgiyehi saṃyojanehi cittaṃ avimuttaṃ hoti.|| ||</p>

					<p class="f4">So tamhi saye maraṇa-kāle na h'eva kho labhati Tathāgataṃ dassanāya,||<br />
					api ca kho Tathāgata-sāvakaṃ labhati dassanāya.|| ||</p>

					<p class="f4">Tassa Tathāgata-sāvako dhammaṃ deseti:||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ,||<br />
					Brahma-cariyaṃ pakāseti.|| ||</p>

					<p class="f4">Tassa taṃ dhammadenaṃ sutvā pañcahi oramhāgiyehi saṃyojanehi cittaṃ vimuccati.|| ||</p>

					<p class="f4">Ayaṃ Ānanda dutiyo ānisaṃso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">5. Puna ca paraṃ Ānanda bhikkhuno pañcahi oram- <a id="pg382"><span class="f2 g"><b>[382]</b></span></a> hāgiyehi saṃyojanehi cittaṃ avimuttaṃ hoti.|| ||</p>

					<p class="f4">So tamhi samaye maraṇa-kāle na h'eva kho labhati Tathāgataṃ dassanāya,||<br />
					na pi Tathāgata-sāvakaṃ labhati dassanāya,||<br />
					api ca kho yathā-sutaṃ yathā-pariyattaṃ dhammaṃ cetasā anuvitakketi,||<br />
					anuvicāreti,||<br />
					manas-ā-nupekkhati.|| ||</p>

					<p class="f4">Tassa yathā-sutaṃ yathā-pariyattaṃ dhammaṃ cetasā anuvitakkayato||<br />
					anuvicārayato||<br />
					manas-ā-nupekkhato||<br />
					pañcahi oramhāgiyehi saṃyojanehi cittaṃ vimuccati.|| ||</p>

					<p class="f4">Ayaṃ Ānanda tatiyo ānisaṃso kālena Dhamma-savaṇe kālena atth'ūpapari-k-khāya.|| ||</p>

					<p class="ctr c">&#9632;</p>

					<p class="f4">6. Idh'Ānanda bhikkhuno pañcahi oramhāgiyehi saṃyojanehi cittaṃ vimuttaṃ hoti,||<br />
					anuttare ca kho upadhi-saṅkhaye cittaṃ avimuttaṃ hoti.|| ||</p>

					<p class="f4">So tamhi samaye maraṇa-kāle labhati Tathāgataṃ dassanāya.|| ||</p>

					<p class="f4">Tassa Tathāgato dhamma deseti:||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ,||<br />
					Brahma-cariyaṃ pakāseti.|| ||</p>

					<p class="f4">Tassa taṃ Dhamma-desanaṃ sutvā anuttare kho upadhi-saṅkhaye cittaṃ vimuccati.|| ||</p>

					<p class="f4">Ayaṃ Ānanda catuttho ānisaṃso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">7. Puna ca paraṃ Ānanda bhikkhuno pañcahi oramhāgiyehi saṃyojanehi cittaṃ vimuttaṃ hoti||<br />
					anuttare ca kho upadhi-saṅkhaye cittaṃ avimuttaṃ hoti.|| ||</p>

					<p class="f4">So tamhi samayehi maraṇa-kāle na h'eva kho labhati Tathāgataṃ dassanāya,||<br />
					api ca kho Tathāgata-sāvakaṃ labhati dassanāya.|| ||</p>

					<p class="f4">Tassa Tathāgata sāvako dhammaṃ deseti:||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ,||<br />
					Brahma-cariyaṃ pakāseti.|| ||</p>

					<p class="f4">Tassa taṃ Dhamma-desanaṃ sutvā anuttare upadhi-saṅkhaye cittaṃ vimuccati.|| ||</p>

					<p class="f4">Ayaṃ Ānanda pañcamo ānisaṃso kālena Dhamma-savaṇe.|| ||</p>

					<p class="ctr c">&#9632;</p>

					<p class="f4">8. Puna ca paraṃ Ānanda bhikkhuno pañcahi oramhāgiyehi sayojanehi cittaṃ vimuttaṃ hoti,||<br />
					anut- <a id="pg383"><span class="f2 g"><b>[383]</b></span></a> tare ca kho upadhi-saṅkhaye cittaṃ avimuttaṃ hoti.|| ||</p>

					<p class="f4">So tamhi samaye maraṇa-kāle na h'eva kho labhati Tathāgataṃ dassanāya,||<br />
					na pi Tathāgata-sāvakaṃ labhati dassanāya,||<br />
					api ca kho yathā-sutaṃ yathā-pariyattaṃ dhammaṃ cetasā||<br />
					anuvitakketi||<br />
					anuvicāreti||<br />
					manas-ā-nupekkhati.|| ||</p>

					<p class="f4">Tassa yathā-sutaṃ yathā-pariyattaṃ dhammaṃ cetasā||<br />
					anuvitakkayato||<br />
					anuvicārayato||<br />
					manas-ā-nupekkhato||<br />
					anuttare upadhi-saṅkhaye cittaṃ vimuccatī.|| ||</p>

					<p class="f4">Ayaṃ Ānanda chaṭṭo ānisaṃso kālena Dhamma-savaṇe kālena atth'upapari-k-khāya.|| ||</p>

					<p class="f4">Ime kho Ānanda cha ānisaṃsā kālena Dhamma-savaṇe kālena atth'upapari-k-khāyā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>