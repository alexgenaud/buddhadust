<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 23. Six terms that should be considered synonyms for sense pleasures: 'fear', 'pain', 'disease', 'inflammation', 'bondage', and 'swamp.'" />
<title>AN 6 23: Bhaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka-Nipāta<br />
					III: Anuttariya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p23">Sutta 23</a></h4>

					<h1>Bhaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg310"><span class="f2 g"><b>[310]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.023.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Bhayan ti bhikkhave kāmānam etaṃ adhivacanaṃ,||<br />
					dukkhan ti bhikkhave kāmānam etaṃ adhivacanaṃ,||<br />
					rogo ti bhikkhave kāmānam etaṃ adhivacanaṃ,||<br />
					gaṇḍo ti bhik- <a id="pg311"><span class="f2 g"><b>[311]</b></span></a> khave kāmānam etaṃ adhivacanaṃ,||<br />
					saṃgo ti bhikkhave kāmānam etaṃ adhivacanaṃ||<br />
					paṅko ti bhikkhave kāmānam etaṃ adhivacanaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kasmā ca bhikkhave bhayan ti kāmānam etaṃ adhivacanaṃ?|| ||</p>

					<p class="f4">Kāma-rāga-rattāyaṃ bhikkhave chanda-rāga-vinibaddho diṭṭha-dhammikā pi bhayā na parimuccati,||<br />
					samparāyikā pi bhayā na parimuccati.|| ||</p>

					<p class="f4">Tasmā bhayan ti kāmānam etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">4. Kasmā ca bhikkhave dukkhan ti kāmānam etaṃ adhivacanaṃ?|| ||</p>

					<p class="f4">Kāma-rāga-rattāyaṃ bhikkhave chanda-rāga-vinibaddho diṭṭha-dhammikā pi dukkhā na parimuccati,||<br />
					samparāyikā pi dukkhā na parimuccati.|| ||</p>

					<p class="f4">Tasmā dukkhan ti kāmānam etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">5. Kasmā ca bhikkhave rogo ti kāmānam etaṃ adhivacanaṃ?|| ||</p>

					<p class="f4">Kāma-rāga-rattāyaṃ bhikkhave chanda-rāga-vinibaddho diṭṭha-dhammikā pi rogā na parimuccati,||<br />
					samparāyikā pi rogā na parimuccati.|| ||</p>

					<p class="f4">Tasmā bhayan ti rogo etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">6. Kasmā ca bhikkhave gaṇḍo ti kāmānam etaṃ adhivacanaṃ?|| ||</p>

					<p class="f4">Kāma-rāga-rattāyaṃ bhikkhave chanda-rāga-vinibaddho diṭṭha-dhammikā pi gaṇḍā na parimuccati,||<br />
					samparāyikā pi gaṇḍā na parimuccati.|| ||</p>

					<p class="f4">Tasmā bhayan ti gaṇḍo etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">7. Kasmā ca bhikkhave saṃgo ti kāmānam etaṃ adhivacanaṃ?|| ||</p>

					<p class="f4">Kāma-rāga-rattāyaṃ bhikkhave chanda-rāga-vinibaddho diṭṭha-dhammikā pi saṅgā na parimuccati,||<br />
					samparāyikā pi saṅgā na parimuccati.|| ||</p>

					<p class="f4">Tasmā saṃgo ti kāmānam etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">8. Kasmā ca bhikkhave paṅko ti kāmānam etaṃ adhivacanaṃ?|| ||</p>

					<p class="f4">Kāma-rāga-rattāyaṃ bhikkhave chanda-rāga-vinibaddho diṭṭha-dhammikā pi paṅkā na parimuccati,||<br />
					samparāyikā pi paṅkā na parimuccati.|| ||</p>

					<p class="f4">Tasmā paṅko ti kāmā-name taṃ adhivacananti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Bhayaṃ dukkhaṃ rogo gaṇḍo saṃgo paṅko ubhayaṃ||<br />
							Ete kāmā pavuccanti, yattha satto puthujjano.|| ||</p>

					      <p class="f4 in2">Upādāne bhayaṃ disvā jāti-maraṇa-sambhave||<br />
							Anupādā vimuccanti jāti-maraṇa saṅkhaye.|| ||</p>

					      <p class="f4 in2">Te khema-p-pattā sukhino diṭṭha-dhamm-ā-bhinibbutā||<br />
							Sabba-vera-bhayātītā sabba-dukkhaṃ upaccagun ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>