<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 60. Citta Hatthisariputta keeps interrupting the discourse of higher Dhamma by two elders and when told not to do so is defended by his friends who call him a wise bhikkhu capable of such a discussion. Mahā Koṭṭhita gently explains to them that although this bhikkhu has attained certain very high states of samadhi, he is nevertheless still world-bound and will soon leave the order. This happens and the bhikkhus are impressed and tell the Buddha who then tells them that Citta will soon tire of the worldly life and again join the order. And this too happens and Citta becomes an arahant." />
<title>AN 6:60: Citta Hatthisāriputta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p60">Sutta 60</a></h4>

					<h1>Citta Hatthisāriputta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg392"><span class="f2 g"><b>[392]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.060.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.060.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Bārāṇasiyaɱ viharati Isipatane Migadāye.|| ||</p>

					<p class="f4">Tena kho pana samayena sambahulā therā bhikkhu pacchā-bhattaɱ piṇḍa-pāta-paṭikkantā maṇḍala-māle sanni-sinnā sanni-patitā abhidhamma-kathaɱ kathenti.|| ||</p>

					<p class="f4">Tatra sudaɱ āyasmā Citto Hatthisāriputto therānaɱ bhikkhunaɱ abhidhamma-kathaɱ kathentānaɱ antar'antarā kathaɱ opāteti.|| ||</p>

					<p class="f4">Atha khe āyasmā Mahā Koṭṭhito āyasmantaɱ Cittaɱ Hatthisāriputtaɱ etad avoca:|| ||</p>

					<p class="f4">"Mā āyasmā Citto Hatthisāriputto therānaɱ bhikkhūnaɱ abhidhamma-kathaɱ kathentānaɱ antar'antarā <a id="pg393"><span class="f2 g"><b>[393]</b></span></a> kathaɱ opātesi,||<br />
					kathā-pariyosānaɱ āyasmā Citto āgametū" ti.|| ||</p>

					<p class="f4">Evaɱ vutte āyasmato Cittassa Hatthisāriputtassa sahāyakā bhikkhū āyasmantaɱ Mahā Koṭṭhitaɱ etad avocuɱ:|| ||</p>

					<p class="f4">"Mā āyasmā Mahā Koṭṭhito āyasmantaɱ Cittaɱ Hatthisāriputtaɱ apasādesi.|| ||</p>

					<p class="f4">Paṇḍito āyasmā Citto Hatthisāriputto.|| ||</p>

					<p class="f4">Pahoti c'āyasmā Citto Hatthisāriputto therānaɱ bhikkhūnaɱ abhidhamma-kathaɱ kathetuɱ" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Dujjānaɱ kho etaɱ āvuso parassa ceto-pariyāyaɱ ajānantehī.|| ||</p>

					<p class="f4">2. Idh'āvuso ekacco puggalo tāva-d-eva<br />
					sorata-sorato hoti,||<br />
					nivāta-nivāto hoti,||<br />
					upant'upasanto hoti||<br />
					yāva Satthāraɱ upanissāya viharati aññataraɱ vā garu-ṭ-ṭhāniyaɱ sabrahma-cāriɱ.|| ||</p>

					<p class="f4">Yato ca kho so vapaka-s-sat'eva Satthārā,||<br />
					vapakassati garu-ṭ-ṭhānīyehi sabrahma-cārihi,||<br />
					so saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="f4">Seyyathā pi āvuso goṇo kiṭṭhādo dāmena vā baddho vaje vā oruddho,||<br />
					yo nu kho āvuso evaɱ vadeyya:|| ||</p>

					<p class="f4">'Na dānāya goṇo kiṭṭhādo puna-d-eva kiṭṭhaɱ otarissatī' ti,|| ||</p>

					<p class="f4">sammā nu kho so āvuso vada-māno vadeyyā" ti?|| ||</p>

					<p class="f4">"No h'idaɱ āvuso.|| ||</p>

					<p class="f4">ṭhānaɱ h'etaɱ āvuso vijjati,||<br />
					yaɱ so goṇo kiṭṭhādo dāmaɱ vā chetvā vajaɱ vā bhinditvā puna-d-eva kiṭṭhaɱ otareya" ti.|| ||</p>

					<p class="f4">"Evam eva kho āvuso idh'ekacco pug- <a id="pg394"><span class="f2 g"><b>[394]</b></span></a> galo tāva-d-eva<br />
					sorata-sorato hoti,||<br />
					nivāta-nivāto hoti,||<br />
					upant'upasanto hoti||<br />
					yāva Satthāraɱ upanissāya viharati aññataraɱ vā garu-ṭ-ṭhāniyaɱ sabrahma-cāriɱ.|| ||</p>

					<p class="f4">Yato ca kho so vapaka-s-sat'eva Satthārā,||<br />
					vapakassati garu-ṭ-ṭhānīyehi sabrahma-cārihi,||<br />
					so saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="ctr c">&#9632;</p>

					<p class="f4">3. Idha pan'āvuso ekaccā puggalo vivicc'eva kāmehi||<br />
					vivicc'eva akusalehi dhammhi||<br />
					sevitakkaɱ||<br />
					sa-vicāraɱ||<br />
					pīti-sukhaɱ||<br />
					paṭhamā jhānaɱ upasampajja viharati.|| ||</p>

					<p class="f4">So 'lābhi'mhi paṭhamassā jhānassa' ti||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="f4">Seyyathā pi āvuso cātu-m-mahā-pathe thūla-pūsitako devo vassanto rajaɱ antaradhāpeyya,||<br />
					cikkhallaɱ pātu-kareyya,||<br />
					yo nu kho āvuso evaɱ vadeyya:|| ||</p>

					<p class="f4">'Na dāni amusmiɱ cātu-m-mahā-pathe puna-d-eva rajo pātu bhavissatī' ti,|| ||</p>

					<p class="f4">sammā nu kho so āvuso vada-māno vadeyyā" ti?|| ||</p>

					<p class="f4">"No h'idaɱ āvuso."|| ||</p>

					<p class="f4">Ṭhānaɱ h'etaɱ āvuso vijjati,||<br />
					yaɱ amusmiɱ cātu-m-mahā-patho manussā vā ati-k-kameyyuɱ,||<br />
					gopasu vā ati-k-kameyyuɱ,||<br />
					vāt'ātapo vā sineha-gataɱ pariyādiyeyya,||<br />
					atha puna-d-eva rajo pātu-bhaveyyā" ti.|| ||</p>

					<p class="f4">"Evam eva kho āvuso idh'ekaccā puggalo||<br />
					vivicc'eva akusalehi dhammhi||<br />
					sevitakkaɱ||<br />
					sa-vicāraɱ||<br />
					pīti-sukhaɱ||<br />
					paṭhamā jhānaɱ upasampajja viharati.|| ||</p>

					<p class="f4">So 'lābhi'mhi paṭhamassā jhānassa' ti||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="ctr c">&#9632;</p>

					<p class="f4"><a id="pg395"><span class="f2 g"><b>[395]</b></span></a> 4. Idha pan'āvuso ekaccā puggalo||<br />
					vitakka-vicārānaɱ vupasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ-avicāraɱ||<br />
					piti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">So 'lābhī'mhi ma dutiyassa jhānassā' ti||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="f4">Seyyathā pi āvuso gāmassa vā nigamassa vā avindure mahantaɱ taḷāɱ,||<br />
					tattha thulla-phusitako devo vuṭṭho sippa-sambukam pi sakkhara-kaṭhalam pi antaradhāpeyya,||<br />
					yo nu kho āvuso evaɱ vadeyya:|| ||</p>

					<p class="f4">'Na dāni amusmiɱ taḷāke puna-d-eva sippi-sambukā vā sakkhara-kaṭhalā vā pātu-bhavi-s-santī' ti,|| ||</p>

					<p class="f4">sammā nu kho so āvuso vada-māno vadeyyā" ti?|| ||</p>

					<p class="f4">"No h'idaɱ āvuso.|| ||</p>

					<p class="f4">Ṭhānaɱ h'etaɱ āvuso vijjati,||<br />
					yaɱ amusmiɱ taḷāke manussā vā pivayyuɱ,||<br />
					gopasu vā pivayyuɱ,||<br />
					vāt'ātapo vā sineha-gataɱ pariyādiyeyya,||<br />
					atha puna-d-eva sippi-sambukā pi sakkhara-kaṭhalā pi pātu-bhaveyyun" ti.|| ||</p>

					<p class="f4">"Evam eva kho āvuso id'ekacco puggalo||<br />
					vitakka-vicārānaɱ vupasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ-avicāraɱ||<br />
					piti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">So 'lābhī'mhi ma dutiyassa jhānassā' ti||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="ctr c">&#9632;</p>

					<p class="f4">5. Idha pan'āvuso ekaccā puggalo||<br />
					pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaɱvedeti,||<br />
					yaɱ taɱ ariyā acikkhanti||<br />
					'Upekkhako satimā sukha-vihārī' ti||<br />
					tatiyaɱ-jhānaɱ upasampajja viharati,|| ||</p>

					<p class="f4">So 'lābhī'mhi tatiyassa jhānassā' ti||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="f4">Seyyathā pi āvuso purisaɱ paṇita-bhojanaɱ bhuttāviɱ ābhi- <a id="pg396"><span class="f2 g"><b>[396]</b></span></a> dosiyaɱ bhojanaɱ na c-chādeyya,||<br />
					yo nu ko āvuso evaɱ vadeyya:|| ||</p>

					<p class="f4">'Na dāni amuɱ pūrisaɱ puna-d-eva bhojanaɱ chādessati' ti,|| ||</p>

					<p class="f4">sammā nu ko so āvuso vada-māno vadeyyā" ti?|| ||</p>

					<p class="f4">"No h'idaɱ āvuso."|| ||</p>

					<p class="f4">Ṭhānaɱ h'etaɱ āvuso vijjati,||<br />
					amuɱ h'āvuso purisaɱ paṇīta-bhojanaɱ bhuttāviɱ yāv'assa sā ojā kāye ṭhassati,||<br />
					tāva na aññaɱ bhojanaɱ chādessati,||<br />
					yato ca khavassa sā ojā antara-dhāyissati,||<br />
					atha puna-d-eva taɱ bhojanaɱ chādeyyā" ti.|| ||</p>

					<p class="f4">"Evam eva kho āvuso idh'ekacco puggalo||<br />
					pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaɱvedeti,||<br />
					yaɱ taɱ ariyā acikkhanti||<br />
					'Upekkhako satimā sukha-vihārī' ti||<br />
					tatiyaɱ-jhānaɱ upasampajja viharati,|| ||</p>

					<p class="f4">So 'lābhī'mhi tatiyassa jhānassā' ti||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="ctr c">&#9632;</p>

					<p class="f4">6. Idha pan'āvuso ekacco puggalo||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ atthaŋ-gamā||<br />
					adukkha-ɱ-asukhaɱ upekkhā||<br />
					sati pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">So 'lābhī'mhi catutthassa jhānassā' ti,||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="f4">Seyyathā pi āvuso pabbata-saɱkhepe udaka-rahado nivāto vigata-ūmiko,||<br />
					yo nu kho āavuso evaɱ vadeyya|| ||</p>

					<p class="f4">'Na dāni amusmiɱ udaka-rahade puna-d-eva ūmi pātu-bhavissatī' ti,|| ||</p>

					<p class="f4">sammā nu kho so āvuso vada-māno vadeyyā" ti?|| ||</p>

					<p class="f4">"No h'idaɱ āvuso."|| ||</p>

					<p class="f4">Ṭhānaɱ h'etaɱ āvuso vijjati yā puratthimāya disāya āgacceyya <a id="pg397"><span class="f2 g"><b>[397]</b></span></a> bhusā vāta-vuṭṭhi,||<br />
					sā tasmiɱ udaka-rahade umiɱ janeyya,||<br />
					yā pacchi-māya disāya āgacchayya puratthimāya disāya āgaccheyya bhūsā vāta-vuṭṭhi,||<br />
					sā tasmiɱ udaka-rahade umiɱ janeyya,||<br />
					yā uttarāya disāya āgaccheyya puratthimāya disāya āgaccheyya bhūsā vāta-vuṭṭhi,||<br />
					sā tasmiɱ udaka-rahade umiɱ janeyya,||<br />
					yā uttarāya disāya āgaccheyya bhūsā vāta-vuṭṭhi||<br />
					sā tasmiɱ udaka-rahade umiɱ janeyyā" ti.|| ||</p>

					<p class="f4">"Evam eva kho āvuso idh'ekacco puggalo||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ atthaŋ-gamā||<br />
					adukkha-ɱ-asukhaɱ upekkhā||<br />
					sati pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">So 'lābhī'mhi catutthassa jhānassā' ti,||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="ctr c">&#9632;</p>

					<p class="f4">7. Idha pan'āvuso ekacco puggalo||<br />
					sabba-nimittānaɱ amana-sikārā animittaɱ ceto-samādhiɱ upasampajja viharati.|| ||</p>

					<p class="f4">So 'lābhī'mhi animittassa ceto-samādhissā' ti,||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="f4">Seyyathā pi āvuso rājā vā||<br />
					rāja-mahā-matto vā||<br />
					catur'aŋginiyā senāya addhāna-magga-paṭipanno aññatarasmiɱ vana-saṇḍe ekarattiɱ vāsaɱ upagaccheyya,||<br />
					tattha hatthi-saddena||<br />
					assa-saddena||<br />
					ratha-saddena||<br />
					patti-saddena||<br />
					bheri-paṇava-saŋkhatiṇava-ninnāda-saddena cīriḷikā-saddo antaradhāpeyya,||<br />
					yo nu ko āvu eveɱ vadeyya:|| ||</p>

					<p class="f4">'Na dāni amusmi vana-saṇḍe puna-d-eva cīriḷikā-saddo pātu-bhavissati' ti,|| ||</p>

					<p class="f4">sammā nu kho <a id="pg398"><span class="f2 g"><b>[398]</b></span></a> so āvuso vada-māno vadeyyā" ti?|| ||</p>

					<p class="f4">"No h'idaɱ āvuso."|| ||</p>

					<p class="f4">Ṭhānaɱ h'etaɱ āvuso vijjati,||<br />
					yaɱ so rajā vā rāja-mahā-matto vā||<br />
					tamhā vana-saṇḍā pakkameyya,||<br />
					atha puna-d-eva cīriḷikā-saddo pātu-bhaveyyā" ti.|| ||</p>

					<p class="f4">"Evam eva kho āvuso idh'ekacco puggalo||<br />
					sabba-nimittānaɱ amana-sikārā animittaɱ ceto-samādhiɱ upasampajja viharati.|| ||</p>

					<p class="f4">So 'lābhī'mhi animittassa ceto-samādhissā' ti,||<br />
					saɱsaṭṭho viharati bhikkhūhī,||<br />
					bhikkhūnīhi,||<br />
					upāsakehi,||<br />
					upāsikāhī,||<br />
					rāññā,||<br />
					rāja-mahā-mattehi,||<br />
					titthiyehi,||<br />
					tittiya-sāvakehi||<br />
					tassa saɱsaṭṭhassa||<br />
					vissaṭṭhassa||<br />
					pākatassa||<br />
					bhassam anuyuttassa viharato rāgo cittaɱ anuddhaɱseti,||<br />
					so rāg-ā-nudaɱ-sena cittena sikkhaɱ pacca-k-khāya hīnāy'āvattatī.|| ||</p>

					<p class="ctr c">&#9632;</p>

					<p class="f4">8. Atha kho āyasmā Citto Hatthisāriputto aparena samayena sikkhaɱ pacca-k-khāya hīnāyāvatti.|| ||</p>

					<p class="f4">Atha kho Cittassa Hatthisāriputtassa sahāyakā bhikkhu yen'āyasmā Mahā Koṭṭhito ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Mahā Koṭṭhitaɱ etad avocuɱ:|| ||</p>

					<p class="f4">"Kin nu kho āyasmatā Mahā Koṭṭhitena Citto Hatthisāriputto cetasā ceto paricca vidito:||<br />
					imāsaɱ ca imāsaɱ ca vihāra-samāpattīnaɱ Citto Hatthisāriputto lābhī,||<br />
					atha ca pana sikkhaɱ pacca-k-khāya hīnāyā-vattissatī ti||<br />
					udāhu devatā etam atthaɱ ārocesuɱ:||<br />
					Citto bhante Hatthisāriputto imāsañ ca imāsañ ca vihāra-samā-samāpattīnaɱ lābhī,||<br />
					atha ca pana sikkhaɱ pacca-k-khāya hīnāyā-vattissatī," ti?|| ||</p>

					<p class="f4">"Cetasā ceto paricca vidito me āvuso Citto Hatthisāriputto||<br />
					imāsañ ca imāsañ ca vihāra-samāpattīnaɱ lābhī,||<br />
					atha ca pana sikkhaɱ pacca-k-khāya hīnāyā-vattissatī, ti||<br />
					devatā pi me etam atthaɱ ārocesuɱ||<br />
					'Citto bhante Hatthisāriputto imāsañ ca imāsañ ca vihāra-samāpattīnaɱ lāhī,||<br />
					atha ca pana sikkhaɱ pacca-k-khāya hīnāyā-vattissatī" ti.|| ||</p>

					<p class="f4">Atha ko Cittassa Hatthisāriputtassa sahāyaka bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā ekam an- <a id="pg399"><span class="f2 g"><b>[399]</b></span></a> taɱ nisidiɱsu.|| ||</p>

					<p class="f4">Eka-m-antaɱ nisinnā kho te bhikkhu Bhagavantaɱ etad avocuɱ:|| ||</p>

					<p class="f4">"Citto bhante Hatthisāriputto imāsañ ca imāsañ ca vihāra-samāpattīnaɱ lābhī,||<br />
					atha ca pana sikkhaɱ pacca-k-khāya hīnāyāvatto" ti.|| ||</p>

					<p class="f4">"Na bhikkhave Citto ciraɱ sarissati nekkhammassā" ti.|| ||</p>

					<p class="f4">9. Atha ko Citto Hatthisāriputto na cirass'eva kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbaji.|| ||</p>

					<p class="f4">Atha ko āyasmā Citto Hatthisāriputto eko vupakaṭṭho appamatto ātāpi pahit'atto viharanto na cirass'eva yass'atthāya kula-puttā samma-d-eva agārasmā anāgāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā,'||<br />
					ti abbhaññāsi.|| ||</p>

					<p class="f4">Aññataro ca pan'āyasmā Citto Hatthisāriputto arahataɱ ahosī ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>