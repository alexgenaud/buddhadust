<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 41." />
<meta name="keywords" content="mind-control, ākaŋkha-māna, paṭhavī, āpo, tejo, vāyo, subha, Iddhimā, psychic power">
<title>AN 6 41: Dāru-k-Khandha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p41">Sutta 41</a></h4>

					<h1>Dāru-k-Khandha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg340"><span class="f2 g"><b>[340]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.041.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.041.than.ati.htm#p1">than</a>][<a href="../../../../dhamma-vinaya/bd/an/06_sixes/an06.041.olds.bd.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ</span></p>

					<p class="f4">Ekaɱ samayaɱ āyasmā Sāriputto Rājagahe viharati Gijjhakūṭe pabbate.|| ||</p>

					<p class="f4">Atha kho āyasmā Sāriputto pubbaṇha-samayaɱ nivāsetvā patta-cīvaram ādāya sambahulehi bhikkhūhi saddhiɱ Gijjhakūṭā pabbatā orohanto addasa aññatarasmiɱ padese mahantaɱ dāru-k-khandhaɱ,||<br />
					disvā bhikkhū āmantesi:|| ||</p>

					<p class="f4">"Passatha no bumhe āvuso amuɱ mahantaɱ dāru-k-khandhan" ti?|| ||</p>

					<p class="f4">"Evam āvuso" ti.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/06_sixes/an06.041.hare.pts.htm#p2">pts</a>][<a href="../../../../dhamma-vinaya/ati/an/06_sixes/an06.041.than.ati.htm#p2">than</a>][<a href="../../../../dhamma-vinaya/bd/an/06_sixes/an06.041.olds.bd.htm#p2">olds</a>]</span> "Ākaŋkha-māno āvuso bhikkhu iddhimā ceto-vasi-p-patto amuɱ dāru-k-khandhaɱ paṭhavī tv'eva adhimucceyya.|| ||</p>
					
					<p class="f4">Taɱ kissa hetu?|| ||</p>
					
					<p class="f4">Atthi āvuso amusmiɱ dāru-k-khandhe paṭhavi-dhātu,||<br />
					yaɱ nissāya bhikkhu iddhimā ceto-vasi-p-patto amuɱ dāru-k-khandhaɱ paṭhavī tv'eva adhimucceyya.|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/06_sixes/an06.041.hare.pts.htm#p3">pts</a>][<a href="../../../../dhamma-vinaya/ati/an/06_sixes/an06.041.than.ati.htm#p3">than</a>][<a href="../../../../dhamma-vinaya/bd/an/06_sixes/an06.041.olds.bd.htm#p3">olds</a>]</span> Ākaŋkha-māno āvuso bhikkhu iddhimā ceto-vasi-p-patto amuɱ dāru-k-khandhaɱ āpo tv'eva adhimucceyya.|| ||</p>
					
					<p class="f4">Taɱ kissa hetu?|| ||</p>
					
					<p class="f4">Atthi āvuso amusmiɱ dāru-k-khandhe āpo-dhātu,||<br />
					yaɱ nissāya bhikkhu iddhimā ceto-vasi-p-patto amuɱ dāru-k-khandhaɱ āpo tv'eva adhimucceyya.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/06_sixes/an06.041.hare.pts.htm#p4">pts</a>][<a href="../../../../dhamma-vinaya/ati/an/06_sixes/an06.041.than.ati.htm#p4">than</a>][<a href="../../../../dhamma-vinaya/bd/an/06_sixes/an06.041.olds.bd.htm#p4">olds</a>]</span> Ākaŋkha-māno āvuso bhikkhu iddhimā ceto-vasi-p-patto amuɱ dāru-k-khandhaɱ tejo tv'eva adhimucceyya.|| ||</p>
					
					<p class="f4">Taɱ kissa hetu?|| ||</p>
					
					<p class="f4">Atthi āvuso amusmiɱ dāru-k-khandhe tejo-dhātu,||<br />
					yaɱ nissāya bhikkhu iddhimā ceto-vasi-p-patto amuɱ dāru-k-khandhaɱ tejo tv'eva adhimucceyya.</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/06_sixes/an06.041.hare.pts.htm#p5">pts</a>][<a href="../../../../dhamma-vinaya/ati/an/06_sixes/an06.041.than.ati.htm#p5">than</a>][<a href="../../../../dhamma-vinaya/bd/an/06_sixes/an06.041.olds.bd.htm#p5">olds</a>]</span> Ākaŋkha-māno āvuso bhikkhu iddhimā ceto-vasi-p-patto amuɱ dāru-k-khandhaɱ vāyo tv'eva adhimucceyya.|| ||</p>
					
					<p class="f4">Taɱ kissa hetu?</p>
					
					<p class="f4">Atthi āvuso amusmiɱ dāru-k-khandhe vāyo-dhātu,||<br />
					yaɱ nissāya bhikkhu iddhimā ceto-vasi-p-patto amuɱ dāru-k-khandhaɱ vāyo tv'eva adhimucceyya.</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/06_sixes/an06.041.hare.pts.htm#p6">pts</a>][<a href="../../../../dhamma-vinaya/ati/an/06_sixes/an06.041.than.ati.htm#p6">than</a>][<a href="../../../../dhamma-vinaya/bd/an/06_sixes/an06.041.olds.bd.htm#p6">olds</a>]</span> Ākaŋkha-māno āvuso bhikkhu iddhimā ceto-vasi-p-patto amuɱ dāru-k-khandhaɱ subhan tv'eva adhimucceyya.|| ||</p>
					
					<p class="f4">Taɱ kissa hetu?|| ||</p>
					
					<p class="f4">Atthi āvuso amusmiɱ dāru-k-khandhe subhadhātu,||<br />
					yaɱ nissāya bhikkhu iddhimā ceto-vasi-p-patto amuɱ dāru-k-khandhaɱ subhan tv'eva adhimucceyyā ti</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/06_sixes/an06.041.hare.pts.htm#p7">pts</a>][<a href="../../../../dhamma-vinaya/ati/an/06_sixes/an06.041.than.ati.htm#p7">than</a>][<a href="../../../../dhamma-vinaya/bd/an/06_sixes/an06.041.olds.bd.htm#p7">olds</a>]</span> Ākaŋkha-māno āvuso bhikkhu iddhimā ceto-vasi-p-patto amuɱ dāru-k-khandhaɱ asubhan tv'eva adhimucceyya.|| ||</p>
					
					<p class="f4">Taɱ kissa hetu?|| ||</p>
					
					<p class="f4">Atthi āvuso amusmiɱ dāru-k-khandhe asubhadhātu, yaɱ nissāya bhikkhu iddhimā ceto-vasi-p-patto amuɱ dāru-k-khandhaɱ asubhan tv'eva adhimucceyyā ti</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>