<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 53. A brahman asks the Buddha if there is one thing which if properly cultivated can lead to welfare in both this life and the life hereafter. He is told that there is one thing that can do this: appamada, non-carelessness." />
<title>AN 6 53: Appamāda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p53">Sutta 53</a></h4>

					<h1>Appamāda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg364"><span class="f2 g"><b>[364]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.053.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho aññataro brahmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so brāhmaṇo Bhagavantaṃ etad avoca:|| ||</p>

					<p class="f4">"Atthi nu kho bho Gotama eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaṃ,||<br />
					yo ca attho samparāyiko" ti?|| ||</p>

					<p class="f4">"Atthi kho brāhmaṇa, eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaṃ||<br />
					yo ca attho samparāyiko" ti.|| ||</p>

					<p class="f4">Katamo pana bho Gotama eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaṃ||<br />
					yo ca attho samparāyiko" ti?|| ||</p>

					<p class="f4">3. Appamādo kho brāhmaṇa, eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaṃ||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					yāni kānici jaṅgamānaṃ pāṇānaṃ pada-jātāni,||<br />
					sabbāni tāni hatthi-pade samodhānaṃ gacchanti,||<br />
					hatthi-padaṃ tesaṃ aggam akkhāyati,||<br />
					yad idaṃ mahattena.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaṃ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					kūṭā-gārassa yā kāci gopānasiyo,||<br />
					sabbā tā kūṭa-ṅ-gamā kūṭa-ninnā kūṭa-samo-saraṇā,||<br />
					kūṭaṃ tāsaṃ aggam akkhāyati.|| ||</p>

					<p class="f4">Evam eva kho <a id="pg365"><span class="f2 g"><b>[365]</b></span></a> brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaṃ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					babbajalāyako babbajaṃ lāyitvā agge gahetvā odhunāti,||<br />
					nidadhunāti,||<br />
					nicchādeti.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaṃ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					amba-piṇḍiyā vaṇṭa-c-chinnāya yāni kānici ambāni vaṇṭ'ūpanibandhanāni,||<br />
					sabbāni tāni tadan-vayāni bhavanti.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaṃ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					ye keci kuḍḍa-rājāno,||<br />
					sabbe te rañño cakka-vattissa anuyuttā bhavanti,||<br />
					rājā tesaṃ cakka-vatti aggam akkhāyati.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaṃ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					yā kāci tāraka-rūpānaṃ pabhā,||<br />
					sabbā tā candassa pabhāya kalaṃ nāgghanti soḷasiṃ,||<br />
					canda-p-pabhā tāsaṃ aggam akkhāyati.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaṃ,||<br />
					yo ca attho samparāyiko.|| ||</p>

					<p class="f4">Ayaṃ kho brāhamaṇa, eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaṃ,||<br />
					yo cattho samparāyiko" ti.|| ||</p>

					<p class="f4">Abhikkantaṃ bho Gotama,||<br />
					abhikkantaṃ bho Gotama,||<br />
					seyyathā pi bho Gotama||<br />
					nikkajjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					cakkhūmanto rūpānidakkhn ti.|| ||</p>

					<p class="f4">Evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>