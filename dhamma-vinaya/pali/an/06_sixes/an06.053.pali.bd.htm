<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 53. A brahman asks the Buddha if there is one thing which if properly cultivated can lead to welfare in both this life and the life hereafter. He is told that there is one thing that can do this: appamada, non-carelessness." />
<title>AN 6 53: Appamāda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p53">Sutta 53</a></h4>

					<h1>Appamāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg364"><span class="f2 g"><b>[364]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.053.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho aññataro brahmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇiyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so brāhmaṇo Bhagavantaɱ etad avoca:|| ||</p>

					<p class="f4">"Atthi nu kho bho Gotama eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaɱ,||<br />
					yo ca attho samparāyiko" ti?|| ||</p>

					<p class="f4">"Atthi kho brāhmaṇa, eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaɱ||<br />
					yo ca attho samparāyiko" ti.|| ||</p>

					<p class="f4">Katamo pana bho Gotama eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaɱ||<br />
					yo ca attho samparāyiko" ti?|| ||</p>

					<p class="f4">3. Appamādo kho brāhmaṇa, eko dhammo||<br />
					bhāvito bahulī-kato||<br />
					yo ubho atthe samadhi-g-gayha tiṭṭhati:||<br />
					diṭṭha-dhammikañ c'eva atthaɱ||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					yāni kānici jaŋgamānaɱ pāṇānaɱ pada-jātāni,||<br />
					sabbāni tāni hatthi-pade samodhānaɱ gacchanti,||<br />
					hatthi-padaɱ tesaɱ aggam akkhāyati,||<br />
					yad idaɱ mahattena.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaɱ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					kūṭā-gārassa yā kāci gopānasiyo,||<br />
					sabbā tā kūṭa-ŋ-gamā kūṭa-ninnā kūṭa-samo-saraṇā,||<br />
					kūṭaɱ tāsaɱ aggam akkhāyati.|| ||</p>

					<p class="f4">Evam eva kho <a id="pg365"><span class="f2 g"><b>[365]</b></span></a> brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaɱ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					babbajalāyako babbajaɱ lāyitvā agge gahetvā odhunāti,||<br />
					nidadhunāti,||<br />
					nicchādeti.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaɱ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					amba-piṇḍiyā vaṇṭa-c-chinnāya yāni kānici ambāni vaṇṭ'ūpanibandhanāni,||<br />
					sabbāni tāni tadan-vayāni bhavanti.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaɱ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					ye keci kuḍḍa-rājāno,||<br />
					sabbe te rañño cakka-vattissa anuyuttā bhavanti,||<br />
					rājā tesaɱ cakka-vatti aggam akkhāyati.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaɱ,||<br />
					yo ca attho samparāyiko.|| ||</p>

					<p class="ctr c">&#9632;</p>

					<p class="f4">Seyyathā pi brāhmaṇa,||<br />
					yā kāci tāraka-rūpānaɱ pabhā,||<br />
					sabbā tā candassa pabhāya kalaɱ nāgghanti soḷasiɱ,||<br />
					canda-p-pabhā tāsaɱ aggam akkhāyati.|| ||</p>

					<p class="f4">Evam eva kho brāhmaṇa||<br />
					appamādo eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaɱ,||<br />
					yo ca attho samparāyiko.|| ||</p>

					<p class="f4">Ayaɱ kho brāhamaṇa, eko dhammo||<br />
					bhāvito bahulī-kato||<br />
					ubho atthe samadhi-g-gayha tiṭṭhati||<br />
					diṭṭha-dhammikañ c'eva atthaɱ,||<br />
					yo cattho samparāyiko" ti.|| ||</p>

					<p class="f4">Abhikkantaɱ bho Gotama,||<br />
					abhikkantaɱ bho Gotama,||<br />
					seyyathā pi bho Gotama||<br />
					nikkajjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					cakkhūmanto rūpānidakkhn ti.|| ||</p>

					<p class="f4">Evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi Dhammañ ca bhikkhu-Saŋghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>