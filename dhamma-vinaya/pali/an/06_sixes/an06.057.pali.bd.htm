<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 57. When Ānanda describes what a teacher of another sect calls 'the six classes of life', the Buddha responds with his own list." />
<title>AN 6:57: Chaḷ-Ābhijāti Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p57">Sutta 57</a></h4>

					<h1>Chaḷ-Ābhijāti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg383"><span class="f2 g"><b>[383]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.057.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rajagahe viharati Gijjhakūṭe pabbate.|| ||</p>

					<p class="f4">Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisidī.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">2. "Pūraṇena bhante Kassapena chaḷ-ābhijātiyo paññattā:||<br />
					kaṇh'ābhijāti paññattā,||<br />
					nīl'ābhijāti paññattā,||<br />
					lohit'ābhijāti paññattā,||<br />
					halidd'ābhijāti paññatatā,||<br />
					sukk'ābhijāti paññattā,||<br />
					parama-sukk'ābhijāti paññattā.|| ||</p>

					<p class="ctr c">&#9632;</p>

					<p class="f4">Tatr'idaɱ bhante Pūraṇena Kassapena kaṇh'ābhijāti paññattā:||<br />
					orabhikā,||<br />
					sūkarikā,||<br />
					sākuṇikā,||<br />
					māgavikā,||<br />
					luddā,||<br />
					macchaghātakā,||<br />
					corā,||<br />
					cora-ghātakā,||<br />
					bandhan-ā-gārikā,||<br />
					ye vā pan'aññe pi keci kurūra-kammantā.|| ||</p>

					<p class="ctr c">&#9632;</p>

					<p class="f4">Tatr'idaɱ bhante Pūraṇena Kassapena nīl'ābhijāti paññattā:||<br />
					bhikkhū kaṇṭaka-vuttikā,||<br />
					ye vā pan'aññe pi keci kamma-vādā kiriya-vādā.|| ||</p>

					<p class="ctr c">&#9632;</p>

					<p class="f4">Tatr'idaɱ bhante Pūraṇena Kassapena lohit'ābhijāti paññattā:||<br />
					Nigaṇṭhā ekasā- <a id="pg384"><span class="f2 g"><b>[384]</b></span></a> ṭakā.|| ||</p>

					<p class="ctr c">&#9632;</p>

					<p class="f4">Tatr'idaɱ bhante Pūraṇena Kassapena haḷidd'ābhijāti paññattā:||<br />
					gihī odāta-vasanā acelaka-sāvakā.|| ||</p>

					<p class="ctr c">&#9632;</p>

					<p class="f4">Tatr'idaɱ bhante Pūraṇena Kassapena sukk'ābhijāti paññattā:||<br />
					ājivakā ājivikiniyo.|| ||</p>

					<p class="ctr c">&#9632;</p>

					<p class="f4">Tatr'idaɱ bhante Pūraṇena Kassapena parama-sukk'ābhijāti paññattā:||<br />
					Nando Vaccho,||<br />
					Kiso Saṅkicco,||<br />
					Makkhali Gosālo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pūraṇena bhante Kassapena imā chaḷ-ābhijātiyo paññattā" ti.|| ||</p>

					<p class="f4">3. "Kim pan'Ānanda Pūraṇassa Kassapassa sabbo loko etad abhanujānāti imā chaḷ-ābhijātiyo paññāpetun" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Seyyathā pi Ānanda pūriso daḷiddo assako anāḷḷikyo,||<br />
					tassa akāmakassa bilaɱ olaggeyyuɱ,|| ||</p>

					<p class="f4">'Idaɱ te ambho purisa maɱsaɱ ca khāditabbaɱ mulañ ca anuppadātabban' ti.|| ||</p>

					<p class="f4">Evam eva kho Ānanda Pūraṇena Kassapena appaṭiññāya etasaɱ samaṇa-brāhmaṇānaɱ imā chaḷ-ābhijātiyo paññattā yathā taɱ bālena avyattena akhettaññunā akusalena.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ahaɱ kho pan'Ānanda chaḷ-ābhijātiyo paññā-pemi.|| ||</p>

					<p class="f4">Taɱ suṇāhi,||<br />
					sādhukaɱ mana-sikarohi,||<br />
					bhāsissāmi" ti.|| ||</p>

					<p class="f4">"Evaɱ bhante",||<br />
					ti kho āyasmā Ānando Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">"Katamā c'Ānanda chaḷ-ābhijātiyo?|| ||</p>

					<p class="f4">4. Idh'Ānanda ekacco kaṇh'ābhijātiyo samāno||<br />
					kaṇhaɱ dhammā abhijāyati.|| ||</p>

					<p class="f4">Idh'Ānanda ekacco kaṇh'ābhijātiyo samāno||<br />
					sukkaɱ dhammaɱ abhijāyati.|| ||</p>

					<p class="f4">Idh'Ānanda ekacco kaṇh'ābhijātiyo samāno||<br />
					akaṇhaɱ asukkaɱ Nibbānaɱ abhijāyati.|| ||</p>

					<p class="f4">Idh'Ānanda ekacco <a id="pg385"><span class="f2 g"><b>[385]</b></span></a> sukk'ābhijātiyo sāmāno||<br />
					kaṇhaɱ dhamma abhijāyati.|| ||</p>

					<p class="f4">Idh'Ānanda ekacco sukk'ābhijātiyo samāno||<br />
					sukkaɱ dhammaɱ abhijāyati.|| ||</p>

					<p class="f4">Idh'Ānanda ekacco sukk'ābhijātiyo samāno||<br />
					akṇhaɱ asukkaɱ Nibbānaɱ abhijāyati.|| ||</p>

					<p class="f4">5. Kathañ c'Ānanda kaṇh'ābhijātiyo samāno||<br />
					kaṇhaɱ dhammaɱ abhijāyati?|| ||</p>

					<p class="f4">Idh'Ānanda ekacco nīce kule paccājāto hoti||<br />
					caṇḍāla kule vā||<br />
					nesāda-kule vā||<br />
					veṇa-kule vā||<br />
					ratha-kāra-kule vā||<br />
					pukkusa kule vā,||<br />
					dalidde appanna-pāna-bhojane kasira-vuttike yattha kasirena ghāsa-c-chādo labbhati.|| ||</p>

					<p class="f4">So ca hoti dubbaṇṇo duddasiko okoṭimako,||<br />
					bavh'ābādho kāṇo vā||<br />
					kuṇī vā||<br />
					khañjo vā||<br />
					pakkhahato vā,||<br />
					na lābhī annassa pānassa vatthassa yānassa mālā-gandha-vile-panassa seyy-ā-vasatha-padi-peyyassa.|| ||</p>

					<p class="f4">So kāyena du-c-caritaɱ carati,||<br />
					vācāya du-c-caritaɱ carati,||<br />
					manasā du-c-caritaɱ carati.|| ||</p>

					<p class="f4">So kāyena du-c-caritaɱ caritvā,||<br />
					vācāya du-c-caritaɱ caritvā,||<br />
					manasā du-c-caritaɱ caritvā,||<br />
					kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Evaɱ kho Ānanda kaṇh'ābhijātiyo samāno||<br />
					kaṇhaɱ abhijāyati.|| ||</p>

					<p class="ctr c">&#9632;</p>

					<p class="f4">6. Kathaɱ c'Ānanda kaṇh'ābhijātiyo samāno||<br />
					sukkaɱ dhammaɱ abhijāyati?|| ||</p>

					<p class="f4">Idh'Ānanda ekacco nīce kule paccājāto hoti||<br />
					caṇḍāla kule vā||<br />
					nesāda-kule vā||<br />
					veṇa-kule vā||<br />
					ratha-kāra-kule vā||<br />
					pukkusa kule vā,||<br />
					dalidde appanna-pāna-bhojane kasira-vuttike yattha kasirena ghāsa-c-chādo labbhati.|| ||</p>

					<p class="f4">So ca hoti dubbaṇṇo duddasiko okoṭimako,||<br />
					bavh'ābādho kāṇo vā||<br />
					kuṇī vā||<br />
					khañjo vā||<br />
					pakkhahato vā,||<br />
					na lābhī annassa pānassa vatthassa yānassa mālā-gandha-vile-panassa seyy-ā-vasatha-padi-peyyassa.|| ||</p>

					<p class="f4">So kāyena su-caritaɱ carati||<br />
					vācāya su-caritaɱ carati||<br />
					manasā su-caritaɱ carati.|| ||</p>

					<p class="f4">So kāyena su-caritaɱ caritvā||<br />
					vācāya su-caritaɱ caritvā||<br />
					manasā su-caritaɱ caritvā||<br />
					kāyassa bhedā param maraṇā||<br />
					sugatiɱ saggaɱ lokaɱ uppajjati.|| ||</p>

					<p class="f4">Evaɱ kho Ānanda kaṇh'ābhijātiyo samāno||<br />
					sukkaɱ dhammaɱ abhijāyati.|| ||</p>

					<p class="ctr c">&#9632;</p>

					<p class="f4">7. Kathaɱ c'Ānanda kaṇh'ābhijātiyo samāno||<br />
					akaṇhaɱ asukkaɱ Nibbānaɱ abhijāyati?|| ||</p>

					<p class="f4">Idh'Ānanda ekacco nīce kule paccājāto hoti||<br />
					caṇḍāla kule vā||<br />
					nesāda-kule vā||<br />
					veṇa-kule vā||<br />
					ratha-kāra-kule vā||<br />
					pukkusa kule vā,||<br />
					dalidde appanna-pāna-bhojane kasira-vuttike yattha kasirena ghāsa-c-chādo labbhati.|| ||</p>

					<p class="f4">So ca hoti dubbaṇṇo duddasiko <a id="pg386"><span class="f2 g"><b>[386]</b></span></a> okoṭimako.|| ||</p>

					<p class="f4">So kesamassaɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno||<br />
					pañca nīvaraṇe pahāya||<br />
					cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-citto||<br />
					satta-bojjh'aṅge yathā-bhūtaɱ bhāvetvā||<br />
					akaṇhaɱ asukkaɱ Nibbānaɱ abhijāyati.|| ||</p>

					<p class="f4">Evaɱ kho Ānanda kaṇh'ābhijātiyo samāno||<br />
					akaṇhaɱ asukkaɱ Nibbānaɱ abhijāyati.|| ||</p>

					<p class="ctr c">&#9632;</p>

					<p class="f4">8. Kathañ c'Ānanda sukk'ābhijātiyo samāno||<br />
					kaṇhaɱ dhammaɱ abhijāyati?|| ||</p>

					<p class="f4">Idh'Ānanda ekacco ucce kule paccājāto hoti: khattiya-mahā-sārakule vā||<br />
					brāhmaṇa-mahā-sārakule vā||<br />
					gahapati-mahā-sārakule vā||<br />
					aḍḍhe mah'addhane mahā-bhoge||<br />
					pahuta-jāta-rūpa-rajate||<br />
					pahuta-vitt-upakaraṇe||<br />
					pahuta-dhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkha-ratāya samannāgato,||<br />
					lābhī annassa pānassa vatthassa yānassa mālā-gandha-vile-panassa seyyā-vasatha-padī-peyyassa.|| ||</p>

					<p class="f4">So kāyena du-c-caritaɱ carati,||<br />
					vācāya du-c-caritaɱ carati,||<br />
					manasā du-c-caritaɱ carati.|| ||</p>

					<p class="f4">So kāyena du-c-caritaɱ caritvā||<br />
					vācāya du-c-caritaɱ caritvā||<br />
					manasā du-c-caritaɱ caritvā||<br />
					kāyassa bhedā param maraṇā||<br />
					apāyaɱ duggatiɱ vinīpātaɱ Nirayaɱ uppajjati.|| ||</p>

					<p class="f4">Evaɱ kho Ānanda sukk'ābhijātiyo samāno||<br />
					kaṇhaɱ dhammaɱ abhijāyati.|| ||</p>

					<p class="ctr c">&#9632;</p>

					<p class="f4">9. Kathañ c'Ānanda sukk'ābhijātiyo samāno||<br />
					sukkaɱ dhammaɱ abhijāyati?|| ||</p>

					<p class="f4">Idh'Ānanda ekacco ucce kule paccājāto hoti: khattiya-mahā-sārakule vā||<br />
					brāhmaṇa-mahā-sārakule vā||<br />
					gahapati-mahā-sārakule vā||<br />
					aḍḍhe mah'addhane mahā-bhoge||<br />
					pahuta-jāta-rūpa-rajate||<br />
					pahuta-vitt-upakaraṇe||<br />
					pahuta-dhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkha-ratāya samannāgato,||<br />
					lābhī annassa pānassa vatthassa yānassa mālā-gandha-vile-panassa seyyā-vasatha-padī-peyyassa.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkha-ratāya samannāgato, lābhī annassa pāna-s-savatthassa yānassa mālā-gandha-vile-panassa seyyā-vasatha-padī-peyyassa.|| ||</p>

					<p class="f4">So kāyena su-caritaɱ carati,||<br />
					vācāya su-caritaɱ carati,||<br />
					manasā su-caritaɱ carati.|| ||</p>

					<p class="f4">So kāyena su-caritaɱ caritvā||<br />
					vacāya su-caritaɱ caritvā||<br />
					manasā su-caritaɱ caritvā||<br />
					kāyassa bhedā param maraṇā||<br />
					sugatiɱ saggaɱ lokaɱ uppajjati.|| ||</p>

					<p class="f4">Evaɱ kho Ānanda sukk'ābhijātiyo samāno||<br />
					sukkaɱ dhammaɱ abhijāyati.|| ||</p>

					<p class="ctr c">&#9632;</p>

					<p class="f4">10. Kathaɱ c'Ānanda sukk'ābhijātiyo samāno akaṇhaɱ asukkaɱ Nibbānaɱ abhijāyati?|| ||</p>

					<p class="f4"><a id="pg387"><span class="f2 g"><b>[387]</b></span></a> Idh'Ānanda ekacco ucce kule paccājāto hoti: khattiya-mahā-sārakule vā||<br />
					brāhmaṇa-mahā-sārakule vā||<br />
					gahapati-mahā-sārakule vā||<br />
					aḍḍhe mah'addhane mahā-bhoge||<br />
					pahuta-jāta-rūpa-rajate||<br />
					pahuta-vitt-upakaraṇe||<br />
					pahuta-dhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkha-ratāya samannāgato,||<br />
					lābhī annassa pānassa vatthassa yānassa mālā-gandha-vile-panassa seyyā-vasatha-padī-peyyassa.|| ||</p>

					<p class="f4">So kesa-massuɱ ohāretvā kāsāyāni vatthāni acchādetvā āgārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno||<br />
					pañca nīvaraṇe pahāya||<br />
					cetaso upakkilese paññāya dubbalī-karaṇe,||<br />
					catusu sati-paṭṭhānesu suppati-ṭ-ṭhita-citto||<br />
					satta-bojjh'aṅge yathā-bhūtaɱ bhāvetvā||<br />
					akaṇhaɱ asukkaɱ Nibbānaɱ abhijāyati.|| ||</p>

					<p class="f4">Evaɱ kho Ānanda sukk'ābhijātiyo samāno||<br />
					akaṇhaɱ asukkaɱ Nibbānaɱ abhijāyati.|| ||</p>

					<p class="f4">Imā kho Ānanda chaḷ-ābhijātiyo" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>