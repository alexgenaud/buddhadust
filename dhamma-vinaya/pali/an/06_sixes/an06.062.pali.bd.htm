<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 62. A bhikkhu asks Ānanda if the Buddha's statement that Devadatta was doomed to hell for a kalpa was made as a result of his encompassing Devadatta's mind with his own, or whether it was made as a result of being told this would happen by a deva. Gotama launches into a detailed account of encompassing a mind with the mind." />
<title>AN 6 62: Puris'Indriya-Ñāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p62">Sutta 62</a></h4>

					<h1>Puris'Indriya-Ñāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg402"><span class="f2 g"><b>[402]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.062.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ</span>|| ||</p>

					<p class="f4">Ekaɱ samayaɱ Bhagavā Kosalesu cārikaɱ caramāno mahatā bikkhū-saŋghena saddhiɱ yena Daṇḍakappakaɱ nāma Kosalānaɱ nigamo tad avasari.|| ||</p>

					<p class="f4">Atha kho Bhagavā maggā okkamma aññatarasmiɱ rukkha-mūle paññatte āsane nisidi,||<br />
					te ca bhikkhū Daṇḍakappakaɱ pavisiɱsu āvasathaɱ pariyesituɱ.|| ||</p>

					<p class="f4">Atha kho āyasmā Ānando sambahulehi bhikkhuhi saddhiɱ yena Aciravatī nadī ten'upasankami gattāni parisiñcituɱ.|| ||</p>

					<p class="f4">Acira-vatiyā nadiyā gattāni parisiñcitvā pacc'uttaritvā eka-cīvaro aṭṭhāsi gattāni pubb-ā-paya-māno.|| ||</p>

					<p class="f4">2. Atha kho aññataro bhikkū yanāyasmā Ānando ten'upasankami.|| ||</p>

					<p class="f4">Upaŋkamitvā āyasmantaɱ Ānandaɱ etad avoca:|| ||</p>

					<p class="f4">"Kiɱ nu ko āvuso Ānanda sabbaɱ cetaso samannā-haritvā nu kho Devadatto Bhagavatā vyākato|| ||</p>

					<p class="f4">'Āpāyiko Devadatto nerayiko kappaṭṭho atekiccho' ti.|| ||</p>

					<p class="f4">udāhu kenaci deva pariyāyenā" ti?|| ||</p>

					<p class="f4">"Evaɱ kho pan'etaɱ āvuso Bhagavatā vyākatan" ti.|| ||</p>

					<p class="f4">3. Atha ko āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisidi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Idh'āhaɱ bhante sambahulehi bhikkhūhī saddhiɱ yena Aciravatī nadī ten'upasankamiɱ gattāni parisiñcituɱ.|| ||</p>

					<p class="f4">Acira-vatiyā nadiyā gattāni parisiñcitvā pacc'uttaritvā eka-cīvaro aṭṭhāsiɱ gattāni pubb-ā-paya- <a id="pg403"><span class="f2 g"><b>[403]</b></span></a> māno.|| ||</p>

					<p class="f4">Atha kho bhante aññataro bhikkhū yen'āhaɱ ten'upasankami.|| ||</p>

					<p class="f4">Upasaŋkamitvā maɱ etad avoca:|| ||</p>

					<p class="f4">'Kiɱ nu kho āvuso Ānanda sabbaɱ cetaso samannā-haritvā nu kho Devadatto Bhagavatā vyākato:|| ||</p>

					<p class="f4">"Apāyiko Devadatto nerayiko kappaṭṭho atekiccho, ti,</p>

					<p class="f4">udāhu kenaci deva pariyāyenā" ti?|| ||</p>

					<p class="f4">Evaɱ vutte ahaɱ bhante taɱ bhikkhu etad avocaɱ:|| ||</p>

					<p class="f4">'Evaɱ ko pan'etaɱ āvuso Bhagavatā vyākatan' ti."|| ||</p>

					<p class="f4">"So vā kho Ānanda bhikkhū navo bhavissati acira-pabba-jito,||<br />
					thero vā pana bālo avyātto.|| ||</p>

					<p class="f4">Kathaɱ hi nāma yaɱ mayā ekaɱ-sena vyākataɱ,||<br />
					tattha dvejjhaɱ āpajjissati?|| ||</p>

					<p class="f4">Nāhaɱ Ānanda aññaɱ eka-puggalam pi samanupassāmi,||<br />
					yo evaɱ mayā sabbaɱ cetaso samannā-haritvā vyākato,||<br />
					yatha-yidaɱ Devadatto.|| ||</p>

					<p class="f4">Yāvakivañ c'āhaɱ Ānanda Devadattassa vāla-g-ga-koṭi-nittu-d-dana-mattam pi sukkaɱ dhammaɱ addasaɱ,||<br />
					n'eva tāvāhaɱ Devadattaɱ vyākāsiɱ:|| ||</p>

					<p class="f4">'Āpāyiko Devadatto nerayiko kappaṭṭho atekiccho' ti.|| ||</p>

					<p class="f4">Yato ca ko ahaɱ Ānanda Devadattassa vāla-g-ga-koṭi-nittu-d-dana-mattam pi sukkaɱ dammaɱ na addasaɱ,||<br />
					ath'āhaɱ Devadattaɱ vyākāsiɱ:|| ||</p>

					<p class="f4">'Āpāyiko Devadatto nerayiko kappaṭṭho atekiccho' ti.|| ||</p>

					<p class="f4">Yato ca kho ahaɱ Ānanda Devadattassa vāla-g-ga-koṭi-nittu-d-dana-mattam pi sukkaɱ dhammaɱ na addasaɱ,||<br />
					ath'āhaɱ Devadattaɱ vyākāsiɱ:|| ||</p>

					<p class="f4">'Āpāyiko Devadatto nerayiko kappaṭṭho atekiccho' ti.|| ||</p>

					<p class="f4">Seyyathā pi Ānanda gūtha-kūpo sādhika-poriso pūro guthassa samatittiko,||<br />
					tatra puriso sasīsako nimuggo assa.|| ||</p>

					<p class="f4">Tassa koci-d-eva puriso uppajjeyya atthakāmo hitakāmo yoga-k-khemakāmo tamhā gūtha-kūpā uddharitukāmo,||<br />
					so taɱ gūtha-kūpaɱ samant-ā-nuparigacchanto na passeyya tassa purisassa vāla-g-ga-koṭi-nittu-d-dana-mattam pi gūthena amakkhitaɱ,||<br />
					yattha <a id="pg404"><span class="f2 g"><b>[404]</b></span></a>  taɱ gahetvā uddhareyya.|| ||</p>

					<p class="f4">Evam eva kho ahaɱ Ānanda yato Devadattassa vāla-g-ga-koṭi-nittu-d-dana-mattam pi sukkaɱ dhammaɱ na addasaɱ,||<br />
					ath'āhaɱ Devadattaɱ vyākāsiɱ:|| ||</p>

					<p class="f4">'Āpāyiko Devadatto nerayiko kappaṭṭho atekiccho' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sace tumhe Ānanda suṇeyyātha Tathāgatassa puris'indriya-ñāṇāni vibhajantassā" ti?|| ||</p>

					<p class="f4">"Etassa Bhagavā kālo,||<br />
					etassa Sugata kālo,||<br />
					yaɱ Bhagavā puris'indriya-ñāṇāni vibhajeyya,||<br />
					Bhagavato sutvā bhikkhū dhāressantī" ti.|| ||</p>

					<p class="f4">"Tenah'Ānanda,||<br />
					suṇāhi||<br />
					sādhukaɱ mana-sikarohi,||<br />
					bhāsissāmi" ti.|| ||</p>

					<p class="f4">"Evaɱ bhante" ti||<br />
					kho āyasmā Ānando Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">3. "Idh'āhaɱ Ānanda ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā akusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa kusalā dhammā antara-hitā,||<br />
					akusalā dhammā sammukhī-bhūtā,||<br />
					atthi ca khavāssa kusala-mūlaɱ asamucchinnaɱ,||<br />
					tamhā tassa kusala kusalaɱ pātu-bhavissati.|| ||</p>

					<p class="f4">Evam ayaɱ puggalo āyatiɱ aparihāna-dhammo bhavissatī' ti.|| ||</p>

					<p class="f4">Seyyathā pi Ānanda,||<br />
					bījāni akhaṇḍāni apūtīni avāt'ātapahatāni sāradāni sukha-sayitāni sukhette supari-kamma-katāya bhūmiyā nikkhittāni;||<br />
					jāneyyāsi tvaɱ Ānanda|| ||</p>

					<p class="f4">'Imāni bījāni vuḍḍhiɱ virūḷhiɱ vepullaɱ āpajji-s-santi' ti?|| ||</p>

					<p class="f4">"Evaɱ bhante."|| ||</p>

					<p class="f4">"Evam eva kho ahaɱ Ānanda,||<br />
					idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">"Imassa kho puggalassa vijjamānā kusalā pi <a id="pg405"><span class="f2 g"><b>[405]</b></span></a> dhammā akusalā pi dhammā" ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa kusalā dhammā antara-hitā,||<br />
					akusalā dhammā sammukhī-bhūtā,||<br />
					atthi ca khavāssa kusala-mūlaɱ asamucchinnaɱ,||<br />
					tamhā tassa kusala kusalaɱ pātu-bhavissati.|| ||</p>

					<p class="f4">Evam ayaɱ puggalo āyatiɱ aparihāna-dhammo bhavissatī' ti.|| ||</p>

					<p class="f4">Evam pi kho Ānanda Tathāgatassa purisa-puggalo cetasā ceto paricca vidito hoti.|| ||</p>

					<p class="f4">Evam pi kho Ānanda Tathāgatassa puris'indriya-ñāṇaɱ cetasā ceto paricca viditaɱ hoti.|| ||</p>

					<p class="f4">Evam pi kho Ānanda Tathāgatassa āyatiɱ dhamma samuppādo cetasā ceto paricca vidito hoti.|| ||</p>

					<p class="ctr c">&#9632;</p>

					<p class="f4">4. Idha pan'āhaɱ Ānanda,||<br />
					ekaccaɱ puggalaɱ evaɱ cetasā ceto paricca pajānāmi.|| ||</p>

					<p class="f4">'Imassa kho puggalassa vijjamānā kusalā pi dhammā akusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto pericca pajānāmi.|| ||</p>

					<p class="f4">'Imassa kho puggalassa akusalā dhammā antara-hitā,||<br />
					kusalā dhammā sammukhī-bhūtā,||<br />
					atti ca khavassa akusala-mūlaɱ asamucchinnaɱ,||<br />
					tamhā tassa akusala akusalaɱ pātu-bhavissati.|| ||</p>

					<p class="f4">Evam ayaɱ puggalo āyatiɱ parihāna dhammo bhavissatī" ti.|| ||</p>

					<p class="f4">Seyyathā pi Ānanda bījāni akhaṇḍāni apūtīni avāt'ātapahatāni sāradānī sukha-sayitāni puthu-sīlāya nikkhittāni;||<br />
					jāneyyāsi tvā Ānanda:|| ||</p>

					<p class="f4">'Na yimāni bījāni vuddhiɱ viruḷhiɱ vepullaɱ āpajja-s-santī' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Evam eva kho ahaɱ Ānanda idh'ekaccaɱ puggalaɱ eva cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā akusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto pericca pajānāmi.|| ||</p>

					<p class="f4">'Imassa kho puggalassa akusalā dhammā antara-hitā,||<br />
					kusalā dhammā sammukhī-bhūtā,||<br />
					atti ca khavassa akusala-mūlaɱ asamucchinnaɱ,||<br />
					tamhā tassa akusala akusalaɱ pātu-bhavissati.|| ||</p>

					<p class="f4">Evam ayaɱ puggalo <a id="pg406"><span class="f2 g"><b>[406]</b></span></a> āyatiɱ parihāna dhammo bhavissatī" ti.|| ||</p>

					<p class="f4">Evam pi kho Ānanda Tathāgatassa purisa-puggalo cetasā ceto paricca vidito hoti.|| ||</p>

					<p class="f4">Evam pi kho Ānanda Tathāgatassa puris'indriya-ñāṇaɱ cetasā ceto paricca viditaɱ hoti.|| ||</p>

					<p class="f4">Evam pi kho Ānanda Tathāgatassa āyatiɱ dhamma samuppādo cetasā ceto paricca vidito hoti.|| ||</p>

					<p class="ctr c">&#9632;</p>

					<p class="f4">5. Idha pan'āhaɱ Ānanda ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā akusalā pi dhammā" ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'N'atthi imassa puggalassa vāl-a-gga-koṭini-t-tuddana-matto pi sukko dhammo||<br />
					samannāgato'yaɱ puggalo ekanta-kāḷakehi akusalehi dhammehi,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapajjissatī' ti.|| ||</p>

					<p class="f4">Seyyathā pi Ānanda bījāni khaṇaḍāni pūtīni vāt'ātapahatāni sukhette supari-kamma-katāya bhūmiyā nikkhittāni;||<br />
					jāneyyāsi tvaɱ Ānanda:|| ||</p>

					<p class="f4">'Na yimāni bījāni vuḍḍhiɱ virūḷhiɱ vepullaɱ āpajji-s-santī' ti?"|| ||</p>

					<p class="f4">"Evam ha bhante."|| ||</p>

					<p class="f4">"Evam eva kho ahaɱ Ānanda idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā akusalā pi dhammā" ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'N'atthi imassa puggalassa vāl-a-gga-koṭini-t-tuddana-matto pi sukko dhammo||<br />
					samannāgato'yaɱ puggalo ekanta-kāḷakehi akusalehi dhammehi,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapajjissatī' ti.|| ||</p>

					<p class="f4">Evam pi kho Ānanda Tathāgatassa purisa-puggalo cetasā ceto paricca vidito hoti.|| ||</p>

					<p class="f4">Evam pi kho Ānanda Tathāgatassa puris'indriya-ñāṇaɱ cetasā ceto paricca viditaɱ hoti.|| ||</p>

					<p class="f4">Evam pi kho Ānanda Tathāgatassa āyatiɱ dhamma samuppādo cetasā ceto paricca vidito hoti."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evaɱ vutte āyasmā Ānando Bagavantaɱ etad avoca:|| ||</p>

					<p class="f4"> <a id="pg407"><span class="f2 g"><b>[407]</b></span></a> "Sakkā nu kho bhante imesaɱ tiṇṇaɱ puggalānaɱ apare pi tayo puggalā sa-p-paṭibhāgā paññāpetun" ti?|| ||</p>

					<p class="f4">"Sakkā Ānandā" ti Bhagava avoca:|| ||</p>

					<p class="f4">6. "Idh'āhaɱ Ānanda ekaccaɱ puggala evaɱ cetasā ceto paricca pajānāmi:|| ||</p>

					<p class="f4">'Imsa kho puggalassa vijjamānā kusalā pi dhammā akusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa kusalā dhammā antara-hitā,||<br />
					akusalā dhammā sammukhī-bhūtā,||<br />
					atthi ca khvāssa kusala-mulaɱ asamucchinnaɱ,||<br />
					tam pi sabbena sabbaɱ samugghātaɱ gacchati.|| ||</p>

					<p class="f4">Evam ayaɱ puggalo āyatiɱ parihāna-dhammo bhavissati' ti.|| ||</p>

					<p class="f4">Seyyāthā pi Ānanda aŋgārāni ādittāni sampajjalitāni sajoti-bhūtāni puthu-silāya nikkhittāni;||<br />
					jāneyyāsi tvaɱ Ānanda:|| ||</p>

					<p class="f4">'Na yimāni aŋgārāni vuddhiɱ virūḷhiɱ vepullaɱ āpajji-s-santī' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Seyyathā pi vā pan'Ānanda sāyaṇha-samayaɱ sūriye o'gacchante;||<br />
					jāneyyāsi tvaɱ Ānanda:|| ||</p>

					<p class="f4">'Āloko antara-dhāyissati,||<br />
					andhakāro pātu-bhavissati' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Seyyathā pi vā pan'Ānanda abhidose aḍḍha-rattaɱ bhatta-kāla-samaye;||<br />
					jāneyyāsi tvaɱ Ānanda:|| ||</p>

					<p class="f4">'Āloko antara-hito andhakāro pātu-bhūto' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Evam eva kho ahaɱ Ānanda idh'ekaccaɱ puggalaɱ eva cetasā ceto paricca jānāmi:|| ||</p>

					<p class="f4">'Imsa kho puggalassa vijjamānā kusalā pi dhammā akusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa kusalā dhammā antara-hitā,||<br />
					akusalā dhammā sammukhī-bhūtā,||<br />
					atthi ca khvāssa kusala-mulaɱ asamucchinnaɱ,||<br />
					tam pi sabbena sabbaɱ samugghātaɱ gacchati.|| ||</p>

					<p class="f4">Evam ayaɱ puggalo āyatiɱ parihāna-dhammo bhavissati' ti.|| ||</p>

					<p class="f4">Evam pi kho Ānanda Tathāgatassa purisa-puggalo cetasā ceto paricca vidito hoti.|| ||</p>

					<p class="f4">Evam pi kho Ānanda <a id="pg408"><span class="f2 g"><b>[408]</b></span></a> Tathāgatassa puris'indriya-ñāṇaɱ cetasā ceto paricca viditaɱ hoti.|| ||</p>

					<p class="f4">Evam pi kho Ānanda Tathāgatassa āyatiɱ dhamma samuppādo cetasā ceto paricca vidito hoti."|| ||</p>

					<p class="ctr c">&#9632;</p>

					<p class="f4">7. Idha pan'āhaɱ Ānanda ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā kusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa akusalā dhammā antara-hitā,||<br />
					kusalā dhammā sammukhī-bhūtā,||<br />
					atthi ca khvāssa akusala-mūlaɱ asamucchinnaɱ,||<br />
					tam pi sabbena sabbaɱ samugghataɱ gacchati.|| ||</p>

					<p class="f4">Evam ayaɱ puggalo āyatiɱ aparihāna dhammo bhavissatī" ti.|| ||</p>

					<p class="f4">Seyyathā pi Ānanda aŋgārāni ādittāni sampajjalitāni sajoti-bhūtāni sukkhe tiṇa-puñje vā kaṭṭha-puñje vā nikkhittāni;||<br />
					jāneyyāsi tvaɱ Ānanda:|| ||</p>

					<p class="f4">'Imāni aŋgārāni vuḍḍhiɱ virūḷhiɱ vepullaɱ āpajji-s-santi' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Seyyathā pi vā pan'Ānanda rattiyā paccūsa-samayaɱ sūriye uggacchante;||<br />
					jāneyyāsi tvaɱ Ānanda:|| ||</p>

					<p class="f4">'Andhakāro antara-dhāyissati,||<br />
					āloko pātu-bhavissatī' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Seyyathā pi vā pan'Ānanda abhidose majjhantike bhatta-kāla-samaye;||<br />
					jāneyyāsi tvaɱ Ānanda:|| ||</p>

					<p class="f4">'Andhakāro antara-hito,||<br />
					āloko pātu-bhūto' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Evam eva kho ahaɱ Ānanda idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā kusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa akusalā dhammā antara-hitā,||<br />
					kusalā dhammā sammukhī-bhūtā,||<br />
					atthi ca khvāssa akusala-mūlaɱ asamucchinnaɱ,||<br />
					tam pi sabbena sabbaɱ samugghataɱ gacchati.|| ||</p>

					<p class="f4">Evam ayaɱ puggalo āyatiɱ aparihāna dhammo bhavissatī" ti.|| ||</p>

					<p class="f4">Evam pi kho Ānanda Tathāgatassa purisa-puggalo cetasā ceto paricca vidito hoti.|| ||</p>

					<p class="f4">Evam pi kho Ānanda Tathāgatassa puris'indriya-ñāṇaɱ cetasā ceto <a id="pg409"><span class="f2 g"><b>[409]</b></span></a> paricca viditaɱ hoti.|| ||</p>

					<p class="f4">Evam pi kho Ānanda Tathāgatassa āyatiɱ dhamma samuppādo cetasā ceto paricca vidito hoti."|| ||</p>

					<p class="ctr c">&#9632;</p>

					<p class="f4">8. Idha pan'āhaɱ Ānanda ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā akusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'N'atthi imassa puggalassa vāl-a-gga-koṭini-t-tuddana-matto pi akusalo dhammo,||<br />
					samannāgato'yaɱ puggalo ekanta-sukkehi anavajjehi dhammehi,||<br />
					diṭṭhe'va dhamme parinibbāyissatī' ti.|| ||</p>

					<p class="f4">Seyyathā pi Ānanda aŋgarāni sītāni nibbūtāni sukkhe tiṇa-puñje vā kaṭṭha-puñje vā nikkhittāni;||<br />
					jāneyyāsi tvaɱ Ānanda:|| ||</p>

					<p class="f4">'Na yimāni aŋgārānī vuḍḍhiɱ viruḷhiɱ vepullaɱ apajjissanti' ti?"|| ||</p>

					<p class="f4">"Evaɱ bhante."|| ||</p>

					<p class="f4">"Evam eva kho ahaɱ Ānanda idh'ekaccaɱ puggalaɱ evaɱ cetasā ceto paricca pajānāmi:|| ||</p>

					<p class="f4">'Imassa kho puggalassa vijjamānā kusalā pi dhammā akusalā pi dhammā' ti.|| ||</p>

					<p class="f4">Tam enaɱ aparena samayena evaɱ cetasā ceto paricca pajānāmi:|| ||</p>

					<p class="f4">'N'atthi imassa puggalassa vāl-a-gga-koṭini-t-tuddana-matto pi akusalo dhammo,||<br />
					samannāgato'yaɱ puggalo ekanta-sukkehi anavajjehi dhammehi,||<br />
					diṭṭhe'va dhamme parinibbāyissatī' ti.|| ||</p>

					<p class="f4">Evam ayaɱ puggalo āyatiɱ aparihāna dhammo bhavissatī" ti.|| ||</p>

					<p class="f4">Evam pi kho Ānanda Tathāgatassa purisa-puggalo cetasā ceto paricca vidito hoti.|| ||</p>

					<p class="f4">Evam pi kho Ānanda Tathāgatassa puris'indriya-ñāṇaɱ cetasā ceto paricca viditaɱ hoti.|| ||</p>

					<p class="f4">Evam pi kho Ānanda Tathāgatassa āyatiɱ dhamma samuppādo cetasā ceto paricca vidito hoti."|| ||</p>

					<p class="f4">Tatr'Ānanda ye te purimā tayo puggalā,||<br />
					tesaɱ tiṇṇaɱ puggalānaɱ eko aparihāna-dhammo,||<br />
					eko parihāna-dhammo,||<br />
					eko apāyiko nerayiko.|| ||</p>

					<p class="f4">Tatr'Ānanda ye'me pacchimā tayo puggalā,||<br />
					imesaɱ tiṇṇaɱ puggalānaɱ eko parihāna-dhammo,||<br />
					eko aparihāna-dhammo,||<br />
					eko pari-Nibbāna-dhammo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>