<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 15. Sāriputta teaches the way to a fate of burning remorse through taking delight in worldly activities, talk, sleep, company, companionship and useless stuff and the way to a fate free from burning remorse through taking no delight in worldly activities, talk, sleep, company, companionship and useless stuff." />
<title>AN 6 15: Anutappa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka-Nipāta<br />
					II: Sārāṇīya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p15">Sutta 15</a></h4>

					<h1>Anutappa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg294"><span class="f2 g"><b>[294]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.015.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāriputto Sāvatthiyaṃ viharati.|| ||</p>

					<p class="f4">Tatra kho Sāriputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti te bhikkhū āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">2. "Tathā tathā āvuso bhikkhu vihāraṃ kappeti,||<br />
					yathā yathā'ssa vihāraṃ kappayato kāla-kiriyā anutappā hoti.|| ||</p>

					<p class="f4">3. Kathañ c'āvuso bhikkhu tathā tathā vihāraṃ kappeti,||<br />
					yathā yathā'ssa vihāraṃ kappayato,||<br />
					kāla-kiriyā anutappā hoti?|| ||</p>

					<p class="f4">Idh'āvuso bhikkhu kamm'ārāmo hoti||<br />
					kamma-rato kamm'ārāmataṃ anuyutto,||<br />
					bhass'ārāmo hoti||<br />
					bhassa-rato bhass-ā-rāmataṃ anuyutto,||<br />
					niddā-rāmo hoti||<br />
					niddā-rato nidd-ā-rāmataṃ anuyutto,||<br />
					saṅgaṇ'ikā-rāmo hoti||<br />
					saṅgaṇ'ikā-rato saṅgaṇ'ikā-rāmataṃ anuyutto,||<br />
					saṃsagg'ārāmo hoti||<br />
					saṃsagga-rato saṃsagg'ārāmataṃ anuyutto,||<br />
					papañc'ārāmo hoti||<br />
					papañca-rato papañc'ārāmataṃ anuyutetā.|| ||</p>

					<p class="f4">Evaṃ kho āvuso bhikkhu tathā tathā vihāraṃ kappeti,||<br />
					yathā yathā'ssa vihāraṃ kappayato||<br />
					kāla-kiriyā anutappā hoti.|| ||</p>

					<p class="f4">Ayaṃ vuccat'āvuso bhikkhū sakkāy-ā-bhirato,||<br />
					na pahāsi sakkāyaṃ sammā dukkhassa antakiriyāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. Tathā tath'āvuso bhikkhu vihāraṃ kappeti,||<br />
					yathā yathā'ssa vihāraṃ kappayato||<br />
					kāla-kiriyā ananutappā hoti.|| ||</p>

					<p class="f4">Kathañ c'āvuso bhikkhu tathā tathā vihāraṃ kappeti,||<br />
					yathā yathāssa vihāraṃ kappayato||<br />
					bhaddakaṃ maraṇaṃ hoti||<br />
					kāla-kiriyā ananutappā hoti?|| ||</p>

					<p class="f4">Idh'āvuso bhikkhu na kamm'ārāmo hoti||<br />
					na kamma-rato||<br />
					na kamm'ārāmataṃ anuyutto,||<br />
					na bhassāramo hoti||<br />
					na bhassa-rato||<br />
					na bhass'āramataṃ anuyutto,||<br />
					na niddā-rāmo hoti,||<br />
					na niddā-rato||<br />
					<a id="pg295"><span class="f2 g"><b>[295]</b></span></a> na nidd-ā-rāmataṃ anuyutto,||<br />
					na saṅgaṇ'ikā-rāmo hoti||<br />
					na saṅgaṇ'ikā-rato||<br />
					na saṅgaṇ'ikā-rāmataṃ anuyutto,||<br />
					na saṃsagg'ārāmo hoti||<br />
					na saṃsagga-rato||<br />
					na saṃsagg'ārāmataṃ anuyutto,||<br />
					na papañc'ārāmo hoti||<br />
					na papañca-rato||<br />
					na papañc'ārāmataṃ anuyutto.|| ||</p>

					<p class="f4">Evaṃ kho āvuso bhikkhu tathā tathāssa vihāraṃ kappeti yathā yathā'ssa vihāraṃ kappayato||<br />
					kāla-kiriyā ananutappā hoti.|| ||</p>

					<p class="f4">Ayaṃ vuccat'āvuso bhikkhu Nibbān-ā-bhirato pahāsi sakkāyaṃ sammā-dukkhassa antakiriyāyā" ti.|| ||</p>

					      <p class="f4 in2">Yo papañcaṃ anuyutto papañc-ā-bhirato mago||<br />
							Virādhayī so Nibbānaṃ yoga-k-khemaṃ anuttaraṃ.|| ||</p>

					      <p class="f4 in2">Yo ca papañcaṃ hitvāna ni-p-papañca-pade rato||<br />
							Ārādhayī so Nibbānaṃ yoga-k-khemaṃ anuttaran ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>