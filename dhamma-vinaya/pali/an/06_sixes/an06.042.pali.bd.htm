<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 42. The Buddha explains to Nagita, his attendant, his refusal to accept homage by a series of images progressively pointing out the disadvantages of proximity to society and the advantages of solitude." />
<title>AN 6 42: Nāgita Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p42">Sutta 42</a></h4>

					<h1>Nāgita Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg341"><span class="f2 g"><b>[341]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.042.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.042.than.ati.htm#p1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Kosalesu cārikaɱ cara-māno mahatā bhikkhu-saŋghena saddhiɱ yena Icchānangalaɱ nāma Kosalānaɱ brāhmaṇa-gāmo tad avasari.|| ||</p>

					<p class="f4">Tatra sudaɱ Bhagavā Icchānaŋgale viharati Icchānangala-vana-saṇḍe.|| ||</p>

					<p class="f4">Assosuɱ kho Icchānaŋgalikā brāhmaṇa-gahapatikā:|| ||</p>

					<p class="f4">"Samaṇo khalu bho Gotamo Sakya-putto Sakya-kulā pabba-jito Icchānangalaɱ anuppatto Icchānaŋgale viharati Icchānangala-vana-saṇḍe.|| ||</p>

					<p class="f4">Taɱ kho pana bhavantaɱ Gotamaɱ evaɱ kalyāṇo kitti-saddo abbhūggato:|| ||</p>

					<p class="f4">"Iti pi so Bhagavā,||<br />
					arahaɱ,||<br />
					Sammā-Sam-Buddho,||<br />
					vijjā-caraṇa-sampanno,||<br />
					Sugato,||<br />
					loka-vidu,||<br />
					anuttaro purisa-damma sārathi,||<br />
					Satthā deva-manussānaɱ,||<br />
					Buddho,||<br />
					Bhagavā" ti.|| ||</p>

					<p class="f4">So imaɱ lokaɱ sa-devakaɱ,||<br />
					sa-Mārakaɱ,||<br />
					sa-brahmakaɱ,||<br />
					sa-s-samaṇa-brāhmaṇīɱ pajaɱ,||<br />
					sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi-kalyāṇaɱ,||<br />
					majjhe-kalyāṇaɱ,||<br />
					pariyosāna-kalyāṇaɱ,||<br />
					sātthaɱ savyañ janaɱ kevala-paripuṇṇaɱ parisuddhaɱ,||<br />
					Brahma-cariyaɱ pakāseti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ hotī"' ti.|| ||</p>

					<p class="f4">Atha kho Icchānaŋgalikā brāhmaṇa-gahapatikā tassā rattiyā accayena pahūtaɱ khādanīyaɱ bhojanīyaɱ ādāya yena Icchānangalavana-saṇḍaɱ ten'upasankamiɱsu.|| ||</p>

					<p class="f4">Upasaŋkamitvā bahi-dvāra-koṭṭhake aṭṭhaɱsu uccā-saddā mahā-saddā.|| ||</p>

					<p class="f4">2. Tena kho pana samayen'āyasmā Nāgito Bhagavato upaṭṭhāko hoti.|| ||</p>

					<p class="f4">Atha kho Bhagavā āyasmantaɱ Nāgitaɱ <a id="pg342"><span class="f2 g"><b>[342]</b></span></a> āmantesi:|| ||</p>

					<p class="f4">"Ke pana te Nāgita uccā-saddā mahā-saddā kevaṭṭā maññe macche vilopetī" ti.|| ||</p>

					<p class="f4">"Ete bhante Icchānaŋgalikā brāhmaṇa-gahapatikā pahutaɱ khādanīyaɱ hojanīyaɱ ādāya bahi-dvāra-koṭṭhake ṭhitā Bhagavantaɱ yeva uddissa bhikkhu-sanghaɱ cā" ti.|| ||</p>

					<p class="f4">'Māhaɱ Nāgita yasena samāgamaɱ mā ca mayā yaso.|| ||</p>

					<p class="f4">Yo kho Nāgita na yimassa nekkhamma-sukhassa paviveka-sukhassa upasama-sukhassa sambodha-sukhassa nikāma-lābhī assa akiccha-lābhī akasira-lābhī,||<br />
					yassāhaɱ nekkhamma-sukhassa,||<br />
					paviveka-sukhassa,||<br />
					upasama-sukhassa,||<br />
					sambodha-sukhassa,||<br />
					nikāma-lābhī,||<br />
					akiccha-lābhī,||<br />
					akasira-lābhī,||<br />
					so taɱ mīḷha-sukhaɱ,||<br />
					middha-sukhaɱ,||<br />
					lābha-sakkāra-siloka-sukhaɱ sādiyeyyā ti.|| ||</p>

					<p class="f4">"Adhivāsetu-dāni bhante Bhagavā,||<br />
					adhivāsetu Sugato.|| ||</p>

					<p class="f4">Adhivāsana kālo-dāni bhante Bhagavato.|| ||</p>

					<p class="f4">Yena yen'eva dāni bhante Bhagavā gamissati,||<br />
					tanninnā va bhavissanti brāhmaṇa-gahapatikā,||<br />
					ne gamā ce va jāna-padā ca.|| ||</p>

					<p class="f4">Seyyathā pi bhante thulla-phusitake deve vassante yathāninnaɱ udakāni pavattanti,||<br />
					eva meva kho bhante yena yen'evadāni Bhagavā gamissati,||<br />
					tanninnā va bhavissanti brāhmaṇa-gahapatikā negamā ce va jāna-padā ca.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi bhante Bhagavato sila-paññaṇan" ti.|| ||</p>

					<p class="f4">Māhaɱ Nāgita yasena samāgamaɱ mā ca mayā saso.|| ||</p>

					<p class="f4">Yo kho Nāgita, na yimassa nekkhamma-sukhassa paviveka-sukhassa upasama-sukhassa sambodha-sukhassa nikāma-lābhī assa akiccha-lābhī akasira-lābhī,||<br />
					yassāhaɱ nekkhamma-sukhassa paviveka-sukhassa upasama-sukhassa sambodha-sukhassa nikāma-lābhī akiccha-lābhi akasira-lābhī,||<br />
					so taɱ mīḷha-sukhaɱ middha-sukhaɱ lābha-sakkāra siloka-sukhaɱ sādiyeyya ti.|| ||</p>

					<p class="f4">3. Idhāɱ Nāgita bhikkhuɱ passāmi gāmanta-vihāriɱ <a id="pg343"><span class="f2 g"><b>[343]</b></span></a> samāhitaɱ nisinnaɱ tassa mayhaɱ Nāgita,||<br />
					evaɱ hoti:|| ||</p>

					<p class="f4">"Idān'imaɱ āyasmantaɱ ārāmiko vā samaṇ'uddeso vā saha-dhammiko vā tamhā samādhimhā cāvessatī" ti.|| ||</p>

					<p class="f4">Tenāhaɱ Nāgita tassa bhikkhuno na atta-mano homi gāmanta-vihārena.|| ||</p>

					<p class="f4">4. Idha pan'āhaɱ Nāgita,||<br />
					bhikkhuɱ passāmi āraññakaɱ araññe pacalāya-mānaɱ nisinnaɱ.|| ||</p>

					<p class="f4">Tassa mayhaɱ Nāgita evaɱ hoti:|| ||</p>

					<p class="f4">"Idāni ayam āyasmā imaɱ niddā-kilamathaɱ paṭivinodetvā arañña-saññaɱ yeva manasi karissati ekattanti.|| ||</p>

					<p class="f4">Tenāhaɱ Nāgita tassa bhikkhuno atta-mano homi arañña-vihārena.|| ||</p>

					<p class="f4">5. Idha pan'āhaɱ Nāgita bhikkhuɱ passāmi araññakaɱ araññe asamāhitaɱ nisinnaɱ.|| ||</p>

					<p class="f4">Tassa mayhaɱ Nāgita evaɱ hoti:|| ||</p>

					<p class="f4">"Idāni ayam āyasmā asamāhitaɱ vā cittaɱ samādahi'ssati samāhitaɱ vā cittaɱ anurakkhi's-sati" ti.|| ||</p>

					<p class="f4">Tenāhaɱ Nāgita tassa bhikkhuno atta-mano homi arañña-vihārena.|| ||</p>

					<p class="f4">6. Idha pan'āhaɱ Nāgita,||<br />
					bhikkhuɱ passāmi āraññakaɱ araññe samāhitaɱ nisinnaɱ.|| ||</p>

					<p class="f4">Tassa mayhaɱ Nāgita evaɱ hoti:|| ||</p>

					<p class="f4">"Idāni ayam āyasmā avimuttaɱ vā cittaɱ vimocessati,||<br />
					vimuttaɱ vā cittaɱ anurakkhi's-satī" ti.|| ||</p>

					<p class="f4">Tenāhaɱ Nāgita tassa bhikkhuno atta-mano homi arañña-vihārena.|| ||</p>

					<p class="f4">7. Idha pan'āhaɱ Nāgita bhikkhuɱ passāmi gāmanta-vihāriɱ lābhiɱ cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="f4">So taɱ lābha-sakkāra-silokaɱ nikāmaya-māno riñcati paṭisallānaɱ,||<br />
					riñcati araññe vana-patthāni pantāni sen'āsanāni,||<br />
					gāmini-gama-rāja-dhāniɱ osaritvā vāsaɱ kappeti.|| ||</p>

					<p class="f4">Tenāhaɱ Nāgita tassa bhikkhuno na atta-mano homi gāmanta-vihārena.|| ||</p>

					<p class="f4">8. Idha pan'āhaɱ Nāgita bhikkhuɱ passāmi āraññakaɱ lābhiɱ cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="f4">So taɱ lābha-sakkāra-silokaɱ paṭipaṇā-metvā na riñcati paṭisallānaɱ,||<br />
					na riñcati araɱ yevana-patthāni pantāni sen'āsanāni.|| ||</p>

					<p class="f4">Tenāhaɱ Nāgita tassa bhikkhuno atta-mano homi arañña-vihārena.|| ||</p>

					<p class="f4">Yasmā'haɱ Nāgita samaye addhāna-magga-paṭi-panno na kañci passāmi purato vā pacchato vā,||<br />
					phāsu me Nāgita tasmiɱ samaye hoti antamaso uccāra-passāva-kammāyā" ti.|| ||</p>

					<p class="ctr">Devatā Vagga Catuttho</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
