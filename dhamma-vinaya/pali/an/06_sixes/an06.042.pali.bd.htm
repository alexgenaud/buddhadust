<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 42. The Buddha explains to Nagita, his attendant, his refusal to accept homage by a series of images progressively pointing out the disadvantages of proximity to society and the advantages of solitude." />
<title>AN 6 42: Nāgita Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka Nipāta<br />
					IV. Devatā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p42">Sutta 42</a></h4>

					<h1>Nāgita Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg341"><span class="f2 g"><b>[341]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.042.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.042.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Kosalesu cārikaṃ caramāno mahatā bhikkhu-saṅghena saddhiṃ yena Icchānaṅgalaṃ nāma Kosalānaṃ brāhmaṇa-gāmo tad avasari.|| ||</p>

					<p class="f4">Tatra sudaṃ Bhagavā Icchānaṅgale viharati Icchānaṅgala-vana-saṇḍe.|| ||</p>

					<p class="f4">Assosuṃ kho Icchānaṅgalikā brāhmaṇa-gahapatikā:|| ||</p>

					<p class="f4">"Samaṇo khalu bho Gotamo Sakya-putto Sakya-kulā pabba-jito Icchānaṅgalaṃ anuppatto Icchānaṅgale viharati Icchānaṅgala-vana-saṇḍe.|| ||</p>

					<p class="f4">Taṃ kho pana bhavantaṃ Gotamaṃ evaṃ kalyāṇo kitti-saddo abbhūggato:|| ||</p>

					<p class="f4">"Iti pi so Bhagavā,||<br />
					arahaṃ,||<br />
					Sammā Sambuddho,||<br />
					vijjā-caraṇa-sampanno,||<br />
					Sugato,||<br />
					loka-vidu,||<br />
					anuttaro purisa-damma sārathi,||<br />
					Satthā deva-manussānaṃ,||<br />
					Buddho,||<br />
					Bhagavā" ti.|| ||</p>

					<p class="f4">So imaṃ lokaṃ sa-devakaṃ,||<br />
					sa-Mārakaṃ,||<br />
					sa-brahmakaṃ,||<br />
					sa-s-samaṇa-brāhmaṇīṃ pajaṃ,||<br />
					sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi-kalyāṇaṃ,||<br />
					majjhe-kalyāṇaṃ,||<br />
					pariyosāna-kalyāṇaṃ,||<br />
					sātthaṃ savyañ janaṃ kevala-paripuṇṇaṃ parisuddhaṃ,||<br />
					Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī"' ti.|| ||</p>

					<p class="f4">Atha kho Icchānaṅgalikā brāhmaṇa-gahapatikā tassā rattiyā accayena pahūtaṃ khādanīyaṃ bhojanīyaṃ ādāya yena Icchānaṅgalavana-saṇḍaṃ ten'upasaṅkamiṃsu.|| ||</p>

					<p class="f4">Upasaṅkamitvā bahi-dvāra-koṭṭhake aṭṭhaṃsu uccā-saddā mahā-saddā.|| ||</p>

					<p class="f4">2. Tena kho pana samayen'āyasmā Nāgito Bhagavato upaṭṭhāko hoti.|| ||</p>

					<p class="f4">Atha kho Bhagavā āyasmantaṃ Nāgitaṃ <a id="pg342"><span class="f2 g"><b>[342]</b></span></a> āmantesi:|| ||</p>

					<p class="f4">"Ke pana te Nāgita uccā-saddā mahā-saddā kevaṭṭā maññe macche vilopetī" ti.|| ||</p>

					<p class="f4">"Ete bhante Icchānaṅgalikā brāhmaṇa-gahapatikā pahutaṃ khādanīyaṃ hojanīyaṃ ādāya bahi-dvāra-koṭṭhake ṭhitā Bhagavantaṃ yeva uddissa bhikkhu-saṅghaṃ cā" ti.|| ||</p>

					<p class="f4">'Māhaṃ Nāgita yasena samāgamaṃ mā ca mayā yaso.|| ||</p>

					<p class="f4">Yo kho Nāgita na yimassa nekkhamma-sukhassa paviveka-sukhassa upasama-sukhassa sambodha-sukhassa nikāma-lābhī assa akiccha-lābhī akasira-lābhī,||<br />
					yassāhaṃ nekkhamma-sukhassa,||<br />
					paviveka-sukhassa,||<br />
					upasama-sukhassa,||<br />
					sambodha-sukhassa,||<br />
					nikāma-lābhī,||<br />
					akiccha-lābhī,||<br />
					akasira-lābhī,||<br />
					so taṃ mīḷha-sukhaṃ,||<br />
					middha-sukhaṃ,||<br />
					lābha-sakkāra-siloka-sukhaṃ sādiyeyyā ti.|| ||</p>

					<p class="f4">"Adhivāsetu-dāni bhante Bhagavā,||<br />
					adhivāsetu Sugato.|| ||</p>

					<p class="f4">Adhivāsana kālo-dāni bhante Bhagavato.|| ||</p>

					<p class="f4">Yena yen'eva dāni bhante Bhagavā gamissati,||<br />
					tanninnā va bhavissanti brāhmaṇa-gahapatikā,||<br />
					ne gamā ce va jāna-padā ca.|| ||</p>

					<p class="f4">Seyyathā pi bhante thulla-phusitake deve vassante yathāninnaṃ udakāni pavattanti,||<br />
					eva meva kho bhante yena yen'evadāni Bhagavā gamissati,||<br />
					tanninnā va bhavissanti brāhmaṇa-gahapatikā negamā ce va jāna-padā ca.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi bhante Bhagavato sila-paññaṇan" ti.|| ||</p>

					<p class="f4">Māhaṃ Nāgita yasena samāgamaṃ mā ca mayā saso.|| ||</p>

					<p class="f4">Yo kho Nāgita, na yimassa nekkhamma-sukhassa paviveka-sukhassa upasama-sukhassa sambodha-sukhassa nikāma-lābhī assa akiccha-lābhī akasira-lābhī,||<br />
					yassāhaṃ nekkhamma-sukhassa paviveka-sukhassa upasama-sukhassa sambodha-sukhassa nikāma-lābhī akiccha-lābhi akasira-lābhī,||<br />
					so taṃ mīḷha-sukhaṃ middha-sukhaṃ lābha-sakkāra siloka-sukhaṃ sādiyeyya ti.|| ||</p>

					<p class="f4">3. Idhāṃ Nāgita bhikkhuṃ passāmi gāmanta-vihāriṃ <a id="pg343"><span class="f2 g"><b>[343]</b></span></a> samāhitaṃ nisinnaṃ tassa mayhaṃ Nāgita,||<br />
					evaṃ hoti:|| ||</p>

					<p class="f4">"Idān'imaṃ āyasmantaṃ ārāmiko vā samaṇ'uddeso vā saha-dhammiko vā tamhā samādhimhā cāvessatī" ti.|| ||</p>

					<p class="f4">Ten-ā-haṃ Nāgita tassa bhikkhuno na atta-mano homi gāmanta-vihārena.|| ||</p>

					<p class="f4">4. Idha panāhaṃ Nāgita,||<br />
					bhikkhuṃ passāmi āraññakaṃ araññe pacalāya-mānaṃ nisinnaṃ.|| ||</p>

					<p class="f4">Tassa mayhaṃ Nāgita evaṃ hoti:|| ||</p>

					<p class="f4">"Idāni ayam āyasmā imaṃ niddā-kilamathaṃ paṭivinodetvā arañña-saññaṃ yeva manasi karissati ekattanti.|| ||</p>

					<p class="f4">Ten-ā-haṃ Nāgita tassa bhikkhuno atta-mano homi arañña-vihārena.|| ||</p>

					<p class="f4">5. Idha panāhaṃ Nāgita bhikkhuṃ passāmi araññakaṃ araññe asamāhitaṃ nisinnaṃ.|| ||</p>

					<p class="f4">Tassa mayhaṃ Nāgita evaṃ hoti:|| ||</p>

					<p class="f4">"Idāni ayam āyasmā asamāhitaṃ vā cittaṃ samādahi'ssati samāhitaṃ vā cittaṃ anurakkhi's-sati" ti.|| ||</p>

					<p class="f4">Ten-ā-haṃ Nāgita tassa bhikkhuno atta-mano homi arañña-vihārena.|| ||</p>

					<p class="f4">6. Idha panāhaṃ Nāgita,||<br />
					bhikkhuṃ passāmi āraññakaṃ araññe samāhitaṃ nisinnaṃ.|| ||</p>

					<p class="f4">Tassa mayhaṃ Nāgita evaṃ hoti:|| ||</p>

					<p class="f4">"Idāni ayam āyasmā avimuttaṃ vā cittaṃ vimocessati,||<br />
					vimuttaṃ vā cittaṃ anurakkhi's-satī" ti.|| ||</p>

					<p class="f4">Ten-ā-haṃ Nāgita tassa bhikkhuno atta-mano homi arañña-vihārena.|| ||</p>

					<p class="f4">7. Idha panāhaṃ Nāgita bhikkhuṃ passāmi gāmanta-vihāriṃ lābhiṃ cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">So taṃ lābha-sakkāra-silokaṃ nikāmaya-māno riñcati paṭisallānaṃ,||<br />
					riñcati araññe vana-pa-t-thāni pantāni sen'āsanāni,||<br />
					gāmini-gama-rāja-dhāniṃ osaritvā vāsaṃ kappeti.|| ||</p>

					<p class="f4">Ten-ā-haṃ Nāgita tassa bhikkhuno na atta-mano homi gāmanta-vihārena.|| ||</p>

					<p class="f4">8. Idha panāhaṃ Nāgita bhikkhuṃ passāmi āraññakaṃ lābhiṃ cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">So taṃ lābha-sakkāra-silokaṃ paṭipaṇā-metvā na riñcati paṭisallānaṃ,||<br />
					na riñcati araṃ yevana-pa-t-thāni pantāni sen'āsanāni.|| ||</p>

					<p class="f4">Ten-ā-haṃ Nāgita tassa bhikkhuno atta-mano homi arañña-vihārena.|| ||</p>

					<p class="f4">Yasmā'haṃ Nāgita samaye addhāna-magga-paṭipanno na kañci passāmi purato vā pacchato vā,||<br />
					phāsu me Nāgita tasmiṃ samaye hoti antamaso uccāra-passāva-kammāyā" ti.|| ||</p>

					<p class="ctr">Devatā Vagga Catuttho</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
