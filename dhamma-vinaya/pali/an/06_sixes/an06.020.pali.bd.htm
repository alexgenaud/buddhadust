<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 20. The Buddha describes in detail the practice of remembering death." />
<title>AN 6 20: Dutiya Maraṇa-Sati Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka-Nipāta<br />
					II: Sārāṇīya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p20">Sutta 20</a></h4>

					<h1>Dutiya Maraṇa-Sati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg306"><span class="f2 g"><b>[306]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.020.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.020.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā nādike viharati giñjakāvasathe.|| ||</p>

					<p class="f4">Tatra kho Bhagavā bhikkhu āmantesi:</p>

					<p class="f4">2. Maraṇa-sati bhikkhave bhāvitā bahulī-katā maha-p-phalā hoti mahā-nisaɱsā amato-gadhā amata-pariyosānāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathaɱ bhāvitā ca bhikkhave maraṇa-sati kathaɱ bahulī-katā maha-p-phalā hoti mahā-nisaɱsā amato-gadhā amata-pariyosānā?|| ||</p>

					<p class="ctr c">-&#9702;-</p>

					<p class="f4">3. Idha, bhikkhave, bhikkhu divase nikkhante rattiyā patihitāya iti paṭisañcikkhati:|| ||</p>

					<p class="f4">"Bahukā kho me paccayā maraṇassa:||<br />
					ahi vā maɱ ḍaseyya,||<br />
					vicchiko vā maɱ ḍaseyya,||<br />
					satapadī vā maɱ ḍaseyya,||<br />
					tena me assa kāla-kiriyā so mam'assa antarāyo.|| ||</p>

					<p class="f4">Upakkhalitvā vā papateyyaɱ,||<br />
					bhattaɱ vā pi me bhuttaɱ vyāpajjeyya,||<br />
					pittaɱ vā me <a id="pg307"><span class="f2 g"><b>[307]</b></span></a> kuppeyya,||<br />
					semhaɱ vā me kuppeyya,||<br />
					satthakā vā me vātā kuppeyyuɱ,||<br />
					tena me assa kāla-kiriyā||<br />
					so mam'assa antarāyo" ti.|| ||</p>

					<p class="f4">Tena bhikkhave bhikkhunā iti paṭisañcikkhitabbaɱ'atthi nu kho me pāpakā akusalā dhammā a-p-pahīnā ye me assu rattiɱ kālaɱ karontassa antarāyāyā" ti.|| ||</p>

					<p class="ctr c">-&#9702;-</p>

					<p class="f4">Sace bhikkhave bhikkhu pacc'avekkhamāno evaɱ jānāti:|| ||</p>

					<p class="f4">"Atthi me pāpakā akusalā dhammā a-p-pahīnā ye me assu rattiɱ kālaɱkarontassa antarāyāyā" ti,||<br />
					tena bhikkhave bhikkhunā tesaɱ yeva pāpakānaɱ akusalānaɱ dhammānaɱ pahānāya adhimatto chando ca||<br />
					vāyāmo ca||<br />
					ussāho ca||<br />
					ussoḷhi ca||<br />
					appaṭivāni ca||<br />
					sati ca||<br />
					sampajaññañ ca karaṇiyyāva.|| ||</p>

					<p class="f4">Seyyathā pi, bhikkhave, āditta-celo vā||<br />
					āditta-sīso vā||<br />
					tass'eva celassa vā||<br />
					sīsassa vā||<br />
					nibbāpanāya adhimattaɱ chandañ ca||<br />
					vāyāmañ ca||<br />
					ussāhañ ca||<br />
					ussoḷhīñ ca||<br />
					appaṭivāniñ ca||<br />
					satiñ ca||<br />
					sampajaññañ ca kareyya.</p>

					<p class="f4">Evam eva kho, bhikkhave, tena bhikkhunā tesaɱ yeva pāpakānaɱ akusalānaɱ dhammānaɱ pahānāya adhimatto chando ca||<br />
					vāyāmo ca||<br />
					ussāho ca||<br />
					usso'hī ca appaṭivāni ca sati ca sampajañññ ca karaṇīyā.|| ||</p>

					<p class="f4">Sace pana bhikkhave bhikkhu pacc'avekkhamāno evaɱ jānāti:|| ||</p>

					<p class="f4">"N'atthi me pāpakā akusalā dhammā a-p-pahīnā ye me assu rattiɱ kālaɱ karontassa antarāyāyā" ti,||<br />
					tena bhikkhave bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="f4">Idha pana bhikkhave bhikkhu rattiyā nikkhantāya divase patihite iti paṭisañcikkhati:|| ||</p>

					<p class="f4">"Bahukā me paccayā maraṇassa:||<br />
					ahi vā maɱ ḍaseyya,||<br />
					vicchiko vā maɱ ḍaseyya,||<br />
					satapadī vā maɱ ḍaseyya,||<br />
					tena me assa kāla-kiriyā,||<br />
					so mam'assa antarāyo.|| ||</p>

					<p class="f4">Upakkhilitvā vāhaɱ papateyyaɱ bhattaɱ vā me bhuttaɱ vyāpajjeyya,||<br />
					pittaɱ vā me kuppeyya,||<br />
					semhaɱ vā me kuppeyya,||<br />
					satthakā me vātā kuppeyyuɱ,||<br />
					tena me assa kāla-kiriyā,||<br />
					so mam'assa antarāyo" ti.|| ||</p>

					<p class="f4">Tena bhikkhave bhikkhunā iti paṭisañcikkhitabbaɱ:|| ||</p>

					<p class="f4"><a id="pg308"><span class="f2 g"><b>[308]</b></span></a> "Atthi nu kho me pāpakā akusalā dhammā a-p-pahīnā,||<br />
					ye me assu divā kālaɱ karontassa antarāyāyā" ti.|| ||</p>

					<p class="f4">Sace bhikkhave bhikkhu pacc'avekkhamāno evaɱ jānāti:|| ||</p>

					<p class="f4">"Atthi me pāpakā akusalā dhammā a-p-pahīnā,||<br />
					ye me assu divā kālaɱ karontassa antarāyāyā" ti,|| ||</p>

					<p class="f4">tena bhikkhave bhikkhunā tesaɱ yeva pāpakānaɱ akusalānaɱ dhammānaɱ pahānāya adhimatto chando ca vāyāmo ca ussāho ca ussoḷhi ca appaṭivāni ca sati ca sampajaññañ ca karaṇīyyā.|| ||</p>

					<p class="f4">Seyyathā pi, bhikkhave, adittacelo vā adittasīso vā tass'eva celassa vā sīsassa vā nibbāpanāya adhimattaɱ chandañ ca vāyāmañ ca ussāhañ ca ussoḷhiñ ca appaṭivānīñ ca satiñ ca sampajañññ ca kareyya,||<br />
					evam eva kho, bhikkhave, tena bhikkhunā tesaɱ yeva pāpakānaɱ akusalānaɱ dhammānaɱ pahānāya adhimatto chando ca vāyāmo ca ussāho ca ussoḷhi ca appaṭivāni ca sati ca sampajaññañ ca karaṇīyā.|| ||</p>

					<p class="f4">Save pana bhikkhave bhikkhu pacc'avekkhamāno evaɱ jānāti:|| ||</p>

					<p class="f4">"N'atthi me pāpakā akusalā dhammā a-p-pahīnā ye me assu divā kālaɱ karontassa antarāyāyā" ti,||<br />
					tena bhikkhave bhikkhunā ten'eva pītipāmojjena vihātabbaɱ ahorattānusikkhinā kusalesu dhammse.|| ||</p>

					<p class="f4">Evaɱ bhāvitā kho bhikkhave maraṇa-sati evaɱ bahulī-katā maha-p-phalā hoti mahā-nisaɱsā amato-gadhā amata-pariyosānā ti.|| ||</p>

					<p class="ctr">Sārāṇīya Vaggo Dutiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>