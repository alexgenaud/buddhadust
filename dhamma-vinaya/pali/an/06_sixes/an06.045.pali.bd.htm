<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 45. The Buddha likens to a debt the trouble one gets into when one's behavior is not governed by faith, conscientiousness, energy, and wisdom into in the good nor fear of blame for doing bad." />
<title>AN 6 45: Iṇa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p45">Sutta 45</a></h4>

					<h1>Iṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg351"><span class="f2 g"><b>[351]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.045.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.045.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dāliddiyaɱ bhikkhave dukkhaɱ lokasmiɱ kāma-bhogino ti?|| ||</p>

					<p class="f4">"Evaɱ bhante" ti.|| ||</p>

					<p class="f4">2. Yam pi bhikkhave daḷiddo <a id="pg352"><span class="f2 g"><b>[352]</b></span></a> assako anāḷhiyo iṇaɱ ādiyati.|| ||</p>

					<p class="f4">Itādānam pi bhikkhave dukkhaɱ lokasmiɱ kāma-bhogino ti?|| ||</p>

					<p class="f4">"Evaɱ bhante" ti.|| ||</p>

					<p class="f4">3. Yam pi bhikkhave daḷiddo assako anāḷhiyo iṇaɱ ādiyitvā vaḍḍhiɱ paṭisuṇāti.|| ||</p>

					<p class="f4">Vaḍḍhi pi bhikkhave dukkhā lokasmiɱ sāmabhogino ti?|| ||</p>

					<p class="f4">"Evaɱ bhante" ti.|| ||</p>

					<p class="f4">4. Yam pi bhikkhave daḷiddo assako anāḷhiyo vaḍḍhiɱ paṭisuṇitvā kālābhataɱ vaḍḍhiɱ na deti.|| ||</p>

					<p class="f4">Codenti pi naɱ codanā pi bhikkhave dukkhā lokasmiɱ kāma-bhogino ti?|| ||</p>

					<p class="f4">"Evaɱ bhante" ti.|| ||</p>

					<p class="f4">5. Yam pi bhikkhave daḷiddo assako anāḷhiyo codiyamāno na deti.|| ||</p>

					<p class="f4">Anucaranti pi naɱ.|| ||</p>

					<p class="f4">Anucariyā pi bhikkhave dukkhā lokasmiɱ kāma-bhogino ti?|| ||</p>

					<p class="f4">"Evaɱ bhante" ti.|| ||</p>

					<p class="f4">6. Yam pi bhikkhave daḷiddo assako anāḷhiyo anucariyamāno na deti.|| ||</p>

					<p class="f4">Bandhanti pi naɱ.|| ||</p>

					<p class="f4">Bandhanam pi bhikkhave dukkhaɱ lokasmiɱ kāma-bhogino ti?|| ||</p>

					<p class="f4">"Evaɱ bhante" ti.|| ||</p>

					<p class="f4">Iti kho bhikkhave dāḷiddyam pi dukkhaɱ lokasmiɱ kāma-bhogino.|| ||</p>

					<p class="f4">Iṇādānam pi dukkhaɱ lokasmiɱ kāma-bhogino.|| ||</p>

					<p class="f4">Vaḍḍhī pi dukkhā lokasmiɱ kāma-bhogino,||<br />
					codanā pi dukkhā lokasmiɱ kāma-bhogino.|| ||</p>

					<p class="f4">Anucariyā pi dukkhā lokasmiɱ kāma-bhogino.|| ||</p>

					<p class="f4">Bandhanam pi dukkhaɱ lokasmiɱ kāma-bhogino.|| ||</p>

					<p class="f4">Evam eva kho bhikkhave yassa kassaci saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaɱ n'atthi kusalesu dhammesu,||<br />
					viriyaɱ n'atthi kusalesu dhammesu,||<br />
					paññā n'atthi kusalesu dhammesu,||<br />
					ayaɱ vuccati bhikkhave ariyassa vinaye daḷiddo assako anāḷhiyo.|| ||</p>

					<p class="f4">Sa kho so bhikkhave dasiddo assako anāḷhiyo,||<br />
					saddhāya asati kusalesu dhammesu,||<br />
					hiriyā asati kusalesu dhammesu,||<br />
					ottappe asati kusalesu dhammesu,||<br />
					viriye asati kusalesu dhammesu,||<br />
					paññāya asati kusalesu dhammesu,||<br />
					kāyena du-c-caritaɱ carati.|| ||</p>

					<p class="f4">Vācāya du-c-caritaɱ carati.|| ||</p>

					<p class="f4">Manasā du-c-caritaɱ carati.|| ||</p>

					<p class="f4">Idam assa iṇādānasmiɱ vadāmi.|| ||</p>

					<p class="f4">So tassa kāya-du-c-caritassa paṭicchā-dana-hetu pāpikaɱ icchaɱ paṇidahati:||<br />
					'Mā maɱ jaññā' ti icchati,||<br />
					'Mā maɱ jaññā' ti <a id="pg353"><span class="f2 g"><b>[353]</b></span></a> saŋkappeti,||<br />
					'Mā maɱ jaññā' ti vācaɱ bhāsati,||<br />
					'Mā maɱ jaññā' ti kāyena parakkamati.|| ||</p>

					<p class="f4">So tassa vacī-du-c-caritassa paṭicchā-dana-hetu pāpikaɱ icchaɱ paṇidahati:||<br />
					'mā maɱ chaññā' ti icchati,||<br />
					'Mā maɱ jaññā' ti saŋkappeti,||<br />
					'Mā maɱ jaññā' ti vācaɱ bhāsati,||<br />
					'Mā maɱ jaññā' ti kāyena parakkamati.|| ||</p>

					<p class="f4">So tassa mano-du-c-caritassa paṭicchā-dana-hetu pāpikaɱ icchaɱ paṇidahati:||<br />
					'Mā maɱ jaññā' ti icchati,||<br />
					'Mā maɱ jaññā' ti saŋkappeti,||<br />
					'Mā maɱ jaññā' ti vācaɱ bhāsati,||<br />
					'Mā maɱ jaññā' ti kāyena parakkamati.|| ||</p>

					<p class="f4">Idam assa vaḍḍhiyā vadāmi.|| ||</p>

					<p class="f4">Tam enaɱ pesalā sabrahma-cārī evam āhaɱsu:|| ||</p>

					<p class="f4">"Ayañ ca so āyasmā evaɱ-kārī evaɱ samā-cāro" ti.|| ||</p>

					<p class="f4">Idam assa codanāya vadāmi.|| ||</p>

					<p class="f4">Tam enaɱ arañña-gataɱ vā||<br />
					rukkha-mūla-gataɱ vā||<br />
					sūññā-gāra-gataɱ vā||<br />
					vippaṭi-sāra-saha-gatā pāpakā akusala-vitakkā samud'ācaranti.|| ||</p>

					<p class="f4">Idam assa anucariyāya vadāmi.|| ||</p>

					<p class="f4">Sa kho so bhikkhave daḷiddo assako anāḷhiyo||<br />
					kāyena du-c-caritaɱ caritvā||<br />
					vācāya du-c-caritaɱ caritvā||<br />
					manasā du-c-caritaɱ caritvā||<br />
					kāyassa bhedā param maraṇā Niraya-bandhane vā bajjhati,||<br />
					tiracchāna-yoni-bandhane vā.|| ||</p>

					<p class="f4">Nāhaɱ bhikkhave aññaɱ eka-dhammam pi samanupassāmi evaɱ-dāruṇaɱ emaɱ kaṭukaɱ evaɱ antarāya-karaɱ anuttarassa yoga-k-khemassa adigamāya yatha-yidaɱ bhikkhave Niraya-bandhanaɱ vā tiracchāna-yoni-bandhanaɱ vā, ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Dāḷiddiyaɱ dukkhaɱ loke iṇādānaɱ ca vuccati,||<br />
					daḷiddo iṇam-ādāya bhuñjamāno vihaññati.|| ||</p>

					<p class="f4 ctr">Tato anucarantī naɱ bandhanam pi nigacchati.|| ||</p>

					<p class="f4 ctr">Etaɱ hi bandhanaɱ dukkhaɱ kāma-lābh-ā-bhijappinaɱ.|| ||</p>

					<p class="f4 ctr">Tath'eva ariya-vinaye saddhā yassa na vijjati,||<br />
					<a id="pg354"><span class="f2 g"><b>[354]</b></span></a> Ahiriko anottāpi pāpa-kammā-vinicchayo|| ||</p>

					<p class="f4 ctr">Kāya-du-c-caritaɱ katvā vacī-du-c-caritāni ca,||<br />
					Mano-du-c-caritaɱ katvā 'Mā maɱ jaññā' ti icchati.|| ||</p>

					<p class="f4 ctr">So saɱsappati kāyena vācāya uda-cetasā,||<br />
					Pāpa-kammā pavaḍḍhento tattha tattha puna-p-punaɱ|| ||</p>

					<p class="f4 ctr">So pāpa-kammo dummedho jānaɱ dukkaṭa-mattano,||<br />
					daḷiddo iṇam-ādāya bhuñjamāno vihaññati,|| ||</p>

					<p class="f4 ctr">Tato anucarantī naɱ saŋkappā mānasā dukhā,||<br />
					Gāme vā yadi vā raññe yassa vippaṭi-sārajā.|| ||</p>

					<p class="f4 ctr">So pāpa-kammo dummedho jānaɱ dukkaṭa-mattano,||<br />
					Yonim aññataraɱ gantvā Niraye vā pi bajjhati,||<br />
					Etaɱ hi bandhanaɱ dukkhaɱ yamhā dhīro pamuccati.|| ||</p>

					<p class="f4 ctr">Dhamma-laddhehi bhogehi dadaɱ cittaɱ pasādayaɱ||<br />
					Ubhayattha kaṭa-g-gāho saddhassa ghara-mesino.|| ||</p>

					<p class="f4 ctr">Diṭṭha-dhamma-hitatthāya samparāya sukhāya ca||<br />
					evam etaɱ gaha-ṭ-ṭhānaɱ cāgo puññaɱ pavaḍḍhati.|| ||</p>

					<p class="f4 ctr">Tath'eva ariya-vinaye saddhā yassa patiṭṭhitā||<br />
					Hirimano ca ottapī paññavā sīla-saɱvuto.|| ||</p>

					<p class="f4 ctr">Eso kho ariya-vinaye sukhaɱ-jīvīti vuccati||<br />
					Nirāmisaɱ sukhaɱ laddhā upekhaɱ adhitiṭṭati.|| ||</p>

					<p class="f4 ctr">Pañca-nīvaraṇe hitvā niccaɱ āraddha-vīriyo||<br />
					Jhānāni upasampajja ekodi nipako sato.|| ||</p>

					<p class="f4 ctr">Evaɱ ñatvā yathā-bhūtaɱ sabba-saŋyojana-k-khaye||<br />
					Sabbaso anupādāya sammā-cittaɱ vimuccati.|| ||</p>

					<p class="f4 ctr">Tassa sammā vimuttassa ñāṇaɱ ca hoti tādino||<br />
					'Akuppā me vimuttī' ti bhava-saŋyojana-k-khaye.|| ||</p>

					<p class="f4 ctr">Etaɱ kho paramaɱ ñāṇaɱ etaɱ sukha-m-anuttaraɱ||<br />
					Asokaɱ virajaɱ khemaɱ etam ānaṇyam uttaman ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
