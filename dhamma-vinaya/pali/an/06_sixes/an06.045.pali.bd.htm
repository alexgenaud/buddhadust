<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 45. The Buddha likens to a debt the trouble one gets into when one's behavior is not governed by faith, conscientiousness, energy, and wisdom into in the good nor fear of blame for doing bad." />
<title>AN 6 45: Iṇa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p45">Sutta 45</a></h4>

					<h1>Iṇa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg351"><span class="f2 g"><b>[351]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.045.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.045.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dāliddiyaṃ bhikkhave dukkhaṃ lokasmiṃ kāma-bhogino ti?|| ||</p>

					<p class="f4">"Evaṃ bhante" ti.|| ||</p>

					<p class="f4">2. Yam pi bhikkhave daḷiddo <a id="pg352"><span class="f2 g"><b>[352]</b></span></a> assako anāḷhiyo iṇaṃ ādiyati.|| ||</p>

					<p class="f4">Itādānam pi bhikkhave dukkhaṃ lokasmiṃ kāma-bhogino ti?|| ||</p>

					<p class="f4">"Evaṃ bhante" ti.|| ||</p>

					<p class="f4">3. Yam pi bhikkhave daḷiddo assako anāḷhiyo iṇaṃ ādiyitvā vaḍḍhiṃ paṭisuṇāti.|| ||</p>

					<p class="f4">Vaḍḍhi pi bhikkhave dukkhā lokasmiṃ sāmabhogino ti?|| ||</p>

					<p class="f4">"Evaṃ bhante" ti.|| ||</p>

					<p class="f4">4. Yam pi bhikkhave daḷiddo assako anāḷhiyo vaḍḍhiṃ paṭisuṇitvā kālābhataṃ vaḍḍhiṃ na deti.|| ||</p>

					<p class="f4">Codenti pi naṃ codanā pi bhikkhave dukkhā lokasmiṃ kāma-bhogino ti?|| ||</p>

					<p class="f4">"Evaṃ bhante" ti.|| ||</p>

					<p class="f4">5. Yam pi bhikkhave daḷiddo assako anāḷhiyo codiyamāno na deti.|| ||</p>

					<p class="f4">Anucaranti pi naṃ.|| ||</p>

					<p class="f4">Anucariyā pi bhikkhave dukkhā lokasmiṃ kāma-bhogino ti?|| ||</p>

					<p class="f4">"Evaṃ bhante" ti.|| ||</p>

					<p class="f4">6. Yam pi bhikkhave daḷiddo assako anāḷhiyo anucariyamāno na deti.|| ||</p>

					<p class="f4">Bandhanti pi naṃ.|| ||</p>

					<p class="f4">Bandhanam pi bhikkhave dukkhaṃ lokasmiṃ kāma-bhogino ti?|| ||</p>

					<p class="f4">"Evaṃ bhante" ti.|| ||</p>

					<p class="f4">Iti kho bhikkhave dāḷiddyam pi dukkhaṃ lokasmiṃ kāma-bhogino.|| ||</p>

					<p class="f4">Iṇādānam pi dukkhaṃ lokasmiṃ kāma-bhogino.|| ||</p>

					<p class="f4">Vaḍḍhī pi dukkhā lokasmiṃ kāma-bhogino,||<br />
					codanā pi dukkhā lokasmiṃ kāma-bhogino.|| ||</p>

					<p class="f4">Anucariyā pi dukkhā lokasmiṃ kāma-bhogino.|| ||</p>

					<p class="f4">Bandhanam pi dukkhaṃ lokasmiṃ kāma-bhogino.|| ||</p>

					<p class="f4">Evam eva kho bhikkhave yassa kassaci saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaṃ n'atthi kusalesu dhammesu,||<br />
					viriyaṃ n'atthi kusalesu dhammesu,||<br />
					paññā n'atthi kusalesu dhammesu,||<br />
					ayaṃ vuccati bhikkhave ariyassa vinaye daḷiddo assako anāḷhiyo.|| ||</p>

					<p class="f4">Sa kho so bhikkhave dasiddo assako anāḷhiyo,||<br />
					saddhāya asati kusalesu dhammesu,||<br />
					hiriyā asati kusalesu dhammesu,||<br />
					ottappe asati kusalesu dhammesu,||<br />
					viriye asati kusalesu dhammesu,||<br />
					paññāya asati kusalesu dhammesu,||<br />
					kāyena du-c-caritaṃ carati.|| ||</p>

					<p class="f4">Vācāya du-c-caritaṃ carati.|| ||</p>

					<p class="f4">Manasā du-c-caritaṃ carati.|| ||</p>

					<p class="f4">Idam assa iṇādānasmiṃ vadāmi.|| ||</p>

					<p class="f4">So tassa kāya-du-c-caritassa paṭicchā-dana-hetu pāpikaṃ icchaṃ paṇidahati:||<br />
					'Mā maṃ jaññā' ti icchati,||<br />
					'Mā maṃ jaññā' ti <a id="pg353"><span class="f2 g"><b>[353]</b></span></a> saṅkappeti,||<br />
					'Mā maṃ jaññā' ti vācaṃ bhāsati,||<br />
					'Mā maṃ jaññā' ti kāyena parakkamati.|| ||</p>

					<p class="f4">So tassa vacī-du-c-caritassa paṭicchā-dana-hetu pāpikaṃ icchaṃ paṇidahati:||<br />
					'mā maṃ chaññā' ti icchati,||<br />
					'Mā maṃ jaññā' ti saṅkappeti,||<br />
					'Mā maṃ jaññā' ti vācaṃ bhāsati,||<br />
					'Mā maṃ jaññā' ti kāyena parakkamati.|| ||</p>

					<p class="f4">So tassa mano-du-c-caritassa paṭicchā-dana-hetu pāpikaṃ icchaṃ paṇidahati:||<br />
					'Mā maṃ jaññā' ti icchati,||<br />
					'Mā maṃ jaññā' ti saṅkappeti,||<br />
					'Mā maṃ jaññā' ti vācaṃ bhāsati,||<br />
					'Mā maṃ jaññā' ti kāyena parakkamati.|| ||</p>

					<p class="f4">Idam assa vaḍḍhiyā vadāmi.|| ||</p>

					<p class="f4">Tam enaṃ pesalā sabrahma-cārī evam āhaṃsu:|| ||</p>

					<p class="f4">"Ayañ ca so āyasmā evaṃ-kārī evaṃ samā-cāro" ti.|| ||</p>

					<p class="f4">Idam assa codanāya vadāmi.|| ||</p>

					<p class="f4">Tam enaṃ arañña-gataṃ vā||<br />
					rukkha-mūla-gataṃ vā||<br />
					sūññā-gāra-gataṃ vā||<br />
					vippaṭi-sāra-saha-gatā pāpakā akusala-vitakkā samud'ācaranti.|| ||</p>

					<p class="f4">Idam assa anucariyāya vadāmi.|| ||</p>

					<p class="f4">Sa kho so bhikkhave daḷiddo assako anāḷhiyo||<br />
					kāyena du-c-caritaṃ caritvā||<br />
					vācāya du-c-caritaṃ caritvā||<br />
					manasā du-c-caritaṃ caritvā||<br />
					kāyassa bhedā param maraṇā Niraya-bandhane vā bajjhati,||<br />
					tiracchāna-yoni-bandhane vā.|| ||</p>

					<p class="f4">Nāhaṃ bhikkhave aññaṃ eka-dhammam pi samanupassāmi evaṃ-dāruṇaṃ emaṃ kaṭukaṃ evaṃ antarāya-karaṃ anuttarassa yoga-k-khemassa adigamāya yatha-yidaṃ bhikkhave Niraya-bandhanaṃ vā tiracchāna-yoni-bandhanaṃ vā, ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Dāḷiddiyaṃ dukkhaṃ loke iṇādānaṃ ca vuccati,||<br />
					daḷiddo iṇam-ādāya bhuñjamāno vihaññati.|| ||</p>

					<p class="f4 ctr">Tato anucarantī naṃ bandhanam pi nigacchati.|| ||</p>

					<p class="f4 ctr">Etaṃ hi bandhanaṃ dukkhaṃ kāma-lābh-ā-bhijappinaṃ.|| ||</p>

					<p class="f4 ctr">Tath'eva ariya-vinaye saddhā yassa na vijjati,||<br />
					<a id="pg354"><span class="f2 g"><b>[354]</b></span></a> Ahiriko an-ottāpi pāpa-kammā-vinicchayo|| ||</p>

					<p class="f4 ctr">Kāya-du-c-caritaṃ katvā vacī-du-c-caritāni ca,||<br />
					Mano-du-c-caritaṃ katvā 'Mā maṃ jaññā' ti icchati.|| ||</p>

					<p class="f4 ctr">So saṃsappati kāyena vācāya uda-cetasā,||<br />
					Pāpa-kammā pavaḍḍhento tattha tattha puna-p-punaṃ|| ||</p>

					<p class="f4 ctr">So pāpa-kammo dummedho jānaṃ dukkaṭa-mattano,||<br />
					daḷiddo iṇam-ādāya bhuñjamāno vihaññati,|| ||</p>

					<p class="f4 ctr">Tato anucarantī naṃ saṅkappā mānasā dukkhā,||<br />
					Gāme vā yadi vā raññe yassa vippaṭi-sārajā.|| ||</p>

					<p class="f4 ctr">So pāpa-kammo dummedho jānaṃ dukkaṭa-mattano,||<br />
					Yonim aññataraṃ gantvā Niraye vā pi bajjhati,||<br />
					Etaṃ hi bandhanaṃ dukkhaṃ yamhā dhīro pamuccati.|| ||</p>

					<p class="f4 ctr">Dhamma-laddhehi bhogehi dadaṃ cittaṃ pasādayaṃ||<br />
					Ubhayattha kaṭa-g-gāho saddhassa ghara-mesino.|| ||</p>

					<p class="f4 ctr">Diṭṭha-dhamma-hitatthāya samparāya sukhāya ca||<br />
					evam etaṃ gaha-ṭ-ṭhānaṃ cāgo puññaṃ pavaḍḍhati.|| ||</p>

					<p class="f4 ctr">Tath'eva ariya-vinaye saddhā yassa pati-ṭ-ṭhitā||<br />
					Hirimano ca ottapī paññavā sīla-saṃvuto.|| ||</p>

					<p class="f4 ctr">Eso kho ariya-vinaye sukhaṃ-jīvīti vuccati||<br />
					Nirāmisaṃ sukhaṃ laddhā upekhaṃ adhitiṭṭati.|| ||</p>

					<p class="f4 ctr">Pañca-nīvaraṇe hitvā niccaṃ āraddha-vīriyo||<br />
					Jhānāni upasampajja ekodi nipako sato.|| ||</p>

					<p class="f4 ctr">Evaṃ ñatvā yathā-bhūtaṃ sabba-saṃyojana-k-khaye||<br />
					Sabbaso anupādāya sammā-cittaṃ vimuccati.|| ||</p>

					<p class="f4 ctr">Tassa sammā vimuttassa ñāṇaṃ ca hoti tādino||<br />
					'Akuppā me vimuttī' ti bhava-saṃyojana-k-khaye.|| ||</p>

					<p class="f4 ctr">Etaṃ kho paramaṃ ñāṇaṃ etaṃ sukha-m-anuttaraṃ||<br />
					Asokaṃ virajaṃ khemaṃ etam ānaṇyam uttaman ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
