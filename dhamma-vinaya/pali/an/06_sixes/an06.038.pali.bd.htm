<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 38." />
<title>AN 6 38: Atta-Kāra Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					IV. Devatā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p38">Sutta 38</a></h4>

					<h1>Atta-Kāra Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg337"><span class="f2 g"><b>[337]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.038.hare.pts.htm#p1">pts</a>][<a href="../../../../dhamma-vinaya/bd/an/06_sixes/an06.038.olds.bd.htm">olds</a>][<a href="../../../../dhamma-vinaya/ati/an/06_sixes/an06.038.niza.ati.htm">niza</a>][<a href="../../../../dhamma-vinaya/ati/an/06_sixes/an06.038.than.ati.htm">than</a>]</span> Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so brāhmaṇo Bhagavantaṃ etad avoca:|| ||</p>

					<p class="f4">2. Ahaṃ hi bho Gotama evaṃ-vādi evaṃ-diṭṭhi:|| ||</p>

					<p class="f4">N'atthi atta-kāro,||<br />
					n'atthi para-kāro ti.|| ||</p>

					<p class="f4">Māhaṃ brāhmaṇa, evaṃ-vādiṃ evaṃ-diṭṭhiṃ addasaṃ vā assosiṃ vā.|| ||</p>

					<p class="f4">Kathaṃ hi <a id="pg338"><span class="f2 g"><b>[338]</b></span></a> nāma sayaṃ abhi-k-kamanto sayaṃ paṭi-k-kamanto evaṃ vakkhati:|| ||</p>

					<p class="f4">'N'atthi atta-kāro,||<br />
					natti para-kāro ti'?|| ||</p>

					<p class="ctr c">&#9632;</p>

					<p class="f4">Taṃ kiṃ maññasi brāhmaṇa,||<br />
					atthi ārambha-dhātū ti?|| ||</p>

					<p class="f4">Evam bho.|| ||</p>

					<p class="f4">Ārambha-dhātuyā sati ārambha-vanto sattā paññāyantī ti?|| ||</p>

					<p class="f4">Evaṃ bho.|| ||</p>

					<p class="f4">Yaṃ kho brāhmaṇa ārambha-dhātuyā sati ārambha-vanto sattā paññāyantī, ti||<br />
					ayaṃ sattāṇaṃ atta-kāro,||<br />
					ayaṃ para-kāro.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi brāhmaṇa atthi ni-k-khama-dhātu?|| ||</p>

					<p class="f4">Evaṃ bho.|| ||</p>

					<p class="f4">Nikkhama-dhātuyā sati ni-k-khama-vanto sattā paññāyantī ti?|| ||</p>

					<p class="ctr c">&#9632;</p>

					<p class="f4">Taṃ kiṃ maññasi brāhmaṇa atthi para-k-kama-dhātu?|| ||</p>

					<p class="ctr c">&#9632;</p>

					<p class="f4">Taṃ kiṃ maññasi brāhmaṇa atthi thāma-dhātu?|| ||</p>

					<p class="ctr c">&#9632;</p>

					<p class="f4">Taṃ kiṃ maññasi brāhmaṇa ṭhiti-dhātu?|| ||</p>

					<p class="ctr c">&#9632;</p>

					<p class="f4">Taṃ kiṃ maññasi brāhmaṇa atthi upa-k-kama-dhātu ti?|| ||</p>

					<p class="f4">Evaṃ bho.|| ||</p>

					<p class="f4">Upa-k-kama-dhātuyā sati upa-k-kama-vanto sattā paññāyantī ti?|| ||</p>

					<p class="f4">Evaṃ bho.|| ||</p>

					<p class="f4">Yaṃ kho brāhmaṇa, upa-k-kama-dhātuyā sati upa-k-kama-vanto sattā paññāyanti,||<br />
					ayaṃ sattāṇaṃ atta-kāro,||<br />
					ayaṃ para-kāro.|| ||</p>

					<p class="ctr c">&#9632;</p>

					<p class="f4">Māhaṃ brāhmaṇa, evaṃ-vādiṃ evaṃ-diṭṭhiṃ addasaṃ vā assosiṃ vā.|| ||</p>

					<p class="f4">Kathaṃ hi nāma sayaṃ abhi-k-kamanto sayaṃ  paṭi-k-kamanto evaṃ vakkhati:|| ||</p>

					<p class="f4">'N'atthi atta-kāro,||<br />
					n'atthi para-kāro'" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Abhikkantaṃ bho Gotama,||<br />
					abhikkantaṃ bho Gotama!|| ||</p>

					<p class="f4">Seyyathā pi bho Gotama,||<br />
					nikkujjitaṃ vā ukkujjeyya||<br />
					paṭicchantaṃ vā vivareyya||<br />
					mūḷhassa vā Maggaṃ||<br />
					ācikkheyya andha-kāre vā tela-pajjotaṃ dhāreyya||<br />
					cakkhūmanto rūpāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi,||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>