<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 50. A paticca-samuppada-like sutta showing how lack of restraint of the forces destroys the possibility of knowing and seeing freedom while restraint of the forces results in knowing and seeing freedom." />
<title>AN 6 50: Indriya Saŋvara Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p50">Sutta 50</a></h4>

					<h1>Indriya Saŋvara Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.050.hare.pts.htm#p1">pts</a>][<a href="../../../../dhamma-vinaya/bd/an/06_sixes/an06.050.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Indriya-saŋvare bhikkhave asati||<br />
					indriya-saŋvara-vipannassa||<br />
					hat'ūpanisaɱ hoti sīlaɱ.|| ||</p>

					<p class="f4">Sīle asati||<br />
					sīla-vipannassa||<br />
					hat'ūpaniso hoti sammā-samādhi.|| ||</p>

					<p class="f4">Sammā-samādhimhi asati||<br />
					sammā-samādhi-vipannassa||<br />
					hat'upanisaɱ hoti yathā-bhūta ñāṇa-dassanaɱ.|| ||</p>

					<p class="f4">Yathā-bhūta ñāṇa-dassane asati||<br />
					yathā-bhūta ñāṇa-dassana-vipannassa||<br />
					hat'upaniso hoti nibbidā-virāgo.|| ||</p>

					<p class="f4">Nibbidā-virāge asati||<br />
					nibbidā-virāga-vipannassa||<br />
					hat'upanisaɱ hoti vimutti-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, rukkho sākhā-palāsa-vipanno,||<br />
					tassa papaṭikā pi na pāripūriɱ gacchati,||<br />
					taco pi na pāripūriɱ gacchati,||<br />
					pheggu pi na pāripūriɱ gacchati,||<br />
					sāro pi na pāripūriɱ gacchati.|| ||</p>

					<p class="ctr c">&#9632;</p>

					<p class="f4">Evam eva kho, bhikkhave, indriya saŋvare asati||<br />
					indriya-saŋvara-vipannassa||<br />
					hat'ūpanisaɱ hoti sīlaɱ;||<br />
					sīle asati||<br />
					sīla-vipannassa||<br />
					hat'ūpaniso hoti sammā-samādhi;||<br />
					sammā-samādhimhi asati||<br />
					sammā-samādhi-vipannassa||<br />
					hat'upanisaɱ hoti yathā-bhūta ñāṇa-dassanaɱ;||<br />
					yathā-bhūta ñāṇa-dassane asati||<br />
					yathā-bhūta ñāṇa-dassana-vipannassa||<br />
					hat'upaniso hoti nibbidā-virāgo;||<br />
					nibbidā-virāge asati||<br />
					nibbidā-virāga-vipannassa||<br />
					hat'upanisaɱ hoti vimutti-ñāṇa-dassanaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Indriya-saŋvare bhikkhave sati||<br />
					indriya-saŋvara-sampannassa||<br />
					upanisa-sampannaɱ hoti sīlaɱ.|| ||</p>

					<p class="f4">Sīle sati||<br />
					sīla-sampannassa||<br />
					upanisa-sampanno hoti sammā-samādhi.|| ||</p>

					<p class="f4">Sammā-samādhimhi sati||<br />
					sammā-samādhi-sampannassa||<br />
					upanisa-sampannaɱ hoti yathā-bhūta ñāṇa-dassanaɱ.|| ||</p>

					<p class="f4">Yathā-bhūta ñāṇa-dassane sati||<br />
					yathā-bhūta ñāṇa-dassana-sampannassa||<br />
					upanisa-sampanno hoti nibbidā-virāgo.|| ||</p>

					<p class="f4">Nibbidā-virāge sati||<br />
					nibbidā-virāga-sampannassa||<br />
					upanisa-sampannaɱ hoti vimutti-ñāṇa-dassanaɱ.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, rukkho sākhā-palāsa-sampanno,||<br />
					tassa papaṭikā pi pāripuriɱ gacchati,||<br />
					taco pi pāripūriɱ gacchati,||<br />
					pheggu pi pāripūriɱ gacchati,||<br />
					sāro pi pāripūriɱ gacchati.|| ||</p>

					<p class="ctr c">&#9632;</p>

					<p class="f4">Evam eva kho, bhikkhave, indriya-saŋvare sati||<br />
					indriya-saŋvara-sampannassa||<br />
					upanisa-sampannaɱ hoti sīlaɱ;||<br />
					sīle sati||<br />
					sīla-sampannassa||<br />
					upanisa-sampanno hoti sammā-samādhi;||<br />
					sammā-samādhimhi sati||<br />
					sammā-samādhi-sampannassa||<br />
					upanisa-sampannaɱ hoti yathā-bhūta ñāṇa-dassanaɱ;||<br />
					yathā-bhūta ñāṇa-dassane sati||<br />
					yathā-bhūta ñāṇa-dassana-sampannassa||<br />
					upanisa-sampanno hoti nibbidā-virāgo;||<br />
					nibbidā-virāge sati||<br />
					nibbidā-virāga-sampannassa||<br />
					upanisa-sampannaɱ hoti vimutti-ñāṇa-dassanaɱ.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>