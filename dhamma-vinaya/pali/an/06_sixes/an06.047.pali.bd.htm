<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 47. Sivaka the wanderer asks Gotama to explain the idea of a Dhamma which is to be seen for one's self." />
<title>AN 6 47: Paṭhama Sandiṭṭhika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					V. Dhammika Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p47">Sutta 47</a></h4>

					<h1>Paṭhama Sandiṭṭhika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg356"><span class="f2 g"><b>[356]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.047.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.047.than.ati.htm#p1">than</a>][<a href="../../../../dhamma-vinaya/bd/an/06_sixes/an06.047.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Moliyasīvako paribbājako yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vitīsāretvā eka-m-antaṃ nisidi.|| ||</p>

					<p class="f4">Eka-m-antaṃ nisinno kho Moliyasīvako paribbājako Bhagavantaṃ etad avoca:|| ||</p>

					<p class="f4">"'Sandiṭṭhiko dhammo,||<br />
					sandiṭṭhiko dhammo',||<br />
					ti bhante vuccati.|| ||</p>

					<p class="f4">Kittāvatā nu kho bhante sandiṭṭhiko dhammo hoti,||<br />
					akāliko ehi passiko opanayiko paccattaṃ veditabbo viñuhi" ti?|| ||</p>

					<p class="f4"><a id="pg357"><span class="f2 g"><b>[357]</b></span></a> 2. "Tena hi Sivaka tañ ñ'ev'ettha paṭipucchissāmi.|| ||</p>

					<p class="f4">Yathā te khameyya,||<br />
					tathā naṃ vyākareyyāsi.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Sīvaka,||<br />
					santaṃ vā ajjhattaṃ lobhaṃ:||<br />
					'Atthi me ajjhattaṃ lobho' ti pajānāsi,||<br />
					asantaṃ vā ajjhattaṃ lobhaṃ||<br />
					"N'atthi me ajjhattaṃ lobho' ti pajānāsī" ti?|| ||</p>

					<p class="f4">"Evaṃ bhante."|| ||</p>

					<p class="f4">"Yaṃ kho tvaṃ Sīvaka santaṃ vā ajjhattaṃ lobhaṃ||<br />
					'Atthi me ajjhattaṃ lobho' ti pajānāsi,||<br />
					asantaṃ vā ajjhattaṃ lobhaṃ||<br />
					'N'atthi me ajjhattaṃ lobho' ti pajānāsi:|| ||</p>

					<p class="f4">Evaṃ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaṃ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Sīvaka,||<br />
					santaṃ vā ajjhattaṃ dosaṃ:||<br />
					'Atthi me ajjhattaṃ doso' ti pajānāsi,||<br />
					asantaṃ vā ajjhattaṃ dosaṃ||<br />
					"N'atthi me ajjhattaṃ doso' ti pajānāsī" ti?|| ||</p>

					<p class="f4">"Evaṃ bhante."|| ||</p>

					<p class="f4">"Yaṃ kho tvaṃ Sīvaka santaṃ vā ajjhattaṃ dosaṃ||<br />
					'Atthi me ajjhattaṃ doso' ti pajānāsi,||<br />
					asantaṃ vā ajjhattaṃ dosaṃ||<br />
					'N'atthi me ajjhattaṃ doso' ti pajānāsi:|| ||</p>

					<p class="f4">Evaṃ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaṃ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Sīvaka,||<br />
					santaṃ vā ajjhattaṃ mohaṃ:||<br />
					'Atthi me ajjhattaṃ moho' ti pajānāsi,||<br />
					asantaṃ vā ajjhattaṃ mohaṃ||<br />
					"N'atthi me ajjhattaṃ moho' ti pajānāsī" ti?|| ||</p>

					<p class="f4">"Evaṃ bhante."|| ||</p>

					<p class="f4">"Yaṃ kho tvaṃ Sīvaka santaṃ vā ajjhattaṃ mohaṃ||<br />
					'Atthi me ajjhattaṃ moho' ti pajānāsi,||<br />
					asantaṃ vā ajjhattaṃ mohaṃ||<br />
					'N'atthi me ajjhattaṃ moho' ti pajānāsi:|| ||</p>

					<p class="f4">Evaṃ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaṃ veditabbo viññūhī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Taṃ kiṃ maññasi Sīvaka,||<br />
					santaṃ vā ajjhattaṃ lobha-dhammaṃ:||<br />
					'Atthi me ajjhattaṃ lobha-dhammo' ti pajānāsi,||<br />
					asantaṃ vā ajjhattaṃ lobha-dhammaṃ||<br />
					"N'atthi me ajjhattaṃ lobha-dhammo' ti pajānāsī" ti?|| ||</p>

					<p class="f4">"Evaṃ bhante."|| ||</p>

					<p class="f4">"Yaṃ kho tvaṃ Sīvaka santaṃ vā ajjhattaṃ lobha-dhammaṃ||<br />
					'Atthi me ajjhattaṃ lobha-dhammo' ti pajānāsi,||<br />
					asantaṃ vā ajjhattaṃ lobha-dhammaṃ||<br />
					'N'atthi me ajjhattaṃ lobha-dhammo' ti pajānāsi:|| ||</p>

					<p class="f4">Evaṃ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaṃ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Sīvaka,||<br />
					santaṃ vā ajjhattaṃ dosa-dhammaṃ:||<br />
					'Atthi me ajjhattaṃ dosa-dhammo' ti pajānāsi,||<br />
					asantaṃ vā ajjhattaṃ dosa-dhammaṃ||<br />
					"N'atthi me ajjhattaṃ dosa-dhammo' ti pajānāsī" ti?|| ||</p>

					<p class="f4">"Evaṃ bhante."|| ||</p>

					<p class="f4">"Yaṃ kho tvaṃ Sīvaka santaṃ vā ajjhattaṃ dosa-dhammaṃ||<br />
					'Atthi me ajjhattaṃ dosa-dhammo' ti pajānāsi,||<br />
					asantaṃ vā ajjhattaṃ dosa-dhammaṃ||<br />
					'N'atthi me ajjhattaṃ dosa-dhammo' ti pajānāsi:|| ||</p>

					<p class="f4">Evaṃ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaṃ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Sīvaka,||<br />
					santaṃ vā ajjhattaṃ moha-dhammaṃ:||<br />
					'Atthi me ajjhattaṃ moha-dhammo' ti pajānāsi,||<br />
					asantaṃ vā ajjhattaṃ moha-dhammaṃ||<br />
					"N'atthi me ajjhattaṃ moha-dhammo' ti pajānāsī" ti?|| ||</p>

					<p class="f4">"Evaṃ bhante."|| ||</p>

					<p class="f4">"Yaṃ kho tvaṃ Sīvaka santaṃ vā ajjhattaṃ moha-dhammaṃ||<br />
					'Atthi me ajjhattaṃ moha-dhammo' ti pajānāsi,||<br />
					asantaṃ vā ajjhattaṃ moha-dhammaṃ||<br />
					'N'atthi me ajjhattaṃ moha-dhammo' ti pajānāsi:|| ||</p>

					<p class="f4">Evaṃ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaṃ veditabbo viññūhī ti.|| ||</p>

					<p class="f4">Abhikkantaṃ bho Gotama abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkajjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					"cakkhu-manto rūpāni dakkhinti, ti,||<br />
					evam'eva'hotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃsaraṇaṃ gacchāmi Dhammañ ca bhikkhu Saṇghañ ca.|| ||</p>

					<p class="f4">Upāsakaṃ maṃ bhante Bhagavā dhāretu ajja-t-agge pāṇupetaṃ saraṇaṃ gatan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>