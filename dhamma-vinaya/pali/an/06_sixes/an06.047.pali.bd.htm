<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 47. Sivaka the wanderer asks Gotama to explain the idea of a Dhamma which is to be seen for one's self." />
<title>AN 6 47: Paṭhama Sandiṭṭhika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p47">Sutta 47</a></h4>

					<h1>Paṭhama Sandiṭṭhika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg356"><span class="f2 g"><b>[356]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.047.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.047.than.ati.htm#p1">than</a>][<a href="../../../../dhamma-vinaya/bd/an/06_sixes/an06.047.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Moliyasīvako paribbājako yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vitīsāretvā eka-m-antaɱ nisidi.|| ||</p>

					<p class="f4">Eka-m-antaɱ nisinno kho Moliyasīvako paribbājako Bhagavantaɱ etad avoca:|| ||</p>

					<p class="f4">"'Sandiṭṭhiko dhammo,||<br />
					sandiṭṭhiko dhammo',||<br />
					ti bhante vuccati.|| ||</p>

					<p class="f4">Kittāvatā nu kho bhante sandiṭṭhiko dhammo hoti,||<br />
					akāliko ehi passiko opanayiko paccattaɱ veditabbo viñuhi" ti?|| ||</p>

					<p class="f4"><a id="pg357"><span class="f2 g"><b>[357]</b></span></a> 2. "Tena hi Sivaka tañ ñ'ev'ettha paṭipucchissāmi.|| ||</p>

					<p class="f4">Yathā te khameyya,||<br />
					tathā naɱ vyākareyyāsi.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Sīvaka,||<br />
					santaɱ vā ajjhattaɱ lobhaɱ:||<br />
					'Atthi me ajjhattaɱ lobho' ti pajānāsi,||<br />
					asantaɱ vā ajjhattaɱ lobhaɱ||<br />
					"N'atthi me ajjhattaɱ lobho' ti pajānāsī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Yaɱ kho tvaɱ Sīvaka santaɱ vā ajjhattaɱ lobhaɱ||<br />
					'Atthi me ajjhattaɱ lobho' ti pajānāsi,||<br />
					asantaɱ vā ajjhattaɱ lobhaɱ||<br />
					'N'atthi me ajjhattaɱ lobho' ti pajānāsi:|| ||</p>

					<p class="f4">Evaɱ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaɱ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Sīvaka,||<br />
					santaɱ vā ajjhattaɱ dosaɱ:||<br />
					'Atthi me ajjhattaɱ doso' ti pajānāsi,||<br />
					asantaɱ vā ajjhattaɱ dosaɱ||<br />
					"N'atthi me ajjhattaɱ doso' ti pajānāsī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Yaɱ kho tvaɱ Sīvaka santaɱ vā ajjhattaɱ dosaɱ||<br />
					'Atthi me ajjhattaɱ doso' ti pajānāsi,||<br />
					asantaɱ vā ajjhattaɱ dosaɱ||<br />
					'N'atthi me ajjhattaɱ doso' ti pajānāsi:|| ||</p>

					<p class="f4">Evaɱ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaɱ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Sīvaka,||<br />
					santaɱ vā ajjhattaɱ mohaɱ:||<br />
					'Atthi me ajjhattaɱ moho' ti pajānāsi,||<br />
					asantaɱ vā ajjhattaɱ mohaɱ||<br />
					"N'atthi me ajjhattaɱ moho' ti pajānāsī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Yaɱ kho tvaɱ Sīvaka santaɱ vā ajjhattaɱ mohaɱ||<br />
					'Atthi me ajjhattaɱ moho' ti pajānāsi,||<br />
					asantaɱ vā ajjhattaɱ mohaɱ||<br />
					'N'atthi me ajjhattaɱ moho' ti pajānāsi:|| ||</p>

					<p class="f4">Evaɱ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaɱ veditabbo viññūhī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Taɱ kiɱ maññasi Sīvaka,||<br />
					santaɱ vā ajjhattaɱ lobha-dhammaɱ:||<br />
					'Atthi me ajjhattaɱ lobha-dhammo' ti pajānāsi,||<br />
					asantaɱ vā ajjhattaɱ lobha-dhammaɱ||<br />
					"N'atthi me ajjhattaɱ lobha-dhammo' ti pajānāsī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Yaɱ kho tvaɱ Sīvaka santaɱ vā ajjhattaɱ lobha-dhammaɱ||<br />
					'Atthi me ajjhattaɱ lobha-dhammo' ti pajānāsi,||<br />
					asantaɱ vā ajjhattaɱ lobha-dhammaɱ||<br />
					'N'atthi me ajjhattaɱ lobha-dhammo' ti pajānāsi:|| ||</p>

					<p class="f4">Evaɱ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaɱ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Sīvaka,||<br />
					santaɱ vā ajjhattaɱ dosa-dhammaɱ:||<br />
					'Atthi me ajjhattaɱ dosa-dhammo' ti pajānāsi,||<br />
					asantaɱ vā ajjhattaɱ dosa-dhammaɱ||<br />
					"N'atthi me ajjhattaɱ dosa-dhammo' ti pajānāsī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Yaɱ kho tvaɱ Sīvaka santaɱ vā ajjhattaɱ dosa-dhammaɱ||<br />
					'Atthi me ajjhattaɱ dosa-dhammo' ti pajānāsi,||<br />
					asantaɱ vā ajjhattaɱ dosa-dhammaɱ||<br />
					'N'atthi me ajjhattaɱ dosa-dhammo' ti pajānāsi:|| ||</p>

					<p class="f4">Evaɱ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaɱ veditabbo viññūhī ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Sīvaka,||<br />
					santaɱ vā ajjhattaɱ moha-dhammaɱ:||<br />
					'Atthi me ajjhattaɱ moha-dhammo' ti pajānāsi,||<br />
					asantaɱ vā ajjhattaɱ moha-dhammaɱ||<br />
					"N'atthi me ajjhattaɱ moha-dhammo' ti pajānāsī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Yaɱ kho tvaɱ Sīvaka santaɱ vā ajjhattaɱ moha-dhammaɱ||<br />
					'Atthi me ajjhattaɱ moha-dhammo' ti pajānāsi,||<br />
					asantaɱ vā ajjhattaɱ moha-dhammaɱ||<br />
					'N'atthi me ajjhattaɱ moha-dhammo' ti pajānāsi:|| ||</p>

					<p class="f4">Evaɱ kho Sīvaka sandiṭṭhiko dhammo hoti,||<br />
					akāliko ehi passiko opanayiko paccattaɱ veditabbo viññūhī ti.|| ||</p>

					<p class="f4">Abhikkantaɱ bho Gotama abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkajjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					"cakkhu-manto rūpāni dakkhinti, ti,||<br />
					evam'eva'hotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱsaraṇaɱ gacchāmi Dhammañ ca bhikkhu Saṅghañ ca.|| ||</p>

					<p class="f4">Upāsakaɱ maɱ bhante Bhagavā dhāretu ajja-t-agge pāṇupetaɱ saraṇaɱ gatan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>