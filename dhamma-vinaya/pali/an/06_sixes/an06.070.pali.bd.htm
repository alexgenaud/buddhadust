<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 70. Without serenity (samadhi) developed to a high degree, it is not possible to obtain the various magic powers, arahantship or the three visions of the Arahant." />
<title>AN 6 70: Samadhi Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VII. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p70">Sutta 70</a></h4>

					<h1>Samādhi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg425"><span class="f2 g"><b>[425]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.070.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "So vata bhikkhave bhikkhū||<br />
					na santena samādhinā||<br />
					na paṇītena||<br />
					na paṭi-p-passaddh-laddhena||<br />
					na ekodī-bhāvādhi-gatena -|| ||</p>

					<p class="ctr c">&#9632;</p>

					<p class="f4">Aneka-vihitaɱ iddhi-vidhaɱ pacc'anubhoti:||<br />
					eko, pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karoti seyyathā pi udake.|| ||</p>

					<p class="f4">Udake pi abhejjamāne gacchati seyyathā pi paṭhaviyaɱ.|| ||</p>

					<p class="f4">Ākāse pi pallaŋkena kamati seyyathā pi pakkhīsakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā, pi kāyena vasaɱ vatteti,|| ||</p>

					<p class="f4">n'etaɱ ṭhānaɱ vijjati;|| ||</p>

					<p class="ctr c">&#9632;</p>

					<p class="f4">Dibbāya sota-dhātuyā visuddhāya atikkanta mānusa-kāya ubho sadde suṇāti dibbe ca mānuse ca yeca dure santike ca,|| ||</p>

					<p class="f4">n'etaɱ ṭhānaɱ vijjati;|| ||</p>

					<p class="ctr c">&#9632;</p>

					<p class="f4">Parasattānaɱ para-puggalānaɱ cetasā ceto paricca pajānāti:|| ||</p>

					<p class="f4">"Sarāgaɱ vā cittaɱ,||<br />
					sarāgaɱ cittanti pajānāti;||<br />
					vīta-rāgaɱ vā cittaɱ,||<br />
					vīta-rāgaɱ cittanti pajānāti;||<br />
					sadosaɱ vā cittaɱ,||<br />
					sadosaɱ cittanti pajānāti;||<br />
					vīta-dosaɱ vā cittaɱ,||<br />
					vīta-dosaɱ cittanti pajānāti;||<br />
					samohaɱ vā cittaɱ,||<br />
					samohaɱ cittanti pajānāti;||<br />
					vīta-mohaɱ vā cittaɱ,||<br />
					vīta-mohaɱ cittanti pajānāti;||<br />
					sankhittaɱ vā cittaɱ,||<br />
					sankhittaɱ cittanti pajānāti;||<br />
					vikkhittaɱ vā cittaɱ,||<br />
					vikkhittaɱ cittanti pajānāti;||<br />
					mahaggataɱ vā cittaɱ,||<br />
					mahaggataɱ cittanti pajānāti;||<br />
					amahaggataɱ vā cittaɱ,||<br />
					amahaggataɱ cittanti pajānāti;||<br />
					sa-uttaraɱ vā cittaɱ,||<br />
					sa-uttaraɱ cittanti pajānāti;||<br />
					anuttaraɱ vā cittaɱ,||<br />
					anuttaraɱ cittanti pajānāti;||<br />
					samāhitaɱ vā cittaɱ,||<br />
					samāhitaɱ cittanti pajānāti;||<br />
					asamāhitaɱ vā cittaɱ,||<br />
					asamāhitaɱ cittanti pajānāti;||<br />
					vimuttaɱ vā cittaɱ,||<br />
					vimuttaɱ cittanti pajānāti;||<br />
					avimuttaɱ vā cittaɱ,||<br />
					avimuttaɱ cittanti pajānāti;|| ||</p>

					<p class="f4">n'etaɱ ṭhānaɱ vijjati;|| ||</p>

					<p class="ctr c">&#9632;</p>

					<p class="f4">Aneka vihitaɱ pubbe-nivāsaɱ anussarati||<br />
					seyyath'īdaɱ:||<br />
					ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsam pi jātiyo||<br />
					tiɱsam pi jātiyo||<br />
					cattārīsam pi jātiyo||<br />
					paññāsam pi jātiyo,||<br />
					jāti satam pi jāti-sahassam pi jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe:||<br />
					amutrāsiɱ evaɱ-nāmo||<br />
					evaɱ gotto||<br />
					evaɱ-vaṇṇo||<br />
					evam-āhāro||<br />
					evaɱ suka-dukkha-paṭisaɱvedī||<br />
					evam-āyu-pariyanto,||<br />
					so tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ <a id="pg426"><span class="f2 g"><b>[426]</b></span></a> aneka-vihitaɱ pubbe-nivāsaɱ anussara" ti,|| ||</p>

					<p class="f4">n'etaɱ ṭhānaɱ vijjati;|| ||</p>

					<p class="ctr c">&#9632;</p>

					<p class="f4">Dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate,||<br />
					yathā-kammupage satte pajānāti:|| ||</p>

					<p class="f4">'Ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya sucaritena samannāgatā vavīsucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate,||<br />
					yathā-kammūpage satte pajānāti,|| ||</p>

					<p class="f4">n'etaɱ ṭhānaɱ vijjati;|| ||</p>

					<p class="ctr c">&#9632;</p>

					<p class="f4">Āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati,|| ||</p>

					<p class="f4">n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "So vata bhikkhave bhikkhū||<br />
					santena samādhinā||<br />
					paṇītena||<br />
					paṭi-p-passaddh-laddhena||<br />
					ekodī-bhāvādhi-gatena -|| ||</p>

					<p class="ctr c">&#9632;</p>

					<p class="f4">Aneka-vihitaɱ iddhi-vidhaɱ pacc'anubhoti:||<br />
					eko, pi hutvā bahudhā hoti,||<br />
					bahudhā pi hutvā eko hoti,||<br />
					āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karoti seyyathā pi udake.|| ||</p>

					<p class="f4">Udake pi abhejjamāne1 gacchati seyyathā pi paṭhaviyaɱ.|| ||</p>

					<p class="f4">Ākāse pi pallaŋkena kamati seyyathā pi pakkhīsakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā, pi kāyena vasaɱ vatteti,|| ||</p>

					<p class="f4">ṭhāna me taɱ vijjati;</p>

					<p class="ctr c">&#9632;</p>

					<p class="f4">Dibbāya sota-dhātuyā visuddhāya atikkanta mānusa-kāya ubho sadde suṇāti dibbe ca mānuse ca yeca dure santike ca,|| ||</p>

					<p class="f4">ṭhāna me taɱ vijjati;</p>

					<p class="ctr c">&#9632;</p>

					<p class="f4">Parasattānaɱ para-puggalānaɱ cetasā ceto paricca pajānāti:|| ||</p>

					<p class="f4">"Sarāgaɱ vā cittaɱ,||<br />
					sarāgaɱ cittanti pajānāti;||<br />
					vīta-rāgaɱ vā cittaɱ,||<br />
					vīta-rāgaɱ cittanti pajānāti;||<br />
					sadosaɱ vā cittaɱ,||<br />
					sadosaɱ cittanti pajānāti;||<br />
					vīta-dosaɱ vā cittaɱ,||<br />
					vīta-dosaɱ cittanti pajānāti;||<br />
					samohaɱ vā cittaɱ,||<br />
					samohaɱ cittanti pajānāti;||<br />
					vīta-mohaɱ vā cittaɱ,||<br />
					vīta-mohaɱ cittanti pajānāti;||<br />
					sankhittaɱ vā cittaɱ,||<br />
					sankhittaɱ cittanti pajānāti;||<br />
					vikkhittaɱ vā cittaɱ,||<br />
					vikkhittaɱ cittanti pajānāti;||<br />
					mahaggataɱ vā cittaɱ,||<br />
					mahaggataɱ cittanti pajānāti;||<br />
					amahaggataɱ vā cittaɱ,||<br />
					amahaggataɱ cittanti pajānāti;||<br />
					sa-uttaraɱ vā cittaɱ,||<br />
					sa-uttaraɱ cittanti pajānāti;||<br />
					anuttaraɱ vā cittaɱ,||<br />
					anuttaraɱ cittanti pajānāti;||<br />
					samāhitaɱ vā cittaɱ,||<br />
					samāhitaɱ cittanti pajānāti;||<br />
					asamāhitaɱ vā cittaɱ,||<br />
					asamāhitaɱ cittanti pajānāti;||<br />
					vimuttaɱ vā cittaɱ,||<br />
					vimuttaɱ cittanti pajānāti;||<br />
					avimuttaɱ vā cittaɱ,||<br />
					avimuttaɱ cittanti pajānāti;|| ||</p>

					<p class="f4">ṭhāna me taɱ vijjati;</p>

					<p class="f4">Aneka vihitaɱ pubbe-nivāsaɱ anussarati||<br />
					seyyath'īdaɱ:||<br />
					ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsam pi jātiyo||<br />
					tiɱsam pi jātiyo||<br />
					cattārīsam pi jātiyo||<br />
					paññāsam pi jātiyo,||<br />
					jāti satam pi jāti-sahassam pi jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe:||<br />
					amutrāsiɱ evaɱ-nāmo||<br />
					evaɱ gotto||<br />
					evaɱ-vaṇṇo||<br />
					evam-āhāro||<br />
					evaɱ suka-dukkha-paṭisaɱvedī||<br />
					evam-āyu-pariyanto,||<br />
					so tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussara" ti,|| ||</p>

					<p class="f4">ṭhāna me taɱ vijjati;</p>

					<p class="ctr c">&#9632;</p>

					<p class="f4">Dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate,||<br />
					yathā-kammupage satte pajānāti:|| ||</p>

					<p class="f4">'Ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya sucaritena samannāgatā vavīsucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate,||<br />
					yathā-kammūpage satte pajānāti,|| ||</p>

					<p class="f4">ṭhāna me taɱ vijjati;</p>

					<p class="ctr c">&#9632;</p>

					<p class="f4">Āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati,|| ||</p>

					<p class="f4">ṭhāna me taɱ vijjati.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>