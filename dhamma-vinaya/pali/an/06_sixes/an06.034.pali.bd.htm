<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 34. Maha Moggallāna in a dialog with a deva asks about which of the gods who have achieved Streamwinning are aware of the fact." />
<title>AN 6 34: Moggallāna Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					IV: Devatā-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p34">Sutta 34</a></h4>

					<h1>Moggallāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg331"><span class="f2 g"><b>[331]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.034.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane anātha piṇḍikassa ārāme.|| ||</p>

					<p class="f4">Atha kho āyasmato Mahā Moggallānassa raho-gatassa patisallinassa evaɱ cetaso parivitakko udapādi:|| ||</p>

					<p class="f4">Katame-sānaɱ devānaɱ evaɱ ñāṇaɱ hoti?|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4"><a id="pg332"><span class="f2 g"><b>[332]</b></span></a> Tena kho pana samayena Tisso nāma bhikkhu adhunā kāla-kato aññataraɱ Brahma-lokaɱ upapanno hoti.|| ||</p>

					<p class="f4">Tatra pi naɱ evaɱ jānanti:|| ||</p>

					<p class="f4">"Tisso Brahmā mahiddhiko mah-ā-nubhāvo" ti.|| ||</p>

					<p class="f4">Atha kho āyasmā Mahā Moggallāno seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					eva meva Jetavane antara-hito tasmiɱ Brahma-loke pātur ahosi.|| ||</p>

					<p class="f4">Addasā kho Tisso Brahmā āyasmantaɱ Mahā Moggallānaɱ dūrato va āga-c-chantaɱ disvāna āyasmantaɱ Mahā Moggallānaɱ etad avoca:|| ||</p>

					<p class="f4">"Ehi kho mārisa Moggallāna,||<br />
					sāgataɱ mārisa Moggallāna,||<br />
					cirassaɱ kho mārisa Moggallāna,||<br />
					imaɱ pariyāyam akāsi yad idaɱ idh'āgamanāya.|| ||</p>

					<p class="f4">Nisīda mārisa, Moggallāna, idam āsanaɱ paññattanti.|| ||</p>

					<p class="f4">"Nisīdi kho āyasmā Mahā Moggallāno paññatte āsane.|| ||</p>

					<p class="f4">Tisso pi kho Brahmā āyasmantaɱ Mahā Moggallānaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Tissaɱ Brahmānaɱ āyasmā Mahā Moggallāno etad avoca:|| ||</p>

					<p class="f4">"Katame-sānaɱ kho Tissa, devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā' ti?|| ||</p>

					<p class="f4">Cātu-m-mahā-rājikānaɱ kho mārisa Moggallāna,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.</p>

					<p class="f4">Sabbesaññ'eva nu kho Tissa Cātu-m-mahā-rājikānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaɱ Cātu-m-mahā-rājikānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Cātu-m-mahā-rājikā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saŋghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Cātu-m-mahā-rājikā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saŋghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaɱ evaɱ <a id="pg333"><span class="f2 g"><b>[333]</b></span></a> ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Cātu-m-mahā-rājikānañ ñ'eva nu kho Tissa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Tāvatiɱsānam pi devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Cātu-m-mahā-rājikānañ ñ'eva nu kho mārisa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Tāvatiɱsānam pi mārisa, Moggallāna,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Tāvatiɱsānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaɱ Tāvatiɱsānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Tāvatiɱsā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saŋghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Tāvatiɱsā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saŋghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Tāvatiɱsānañ ñ'eva nu kho Tissa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Yāmānam pi devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Tāvatiɱsānañ ñ'eva nu kho mārisa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Yāmānam pi mārisa, Moggallāna,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Yāmānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaɱ Yāmānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Yāmā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saŋghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Yāmā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saŋghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Yāmānañ ñ'eva nu kho Tissa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Tusitānam pi devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Yāmānañ ñ'eva nu kho mārisa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Tusitānam pi mārisa, Moggallāna,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Tusitānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaɱ Tusitānaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Tusitā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saŋghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Tusitā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saŋghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Tusitānañ ñ'eva nu kho Tissa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Nimmāṇaratīnam pi devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Tusitānañ ñ'eva nu kho mārisa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Nimmāṇaratīnam pi mārisa, Moggallāna,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Nimmāṇaratīnaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaɱ Nimmāṇaratīnaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Nimmāṇaratī devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saŋghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Nimmāṇaratī devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saŋghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Nimmāṇaratīnañ ñ'eva nu kho Tissa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Paranimmita-vasavattinam pi devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Nimmāṇaratīna ñ'eva nu kho mārisa,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Paranimmita-vasavattinam pi mārisa, Moggallāna,||<br />
					devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Paranimmita-vasavattinaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaɱ Paranimmita-vasavattinaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Paranimmita-vasavatti devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saŋghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaɱ devānaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Paranimmita-vasavatti devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saŋghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaɱ evaɱ ñāṇaɱ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Atha kho āyasmā Mahā Moggallāno Tissassa brahmuno bhāsitaɱ abhinan'ditvā anumo-ditvā||<br />
					seyyathā pi nāma <a id="pg334"><span class="f2 g"><b>[334]</b></span></a> balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam eva Brahma-loke antara-hito Jetavane pāturahosī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>