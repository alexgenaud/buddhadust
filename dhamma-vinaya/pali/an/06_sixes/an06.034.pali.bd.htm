<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 34. Maha Moggallāna in a dialog with a deva asks about which of the gods who have achieved Streamwinning are aware of the fact." />
<title>AN 6 34: Moggallāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka-Nipāta<br />
					IV: Devatā-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p34">Sutta 34</a></h4>

					<h1>Moggallāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg331"><span class="f2 g"><b>[331]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.034.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane anātha piṇḍikassa ārāme.|| ||</p>

					<p class="f4">Atha kho āyasmato Mahā Moggallānassa raho-gatassa patisallinassa evaṃ cetaso parivitakko udapādi:|| ||</p>

					<p class="f4">Katame-sānaṃ devānaṃ evaṃ ñāṇaṃ hoti?|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4"><a id="pg332"><span class="f2 g"><b>[332]</b></span></a> Tena kho pana samayena Tisso nāma bhikkhu adhunā kāla-kato aññataraṃ Brahma-lokaṃ upapanno hoti.|| ||</p>

					<p class="f4">Tatra pi naṃ evaṃ jānanti:|| ||</p>

					<p class="f4">"Tisso Brahmā mahiddhiko mah-ā-nubhāvo" ti.|| ||</p>

					<p class="f4">Atha kho āyasmā Mahā Moggallāno seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					eva meva Jetavane antara-hito tasmiṃ Brahma-loke pātur ahosi.|| ||</p>

					<p class="f4">Addasā kho Tisso Brahmā āyasmantaṃ Mahā Moggallānaṃ dūrato va āga-c-chantaṃ disvāna āyasmantaṃ Mahā Moggallānaṃ etad avoca:|| ||</p>

					<p class="f4">"Ehi kho mārisa Moggallāna,||<br />
					sāgataṃ mārisa Moggallāna,||<br />
					cirassaṃ kho mārisa Moggallāna,||<br />
					imaṃ pariyāyam akāsi yad idaṃ idh'āgamanāya.|| ||</p>

					<p class="f4">Nisīda mārisa, Moggallāna, idam āsanaṃ paññattanti.|| ||</p>

					<p class="f4">"Nisīdi kho āyasmā Mahā Moggallāno paññatte āsane.|| ||</p>

					<p class="f4">Tisso pi kho Brahmā āyasmantaṃ Mahā Moggallānaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Tissaṃ Brahmānaṃ āyasmā Mahā Moggallāno etad avoca:|| ||</p>

					<p class="f4">"Katame-sānaṃ kho Tissa, devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā' ti?|| ||</p>

					<p class="f4">Cātu-m-mahā-rājikānaṃ kho mārisa Moggallāna,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.</p>

					<p class="f4">Sabbesaññ'eva nu kho Tissa Cātu-m-mahā-rājikānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaṃ Cātu-m-mahā-rājikānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Cātu-m-mahā-rājikā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saṅghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Cātu-m-mahā-rājikā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saṅghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaṃ evaṃ <a id="pg333"><span class="f2 g"><b>[333]</b></span></a> ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Cātu-m-mahā-rājikānañ ñ'eva nu kho Tissa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Tāvatiṃsānam pi devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Cātu-m-mahā-rājikānañ ñ'eva nu kho mārisa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Tāvatiṃsānam pi mārisa, Moggallāna,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Tāvatiṃsānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaṃ Tāvatiṃsānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Tāvatiṃsā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saṅghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Tāvatiṃsā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saṅghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Tāvatiṃsānañ ñ'eva nu kho Tissa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Yāmānam pi devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Tāvatiṃsānañ ñ'eva nu kho mārisa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Yāmānam pi mārisa, Moggallāna,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Yāmānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaṃ Yāmānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Yāmā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saṅghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Yāmā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saṅghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Yāmānañ ñ'eva nu kho Tissa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Tusitānam pi devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Yāmānañ ñ'eva nu kho mārisa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Tusitānam pi mārisa, Moggallāna,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Tusitānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaṃ Tusitānaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Tusitā devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saṅghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Tusitā devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saṅghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Tusitānañ ñ'eva nu kho Tissa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Nimmāṇaratīnam pi devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Tusitānañ ñ'eva nu kho mārisa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Nimmāṇaratīnam pi mārisa, Moggallāna,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Nimmāṇaratīnaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaṃ Nimmāṇaratīnaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Nimmāṇaratī devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saṅghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Nimmāṇaratī devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saṅghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Nimmāṇaratīnañ ñ'eva nu kho Tissa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Udāhu Paranimmita-vasavattinam pi devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Nimmāṇaratīna ñ'eva nu kho mārisa,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Paranimmita-vasavattinam pi mārisa, Moggallāna,||<br />
					devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Sabbesaññ'eva nu kho Tissa Paranimmita-vasavattinaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti?|| ||</p>

					<p class="f4">Na kho mārisa Moggallāna,||<br />
					sabbesaṃ Paranimmita-vasavattinaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta dhammā niyatā sambodhi-parāyaṇā" ti.|| ||</p>

					<p class="f4">Ye kho te mārisa Moggallāna,||<br />
					Paranimmita-vasavatti devā Buddhe avecca-p-pasādena asamannāgatā,||<br />
					dhamme avecca-p-pasādena asamannāgatā,||<br />
					saṅghe avecca-p-pasādena asamannāgatā,||<br />
					ariya-kantehi sīlehi asamannāgatā,||<br />
					na tesaṃ devānaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="f4">Yeva kho te mārisa Moggallāna,||<br />
					Paranimmita-vasavatti devā Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saṅghe avecca-p-pasādena samannāgatā,||<br />
					ariya-kantehi silehi samannāgatā,||<br />
					tesaṃ evaṃ ñāṇaṃ hoti:|| ||</p>

					<p class="f4">"Sot'āpannamhā avinipāta-dhammā niyatā sambodhi-parāyaṇā" ti.|| ||</p>

					<p class="ctr c">&#9632;</p>

					<p class="f4">Atha kho āyasmā Mahā Moggallāno Tissassa brahmuno bhāsitaṃ abhinan'ditvā anumo-ditvā||<br />
					seyyathā pi nāma <a id="pg334"><span class="f2 g"><b>[334]</b></span></a> balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya,||<br />
					evam eva Brahma-loke antara-hito Jetavane pāturahosī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>