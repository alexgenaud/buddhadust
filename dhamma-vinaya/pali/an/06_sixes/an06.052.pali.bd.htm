<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 52. When asked by Brahman Janussoni, Gotama explains the intentions, dreams, means, wants, and ultimate goals of the warrior, the brahman, the householder, the woman, the thief, and the Samana." />
<title>AN 6 52: Khattiya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka Nipāta<br />
					V. Dhammika Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p52">Sutta 52</a></h4>

					<h1>Khattiya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg362"><span class="f2 g"><b>[362]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.052.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Jāṇussoṇī brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Jāṇussoṇī brāhmaṇo Bhagavantaṃ etad avoca:|| ||</p>

					<p class="f4"><a id="pg363"><span class="f2 g"><b>[363]</b></span></a> 2. "Khattiyā bho Gotama||<br />
					kim adippāyā,||<br />
					kiṃ upavicārā,||<br />
					kiṃ adhiṭṭhānā,||<br />
					kiṃ abhinivesā,||<br />
					kiṃ pariyosānā" ti?|| ||</p>

					<p class="f4">"Khattiyā kho brāhmaṇa||<br />
					bhog-ā-dhippāyā,||<br />
					paññ'ūpavicārā,||<br />
					bal-ā-dhiṭṭhānā,||<br />
					paṭh'avibhinivesā,||<br />
					issariya-pariyosānā" ti.|| ||</p>

					<p class="f4">"Brāhmaṇā pana bho Gotama||<br />
					kim adhippāyā,||<br />
					kiṃ upavicārā,||<br />
					kiṃ adhiṭṭhānā,||<br />
					kiṃ abhinivesā,||<br />
					kiṃ pariyosānā" ti?|| ||</p>

					<p class="f4">"Brāhmaṇā kho brāhmaṇa||<br />
					bhog-ā-dhippāyā,||<br />
					paññ'ūpavicārā,||<br />
					mant-ā-dhiṭṭhānā,||<br />
					yaññ-ā-bhinivesā,||<br />
					Brahma-loka-pariyosānā" ti.|| ||</p>

					<p class="f4">"Gahapatikā pana bho Gotama||<br />
					kim adhippāyā,||<br />
					kiṃ upavicārā,||<br />
					kiṃ adhiṭṭhānā,||<br />
					kiṃ abhinivesā,||<br />
					kiṃ pariyosānā" ti?|| ||</p>

					<p class="f4">"Gahapatikā kho brāhmana||<br />
					bhog-ā-dhippāyā,||<br />
					paññ'ūpavicārā,||<br />
					sipp-ā-dhiṭṭhānā,||<br />
					kammant-ā-bhinivesā,||<br />
					niṭṭhita-kammanta-pariyosānā" ti.|| ||</p>

					<p class="f4">"Itthi pana bho Gotama||<br />
					kim adhippāyā,||<br />
					kiṃ upavicārā,||<br />
					kiṃ adhiṭṭhānā,||<br />
					kiṃ abhinivesā,||<br />
					kiṃ pariyosānā" ti?|| ||</p>

					<p class="f4">"Itthi kho brāhmaṇa||<br />
					puris-ā-dhippāyā,||<br />
					alaṅkār'ūpavicārā,||<br />
					putt-ā-dhiṭṭhānā,||<br />
					asapattī'bhinivesā,||<br />
					issariya-pariyosānā" ti.|| ||</p>

					<p class="f4">"Corā pana bho Gotama||<br />
					kim adhippāyā,||<br />
					kiṃ upavicārā,||<br />
					kiṃ adhiṭṭhānā,||<br />
					kiṃ abhinivesā,||<br />
					kiṃ pariyosānā" ti?|| ||</p>

					<p class="f4">"Corā kho brāhmaṇa||<br />
					ādān-ā-dhippāyā,||<br />
					gahan'ūpavicārā,||<br />
					saṭh-ā-dhiṭṭhānā,||<br />
					andhakār-ā-bhinivesā,||<br />
					adassana-pariyosānā" ti.|| ||</p>

					<p class="f4">"Samaṇā pana ho Gotama||<br />
					kim adhippāyā,||<br />
					kiṃ upavicārā,||<br />
					kiṃ adhiṭṭhānā,||<br />
					kiṃ abhinivesā,||<br />
					kiṃ pariyosānā" ti?|| ||</p>

					<p class="f4">"Samaṇā kho brāhmaṇa||<br />
					khanti-soracc-ā-dhippāyā,||<br />
					paññ'ūpavicārā,||<br />
					sīl-ā-dhiṭṭhānā,||<br />
					ākiñcaññ-ā-bhinivesā,||<br />
					Nibbāna-pariyosānā" ti.|| ||</p>

					<p class="f4">3. "Acchariyaṃ bho Gotama,||<br />
					abbhūtaṃ bho Gotama.|| ||</p>

					<p class="f4">Khattiyānam pi bhavaṃ Gotamo jānāti||<br />
					adhippāyañ ca,||<br />
					upavicārañ ca,||<br />
					adhiṭṭhānañ ca,||<br />
					abhinivesañ ca,||<br />
					pariyosānañ ca.|| ||</p>

					<p class="f4">"Acchariyaṃ bho Gotama,||<br />
					abbhūtaṃ bho Gotama.|| ||</p>

					<p class="f4">Brāhmaṇānam pi bhavaṃ Gotamo jānāni||<br />
					adhippāyañ ca,||<br />
					upavicārañ ca,||<br />
					adhiṭṭhānañ ca,||<br />
					abhinivesañ ca,||<br />
					pariyosānañ ca.|| ||</p>

					<p class="f4">"Acchariyaṃ bho Gotama,||<br />
					abbhūtaṃ bho Gotama.|| ||</p>

					<p class="f4">Gahapatikānam pi bhavaṃ Gotamo jānāti||<br />
					adhippāyañ ca,||<br />
					upavicārañ ca,||<br />
					adhiṭṭhānañ ca,||<br />
					abhinivesañ ca,||<br />
					pariyosānañ ca.|| ||</p>

					<p class="f4">"Acchariyaṃ bho Gotama,||<br />
					abbhūtaṃ bho Gotama.|| ||</p>

					<p class="f4">Itthīnam pi bhavaṃ Gotamo jānāti||<br />
					adhippāyañ ca,||<br />
					upavicārañ ca,||<br />
					adhiṭṭhānañ ca,||<br />
					abhinivesañ ca,||<br />
					pariyosānañ ca.|| ||</p>

					<p class="f4">"Acchariyaṃ bho Gotama,||<br />
					abbhūtaṃ bho Gotama.|| ||</p>

					<p class="f4">Corānam pi bhavaṃ Gotamo <a id="pg364"><span class="f2 g"><b>[364]</b></span></a> jānāti||<br />
					adhippāyañ ca,||<br />
					upavicārañ ca,||<br />
					adhiṭṭhānañ ca,||<br />
					abhinivesañ ca,||<br />
					pariyosānañ ca.|| ||</p>

					<p class="f4">"Acchariyaṃ bho Gotama,||<br />
					abbhūtaṃ bho Gotama.|| ||</p>

					<p class="f4">Samaṇānam pi bhavaṃ Gotamo jānāti||<br />
					adhippāyañ ca,||<br />
					upavicārañ ca,||<br />
					adhiṭṭhānañ ca,||<br />
					abhinivesañ ca,||<br />
					pariyosānañ ca.|| ||</p>

					<p class="f4">Abhikkantaṃ bho Gotama abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpānidakkhinti' ti.|| ||</p>

					<p class="f4">Evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu Saṅghañca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>