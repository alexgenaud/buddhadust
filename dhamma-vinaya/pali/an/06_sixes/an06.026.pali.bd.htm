<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 26. Maha Kaccana praises the the Buddha's exposition of the six establishments of further memory: recollection of the Buddha, Dhamma, Saṅgha, one's own ethical conduct, one's generosity, and to reflect on the fact that it is by these means that the various Gods have become such as they are and further it is by these means some attain Nibbāna." />
<title>AN 6 26: Mahā Kaccāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka-Nipāta<br />
					III: Anuttariya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p26">Sutta 26</a></h4>

					<h1>Mahā Kaccāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg314"><span class="f2 g"><b>[314]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.026.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kaccāno Sāvatthiyaṃ viharati.|| ||</p>

					<p class="f4">Tatra kho āyasmā Mahā Kaccāno bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti te bhikkhū Bhagavato paccassosuṃ.|| ||</p>

					<p class="f4">Āyasmā Mahā Kaccāno etad avoca:|| ||</p>

					<p class="f4">2. "Acchariyaṃ āvuso||<br />
					abbhūtaṃ āvuso||<br />
					yāvañ c'idaṃ tena Bhagavatā jānatā passatā arahatā Sammā-SamBuddhena sambādhe okās'ādhigamo anu-Buddho sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṅgamāya ñāyassa adhigamāya,||<br />
					Nibbānassa sacchi-kiriyāya,||<br />
					yad idaṃ cha anussati-ṭ-ṭhānāni.|| ||</p>

					<p class="f4">Katamāni cha?|| ||</p>

					<p class="f4">3. Idh'āvuso ariya-sāvako Tathāgataṃ anussarati:|| ||</p>

					<p class="f4">'Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā' ti.|| ||</p>

					<p class="f4">Yasmiṃ āvuso samaye ariya-sāvako Tathāgataṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na <a id="pg315"><span class="f2 g"><b>[315]</b></span></a> moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho āvuso pañcann'etaṃ kāma-guṇānaṃ adhivacanaṃ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaṃ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave ariya-sāvako dhammaṃ anussarati:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī' ti.|| ||</p>

					<p class="f4">Yasmiṃ bhikkhave samaye ariya-sāvako Dhammo anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaṃ karitvā evam idh'ekacce sattā visuddhi-dhammā bhavanti.|| ||</p>

					<p class="f4">Puna ca paraṃ bhikkhave ariya-sāvako Saṅghaṃ anussarati:|| ||</p>

					<p class="f4">'Su-paṭipanno Bhagavato sāvaka-saṅgho uju-paṭipanno Bhagavato sāvaka-saṅgho, ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaṃ cattāri purisa-yugāni aṭṭha purisa-puggalā,||<br />
					esa Bhagavato sāvaka-saṅgho āhuneyyo,||<br />
					pāhuneyyo,||<br />
					dakkhiṇeyyo||<br />
					añjali-karaṇīyo,||<br />
					anuttaraṃ puñña-k-khettaṃ lokassā' ti.|| ||</p>

					<p class="f4">Yasmiṃ bhikkhave samaye ariya-sāvako Saṅghaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso <a id="pg316"><span class="f2 g"><b>[316]</b></span></a> ārammaṇaṃ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave ariya-sāvako attano sīlāni anussarati:|| ||</p>

					<p class="f4">Akhaṇḍāni acchiddāni asa-balāni akammā-sāni bhūji-s-sāni viññuppa-satthāni aparām-aṭṭhāni samādhi-saṃvaṭṭanikāni.|| ||</p>

					<p class="f4">Yasmiṃ bhikkhave samaye ariya-sāvako sīlaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaṃ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave ariya-sāvako attano cāgaṃ anussarati:|| ||</p>

					<p class="f4">'Lābhā vata me,||<br />
					su-laddhaṃ vata me,||<br />
					yo'haṃ macchera-mala-pariyuṭṭhitāya pajāya vigata-mala-maccherena cetasā agāraṃ ajjhāvasāmi mutta-cāgo payata-pāṇī vossagga-rato yā cayogo dāna-saṃvibhāga-rato' ti.|| ||</p>

					<p class="f4">Yasmiṃ bhikkhave samaye ariya-sāvako cāgaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaṃ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave ariya-sāvako devatā anussarati:|| ||</p>

					<p class="f4">'Santi devā Cātu-m-mahā-rājikā,||<br />
					santi devā Tāvatiṃsā,||<br />
					santi devā Yāmā,||<br />
					santi devā Tusitā,||<br />
					santi devā Nimmāna-ratino,||<br />
					santi devā Paranimmita Vasa-vattino,||<br />
					santi devā Brahma-kāyikā,||<br />
					santi devā Taduttariṃ.|| ||</p>

					<p class="f4">Yathā-rūpāya saddhāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā saddhā saṃ- <a id="pg317"><span class="f2 g"><b>[317]</b></span></a> vijjati.|| ||</p>

					<p class="f4">Yathā-rūpena sīlena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaṃ sīlaṃ saṃvijjati.|| ||</p>

					<p class="f4">Yathā-rūpena sutena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaṃ sutaṃ saṃvijjati.|| ||</p>

					<p class="f4">Yathā-rūpena cāgena samannāgatā tā devatā||<br />
					ito cutā tattha uppannā,||<br />
					mayham pi tathā-rūpo cāgo saṃvijjati.|| ||</p>

					<p class="f4">Yathā-rūpāya paññāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā paññā saṃvijjatī' ti.|| ||</p>

					<p class="f4">Yasmiṃ bhikkhave samaye ariya-sāvako attano ca tāsaṃ ca devatānaṃ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññañ canev'assa||<br />
					tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaṃ karitvā evam idh'ekacce sattā visuddhi-dhammā bhavanti.|| ||</p>

					<p class="f4">Acchariyaṃ āvuso||<br />
					abbhūtaṃ āvuso||<br />
					yāvañ c'idaṃ tena Bhagavatā jānatā passatā arahatā Sammā Sambuddhena sambādhe okās'ādhigamo anu-Buddho sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṅgamāya ñāyassa adhigamāya,||<br />
					Nibbānassa sacchi-kiriyāya,||<br />
					yad idaṃ cha anussati-ṭ-ṭhānāni" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>