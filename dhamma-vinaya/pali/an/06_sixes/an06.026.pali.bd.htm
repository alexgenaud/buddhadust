<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 26. Maha Kaccana praises the the Buddha's exposition of the six establishments of further memory: recollection of the Buddha, Dhamma, Sangha, one's own ethical conduct, one's generosity, and to reflect on the fact that it is by these means that the various Gods have become such as they are and further it is by these means some attain Nibbāna." />
<title>AN 6 26: Mahā Kaccāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					III: Anuttariya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p26">Sutta 26</a></h4>

					<h1>Mahā Kaccāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg314"><span class="f2 g"><b>[314]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.026.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Kaccāno Sāvatthiyaɱ viharati.|| ||</p>

					<p class="f4">Tatra kho āyasmā Mahā Kaccāno bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti te bhikkhū Bhagavato paccassosuɱ.|| ||</p>

					<p class="f4">Āyasmā Mahā Kaccāno etad avoca:|| ||</p>

					<p class="f4">2. "Acchariyaɱ āvuso||<br />
					abbhūtaɱ āvuso||<br />
					yāvañ c'idaɱ tena Bhagavatā jānatā passatā arahatā Sammā-SamBuddhena sambādhe okās'ādhigamo anu-Buddho sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya,||<br />
					Nibbānassa sacchi-kiriyāya,||<br />
					yad idaɱ cha anussati-ṭ-ṭhānāni.|| ||</p>

					<p class="f4">Katamāni cha?|| ||</p>

					<p class="f4">3. Idh'āvuso ariya-sāvako Tathāgataɱ anussarati:|| ||</p>

					<p class="f4">'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā' ti.|| ||</p>

					<p class="f4">Yasmiɱ āvuso samaye ariya-sāvako Tathāgataɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na <a id="pg315"><span class="f2 g"><b>[315]</b></span></a> moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti,||<br />
					nikkhantaɱ muttaɱ vuṭṭhitaɱ gedhamhā,||<br />
					gedho ti kho āvuso pañcann'etaɱ kāma-guṇānaɱ adhivacanaɱ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaɱ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave ariya-sāvako dhammaɱ anussarati:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī' ti.|| ||</p>

					<p class="f4">Yasmiɱ bhikkhave samaye ariya-sāvako Dhammo anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti,||<br />
					nikkhantaɱ muttaɱ vuṭṭhitaɱ gedhamhā,||<br />
					gedho ti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaɱ karitvā evam idh'ekacce sattā visuddhi-dhammā bhavanti.|| ||</p>

					<p class="f4">Puna ca paraɱ bhikkhave ariya-sāvako Sanghaɱ anussarati:|| ||</p>

					<p class="f4">'Su-paṭipanno Bhagavato sāvaka-saŋgho uju-paṭipanno Bhagavato sāvaka-saŋgho, ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni aṭṭha purisa-puggalā,||<br />
					esa Bhagavato sāvaka-saŋgho āhuneyyo,||<br />
					pāhuneyyo,||<br />
					dakkhiṇeyyo||<br />
					añjali-karaṇīyo,||<br />
					anuttaraɱ puñña-k-khettaɱ lokassā' ti.|| ||</p>

					<p class="f4">Yasmiɱ bhikkhave samaye ariya-sāvako Sanghaɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti,||<br />
					nikkhantaɱ muttaɱ vuṭṭhitaɱ gedhamhā,||<br />
					gedho ti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso <a id="pg316"><span class="f2 g"><b>[316]</b></span></a> ārammaṇaɱ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave ariya-sāvako attano sīlāni anussarati:|| ||</p>

					<p class="f4">Akhaṇḍāni acchiddāni asa-balāni akammā-sāni bhūji-s-sāni viññuppa-satthāni aparām-aṭṭhāni samādhi-saŋvatta-nikāni.|| ||</p>

					<p class="f4">Yasmiɱ bhikkhave samaye ariya-sāvako sīlaɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti,||<br />
					nikkhantaɱ muttaɱ vuṭṭhitaɱ gedhamhā,||<br />
					gedho ti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaɱ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave ariya-sāvako attano cāgaɱ anussarati:|| ||</p>

					<p class="f4">'Lābhā vata me,||<br />
					su-laddhaɱ vata me,||<br />
					yo'haɱ macchera-mala-pariyuṭṭhitāya pajāya vigata-mala-maccherena cetasā agāraɱ ajjhā-vasāmi mutta-cāgo payata-pāṇī vossagga-rato yā cayogo dāna-saɱvibhāga-rato' ti.|| ||</p>

					<p class="f4">Yasmiɱ bhikkhave samaye ariya-sāvako cāgaɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti,||<br />
					nikkhantaɱ muttaɱ vuṭṭhitaɱ gedhamhā,||<br />
					gedho ti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaɱ karitvā evam idh'ekacce sattā visuddhi-dhammā bhavanti.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave ariya-sāvako devatā anussarati:|| ||</p>

					<p class="f4">'Santi devā Cātu-m-mahā-rājikā,||<br />
					santi devā Tāvatiɱsā,||<br />
					santi devā Yāmā,||<br />
					santi devā Tusitā,||<br />
					santi devā Nimmāna-ratino,||<br />
					santi devā Paranimmita Vasa-vattino,||<br />
					santi devā Brahma-kāyikā,||<br />
					santi devā Taduttariɱ.|| ||</p>

					<p class="f4">Yathā-rūpāya saddhāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā saddhā saɱ- <a id="pg317"><span class="f2 g"><b>[317]</b></span></a> vijjati.|| ||</p>

					<p class="f4">Yathā-rūpena sīlena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaɱ sīlaɱ saŋvijjati.|| ||</p>

					<p class="f4">Yathā-rūpena sutena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaɱ sutaɱ saŋvijjati.|| ||</p>

					<p class="f4">Yathā-rūpena cāgena samannāgatā tā devatā||<br />
					ito cutā tattha uppannā,||<br />
					mayham pi tathā-rūpo cāgo saŋvijjati.|| ||</p>

					<p class="f4">Yathā-rūpāya paññāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā paññā saŋvijjatī' ti.|| ||</p>

					<p class="f4">Yasmiɱ bhikkhave samaye ariya-sāvako attano ca tāsaɱ ca devatānaɱ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññañ canev'assa||<br />
					tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti,||<br />
					nikkhantaɱ muttaɱ vuṭṭhitaɱ gedhamhā,||<br />
					gedho ti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">Sa kho so āvuso ariya-sāvako sabbaso ākāsasamena cetasā viharati,<br />
					vipulena mahaggatena appamāṇena averena avyāpajjhena.|| ||</p>

					<p class="f4">Idam pi kho āvuso ārammaṇaɱ karitvā evam idh'ekacce sattā visuddhi-dhammā bhavanti.|| ||</p>

					<p class="f4">Acchariyaɱ āvuso||<br />
					abbhūtaɱ āvuso||<br />
					yāvañ c'idaɱ tena Bhagavatā jānatā passatā arahatā Sammā-Sam-Buddhena sambādhe okās'ādhigamo anu-Buddho sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya,||<br />
					Nibbānassa sacchi-kiriyāya,||<br />
					yad idaɱ cha anussati-ṭ-ṭhānāni" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>