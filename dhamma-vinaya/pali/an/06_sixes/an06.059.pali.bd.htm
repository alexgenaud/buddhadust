<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 59. A layman who has been giving alms only to forest-gone and rag-robe wearing bhikkhus believing that these outer signs of austerity indicated Arahantship is shown a better way to judge an alms-worthy bhikkhu." />
<title>AN 6:59: Dāru-Kammika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					VI. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p59">Sutta 59</a></h4>

					<h1>Dāru-Kammika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg391"><span class="f2 g"><b>[391]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.059.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Nādike viharati Giñjakāvasathe.|| ||</p>

					<p class="f4">Atha kho dāru-kammiko gahapati yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisidi.|| ||</p>

					<p class="f4">Eka-m-antaṃ nisinnaṃ kho dāru-kammikaṃ gahapati Bhagavā etad avoca:|| ||</p>

					<p class="f4">2. "Api nu te gahapati kule dānaṃ diyatī" ti?|| ||</p>

					<p class="f4">"Diyati me bhante kule dānaṃ.|| ||</p>

					<p class="f4">Taṃ ca kho,||<br />
					ye te bhikkhū āraññakā,||<br />
					piṇḍa-pātikā,||<br />
					paṃsukulikā,||<br />
					Arahanto vā||<br />
					Arahatta-Maggaṃ vā samāpannā,||<br />
					tathā-rūpesu me bhante bhikkhūsu dānaṃ diyatī" ti.|| ||</p>

					<p class="f4">3. Dujjānaṃ kho etaṃ gahapati tayā gihinā kāma-bhoginā putta-sambodha-sayanā ajjhā-vasantena Kāsika-candanaṃ pacc'anuhontena mālā-gandha-vilepanaṃ dhāra-yantena jāta-rūpa-rajataṃ sādi-yantena:|| ||</p>

					<p class="f4">"Ime vā Arahanto,||<br />
					ime vā Arahanta-Maggaṃ samāpannā"|| ||</p>

					<p class="ctr c">&#9632;</p>

					<p class="f4">Araññako ce pi gahapati bhikkhu hoti||<br />
					uddhato,||<br />
					unnalo,||<br />
					capalo,||<br />
					mukharo,||<br />
					vikiṇṇa-vāco,||<br />
					muṭṭha-s-sati,||<br />
					asampajāno,||<br />
					asamāhīto,||<br />
					vibbhanta-citto,||<br />
					pākaṭ'indriyo,||<br />
					evaṃ so ten'aṇgena gārayho.|| ||</p>

					<p class="f4">Āraññako ce pi gahapati bhikkhu hoti||<br />
					anuddhato,||<br />
					anunnalo,||<br />
					acapalo,||<br />
					amukharo,||<br />
					avikiṇṇa-vāco,||<br />
					upatthika-sati,||<br />
					sampajāno,||<br />
					samāhito,||<br />
					ek'agga-citto,||<br />
					saṃvut'indriyo,||<br />
					evaṃ so ten'aṇgena pāsaṃso.|| ||</p>

					<p class="ctr c">&#9632;</p>

					<p class="f4">Gāmanta-vihārī ce pi gahapati bhikkhu hoti||<br />
					uddhato,||<br />
					unnalo,||<br />
					capalo,||<br />
					mukharo,||<br />
					vikiṇṇa-vāco,||<br />
					muṭṭha-s-sati,||<br />
					asampajāno,||<br />
					asamāhīto,||<br />
					vibbhanta-citto,||<br />
					pākaṭ'indriyo,||<br />
					evaṃ so ten'aṇgena gārayho.|| ||</p>

					<p class="f4">Gāmanta-vihārīko ce pi gahapati bhikkhu hoti||<br />
					anuddhato,||<br />
					anunnalo,||<br />
					acapalo,||<br />
					amukharo,||<br />
					avikiṇṇa-vāco,||<br />
					upatthika-sati,||<br />
					sampajāno,||<br />
					samāhito,||<br />
					ek'agga-citto,||<br />
					saṃvut'indriyo,||<br />
					evaṃ so ten'aṇgena pāsaṃso.|| ||</p>

					<p class="ctr c">&#9632;</p>

					<p class="f4">Piṇḍa-pātiko ce pi gahapati bhikkhu hoti||<br />
					uddhato,||<br />
					unnalo,||<br />
					capalo,||<br />
					mukharo,||<br />
					vikiṇṇa-vāco,||<br />
					muṭṭha-s-sati,||<br />
					asampajāno,||<br />
					asamāhīto,||<br />
					vibbhanta-citto,||<br />
					pākaṭ'indriyo,||<br />
					evaṃ so ten'aṇgena gārayho.|| ||</p>

					<p class="f4">Piṇḍa-pātiko ce pi gahapati bhikkhu hoti||<br />
					anuddhato,||<br />
					<a id="pg392"><span class="f2 g"><b>[392]</b></span></a> anunnalo,||<br />
					acapalo,||<br />
					amukharo,||<br />
					avikiṇṇa-vāco,||<br />
					upatthika-sati,||<br />
					sampajāno,||<br />
					samāhito,||<br />
					ek'agga-citto,||<br />
					saṃvut'indriyo,||<br />
					evaṃ so ten'aṇgena pāsaṃso.|| ||</p>

					<p class="ctr c">&#9632;</p>

					<p class="f4">Nemantaniko ce pi gahapati bhikkhu hoti||<br />
					uddhato,||<br />
					unnalo,||<br />
					capalo,||<br />
					mukharo,||<br />
					vikiṇṇa-vāco,||<br />
					muṭṭha-s-sati,||<br />
					asampajāno,||<br />
					asamāhīto,||<br />
					vibbhanta-citto,||<br />
					pākaṭ'indriyo,||<br />
					evaṃ so ten'aṇgena gārayho.|| ||</p>

					<p class="f4">Nemantaniko ce pi gahapati bhikkhu hoti||<br />
					anuddhato,||<br />
					anunnalo,||<br />
					acapalo,||<br />
					amukharo,||<br />
					avikiṇṇa-vāco,||<br />
					upatthika-sati,||<br />
					sampajāno,||<br />
					samāhito,||<br />
					ek'agga-citto,||<br />
					saṃvut'indriyo,||<br />
					evaṃ so ten'aṇgena pāsaṃso.|| ||</p>

					<p class="ctr c">&#9632;</p>

					<p class="f4">Paṃsūkūliko ce pi gahapati bhikkhu hoti||<br />
					uddhato,||<br />
					unnalo,||<br />
					capalo,||<br />
					mukharo,||<br />
					vikiṇṇa-vāco,||<br />
					muṭṭha-s-sati,||<br />
					asampajāno,||<br />
					asamāhīto,||<br />
					vibbhanta-citto,||<br />
					pākaṭ'indriyo,||<br />
					evaṃ so ten'aṇgena gārayho.|| ||</p>

					<p class="f4">Paṃsukuliko ce pi ce pi gahapati bhikkhu hoti||<br />
					anuddhato,||<br />
					anunnalo,||<br />
					acapalo,||<br />
					amukharo,||<br />
					avikiṇṇa-vāco,||<br />
					upatthika-sati,||<br />
					sampajāno,||<br />
					samāhito,||<br />
					ek'agga-citto,||<br />
					saṃvut'indriyo,||<br />
					evaṃ so ten'aṇgena pāsaṃso.|| ||</p>

					<p class="ctr c">&#9632;</p>

					<p class="f4">Gahapati cīvara-dharo ce pi gahapati bhikkhu hoti||<br />
					uddhato,||<br />
					unnalo,||<br />
					capalo,||<br />
					mukharo,||<br />
					vikiṇṇa-vāco,||<br />
					muṭṭha-s-sati,||<br />
					asampajāno,||<br />
					asamāhīto,||<br />
					vibbhanta-citto,||<br />
					pākaṭ'indriyo,||<br />
					evaṃ so ten'aṇgena gārayho.|| ||</p>

					<p class="f4">Gahapati cīvara-dharo ce pi gahapati bhikkhu hoti||<br />
					anuddhato,||<br />
					anunnalo,||<br />
					acapalo,||<br />
					amukharo,||<br />
					avikiṇṇa-vāco,||<br />
					upatthika-sati,||<br />
					sampajāno,||<br />
					samāhito,||<br />
					ek'agga-citto,||<br />
					saṃvut'indriyo,||<br />
					evaṃ so ten'aṇgena pāsaṃso.|| ||</p>

					<p class="f4">Iṇgha tvaṃ gahapati saṇghe dānaṃ dehi.|| ||</p>

					<p class="f4">Saṇghe te dānaṃ dadato cittaṃ pasīdissati||<br />
					so tvaṃ pasanna-citto kāyassa bhedā param maraṇā sugatiṃ saggaṃ lokaṃ uppa-pajjissatī" ti.|| ||</p>

					<p class="f4">"Es'āhaṃ bhante ajja-t-agge saṇghe dānaṃ dassāmi" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>