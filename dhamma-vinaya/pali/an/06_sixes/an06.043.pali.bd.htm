<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 43. The Buddha explains that whereas in the world any great bulky thing is called a Naga, the great Naga is one who commits no unskillful deed of body, speech or mind." />
<title>AN 6 43: Nāga Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p43">Sutta 43</a></h4>

					<h1>Nāga Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg344"><span class="f2 g"><b>[344]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.043.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.043.than.ati.htm#p1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane anātha piṇḍikassa ārāme.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta cīvaram ādāya Sāvatthiyaɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta paṭikkanto āyasmantaɱ Ānandaɱ amantesi:|| ||</p>

					<p class="f4">"Āyām Ānanda, yena pubb'ārāmo Mīgāramātu pā- <a id="pg345"><span class="f2 g"><b>[345]</b></span></a> sādo ten'upasankamissāma divā-vihārāyā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā āyasmatā Ānandena saddhiɱ yena pubb'ārāmo Migāra-mātu pāsādo ten'upasankami.|| ||</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito āyasmantaɱ Ānandaɱ āmantesi:|| ||</p>

					<p class="f4">"Āyām Ānanda, yena pubba-koṭṭhako ten'upasankamissāma gattāni parisiñcituɱ" ti.|| ||</p>

					<p class="f4">"Evaɱ bhante", ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā āyasmatā Ānandena saddhiɱ yena pubba-koṭṭhako ten'upasankami gattāni parisiñcituɱ.|| ||</p>

					<p class="f4">Pubba-koṭṭhake gattāni parisiñcitvā pacc'uttaritvā eka-cīvaro aṭṭhāsi gattatāni pubb-ā-paya-māno.|| ||</p>

					<p class="f4">2. Tena kho pana samayena rañño Pasenadi-Kosalassa "Seto" nāma nāgo mahā-turiya-tālita-vāditena pubba-koṭṭhakā pacc'uttarati.|| ||</p>

					<p class="f4">Api'ssu taɱ jano disvā evam āha:|| ||</p>

					<p class="f4">"Abhirūpo vata bho rañño nāgo,||<br />
					dassanīyo vata bho rañño nāgo,||<br />
					pāsādiko vata bho rañño nāgo,||<br />
					kāy'ūpapanno vata bho rañño nāgo" ti.|| ||</p>

					<p class="f4">Evaɱ vutte āyasmā Udāyi Bhagavantaɱ etad avoca:|| ||</p>

					<p class="f4">"Hatthim eva nu kho bhante mahantaɱ brahantaɱ kāy'ūpapannaɱ jano disvā evam āha:|| ||</p>

					<p class="f4">'Nāgo vata bho nāgo' ti?|| ||</p>

					<p class="f4">udāhu aññam pi kañci mahantaɱ brahantaɱ kāy'ūpapannaɱ jano disvā evam āha:|| ||</p>

					<p class="f4">'Nāgo vata bho nāgo' ti?"|| ||</p>

					<p class="f4">Hatthim pi kho Udāyi,||<br />
					mahantaɱ brahantaɱ kāy'ūpapannaɱ jano disvā evam āha:|| ||</p>

					<p class="f4">"Nāgo vata bho nāgo" ti.|| ||</p>

					<p class="f4">Assam pi kho Udāyi,||<br />
					mahantaɱ brahantaɱ kāy'upapannaɱ jano disvā evam āha:|| ||</p>

					<p class="f4">"Nāgo vata bho nāgo" ti.|| ||</p>

					<p class="f4">Goṇam pi kho Udāyi,||<br />
					mahantaɱ brahantaɱ kāy'upapannaɱ jano disvā evam āha:|| ||</p>

					<p class="f4">"Nāgo vata bho nāgo" ti.|| ||</p>

					<p class="f4">Uragam pi kho Udāyi,||<br />
					mahantaɱ brahantaɱ kāy'upapannaɱ jano disvā evam āha:|| ||</p>

					<p class="f4">"Nāgo vata ho nāgo" ti.|| ||</p>

					<p class="f4">Rukkham pi kho <a id="pg346"><span class="f2 g"><b>[346]</b></span></a> Udāyi,||<br />
					mahantaɱ brahantaɱ kāy'upapannaɱ jano disvā evam āha:|| ||</p>

					<p class="f4">"Nāgo vata bho nāgo" ti.|| ||</p>

					<p class="f4">Manussam pi kho Udāyi,||<br />
					mahantaɱ brahantaɱ kāy'upapannaɱ jano disvā evam āha:|| ||</p>

					<p class="f4">"Nāgo vata bho nāgo" ti.|| ||</p>

					<p class="f4">Api c'Udāyi,||<br />
					yo sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya,||<br />
					āguɱ na karoti kāyena vācāya manasā,||<br />
					'tam ahaɱ nāgo' ti brūmi" ti.|| ||</p>

					<p class="f4">"Acchariyaɱ bhante,||<br />
					ababhūtaɱ bhante,||<br />
					yāva su-bhāsitañ c'idaɱ bhante, Bhagavatā:|| ||</p>

					<p class="f4">'Api ca Udāyi,||<br />
					yo sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya,||<br />
					āguɱ na karoti kāyena vācāya manasā,||<br />
					"tam ahaɱ nāgo" ti brūmi' ti.|| ||</p>

					<p class="f4">Idañ ca pan'āhaɱ bhante,||<br />
					Bhagavato su-bhāsitaɱ imāhi gāthāhi anumodāmi:|| ||</p>

					      <p class="f4 in2">Manussabhūtaɱ sambuddhaɱ attadantaɱ samāhitaɱ||<br />
							Irīyamānaɱ brahmapathe cittassupasame rataɱ.|| ||</p>

					      <p class="f4 in2">Yaɱ manussā namassanti sabba-dhammāna pāraguɱ,||<br />
							Devā pi naɱ namassanti: iti me arahato sutaɱ.|| ||</p>

					      <p class="f4 in2">Sabbasaŋyojanātītaɱ vanā Nibbānam āgataɱ||<br />
							Kāmehi nekkhammarataɱ muttaɱ selā va kañcanaɱ.|| ||</p>

					      <p class="f4 in2">Sabbe accarucī nāgo Himavā'ññe siluccaye||<br />
							Sabbesaɱ nāganāmānaɱ saccanāmo anuttaro.|| ||</p>

					      <p class="f4 in2">Nāgaɱ vo kittayissāmi, na hī āguɱ karoti so||<br />
							Soraccaɱ avihiɱsā ca pādā nāgassa te duve.|| ||</p>

					      <p class="f4 in2">Tapo ca Brahma-cariyaɱ caraṇā nāgassa tyāpare||<br />
							Saddhāhattho mahānāgo upekkhāsetadantavā.|| ||</p>

					      <p class="f4 in2">Sati gīvā, siro paññā, vīmaɱsā dhammacittanā,||<br />
							Dhammakūcchi samāvāpo, viveko tassa vāladhi.|| ||</p>

					      <p class="f4 in2">So jhāyī assāsarato ajjhattaɱ susamāhito,||<br />
							Gacchaɱ samāhito nāgo, ṭhito nāgo samāhito.|| ||</p>

					      <p class="f4 in2">Seyyaɱ samāhito nāgo, nisinno pi samāhito||<br />
							<a id="pg347"><span class="f2 g"><b>[347]</b></span></a> Sabbattha saɱvuto nāgo, esā nāgassa sampadā|| ||</p>

					      <p class="f4 in2">Bhūñjati anavajjāni, sāvajjāni na bhūñjati||<br />
							Ghāsaɱ acchādanaɱ laddhā, sannidhiɱ parivajjayaɱ.|| ||</p>

					      <p class="f4 in2">Saŋyojanaɱ aṇuɱ thūlaɱ sabbaɱ chetvāna bandhanaɱ||<br />
							Yena yen'eva gacchati, anapekkho'va gacchati.|| ||</p>

					      <p class="f4 in2">Yathā pi udake jātaɱ puṇḍarīkaɱ pavaḍḍhati,||<br />
							Na upalippati toyena sucigandhaɱ manoramaɱ.|| ||</p>

					      <p class="f4 in2">Tath'eva loke sujāto Buddho loke virajjati||<br />
							Na upalippati lokena toyena padumaɱ yathā.|| ||</p>

					      <p class="f4 in2">Mahagginī pajjalito an-āhārūpasammati||<br />
							Sankhāresūpasantesu nibbuto ti pavuccati.|| ||</p>

					      <p class="f4 in2">Atth'assāyaɱ viññāpanī upamā viññuhi desitā,||<br />
							Viññassanti mahānāgā nāgaɱ nāgena desitaɱ.|| ||</p>

					      <p class="f4 in2">Vītarāgo vītadoso vitamoho anāsavo,||<br />
							Sarīraɱ vijahaɱ nāgo parinibbāti'nāsavo" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>