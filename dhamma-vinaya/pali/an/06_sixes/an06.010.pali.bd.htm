<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Sixes, Sutta 10. Mahanama asks the Buddha about the things that should be made a big thing of by the Streamwinner. He is told to establish recollection of the Buddha, Dhamma, Sangha, his own ethical conduct, his generosity, and to reflect on the fact that it is by these means that the various Gods have become such as they are." />
<title>AN 6 10: Mahānāma Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					I. Āhuneyya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p10">Sutta 10</a></h4>

					<h1>Mahānāma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg284"><span class="f2 g"><b>[284]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.010.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Atha kho Mahānāmo Sakko yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko Bhagavantaɱ etad avoca:|| ||</p>

					<p class="f4">"Yo so bhante ariya-sāvako āgata-phalo viññāta-sāsano,||<br />
					so katamena vihārena bahulaɱ viharatī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo so Mahānāma ariya-sāvako <a id="pg285"><span class="f2 g"><b>[285]</b></span></a> āgata-phalo viññāta-sāsano,||<br />
					so iminā vihārena bahulaɱ viharati:|| ||</p>

					<p class="f4">2. Idha Mahānāma ariya-sāvako Tathāgataɱ anussarati:|| ||</p>

					<p class="f4">'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā' ti.|| ||</p>

					<p class="ctr c">&#9632;</p>

					<p class="f4">Yasmiɱ Mahānāma samaye ariya-sāvako Tathāgataɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti Tathāgataɱ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaɱ,||<br />
					labhati dhamma-vedaɱ,||<br />
					labhati dhamm'ūpasaɱhitaɱ pāmujjaɱ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vediyati,||<br />
					sukhino cittaɱ samādhiyati.|| ||</p>

					<p class="f4">Ayaɱ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaɱ samāpanno Buddhānussatiɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Puna ca paraɱ Mahānāma ariya-sāvako dhammaɱ anussarati:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī' ti.|| ||</p>

					<p class="f4">Yasmiɱ Mahānāma samaye ariya-sāvako dhammaɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti dhammaɱ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaɱ,||<br />
					labhati dhamma-vedaɱ,||<br />
					labhati dhamm'ūpasaɱhitaɱ pāmujjaɱ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vediyati,||<br />
					sukhino cittaɱ samādhiyati.|| ||</p>

					<p class="ctr c">&#9632;</p>

					<p class="f4">Ayaɱ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho <a id="pg286"><span class="f2 g"><b>[286]</b></span></a> viharati,||<br />
					Dhamma-sotaɱ samāpanno Dhamm'ānussatiɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Puna ca paraɱ Mahānāma ariya-sāvako Sanghaɱ anussarati:|| ||</p>

					<p class="f4">'Su-paṭi-panno Bhagavato sāvaka-saŋgho||<br />
					uju-paṭi-panno Bhagavato sāvaka-saŋgho,||<br />
					ñāya-paṭi-panno Bhagavato sāvaka-saŋgho,||<br />
					sāmīci-paṭi-panno Bhagavato sāvaka-saŋgho,||<br />
					yad idaɱ cattāri purisa-yugāni aṭṭha purisa-puggalā,||<br />
					esa Bhagavato sāvaka-saŋgho āhuneyyo,||<br />
					pāhuneyyo,||<br />
					dakkhiṇeyyo||<br />
					añjali-karaṇīyo,||<br />
					anuttaraɱ puñña-k-khettaɱ lokassā' ti.|| ||</p>

					<p class="ctr c">&#9632;</p>

					<p class="f4">Yasmiɱ Mahānāma samaye ariya-sāvako dhammaɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti Sanghaɱ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaɱ,||<br />
					labhati dhamma-vedaɱ,||<br />
					labhati dhamm'ūpasaɱhitaɱ pāmujjaɱ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vediyati,||<br />
					sukhino cittaɱ samādhiyati.|| ||</p>

					<p class="f4">Ayaɱ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaɱ samāpanno Saŋgh'ānussatiɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Puna ca paraɱ Mahānāma ariya-sāvako attano silāni anussarati:|| ||</p>

					<p class="f4">Akhaṇḍāni acchiddāni asa-balāni akammā-sāni bhūji-s-sāni viññuppa-satthāni aparām-aṭṭhāni samādhi-saŋvatta-nikāni.|| ||</p>

					<p class="ctr c">&#9632;</p>

					<p class="f4">Yasmiɱ Mahānāma samaye ariya-sāvako sīlaɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti sīlaɱ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaɱ,||<br />
					labhati dhamma-vedaɱ,||<br />
					labhati dhamm'ūpasaɱhitaɱ pāmujjaɱ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vediyati,||<br />
					sukhino cittaɱ samādhiyati.|| ||</p>

					<p class="f4"><a id="pg287"><span class="f2 g"><b>[287]</b></span></a> Ayaɱ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaɱ samāpanno sīl'ānussatiɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Puna ca paraɱ Mahānāma ariya-sāvako attano cāgaɱ anussarati:|| ||</p>

					<p class="f4">'Lābhā vata me,||<br />
					su-laddhaɱ vata me,||<br />
					yo'haɱ macchera-mala-pariyuṭṭhitāya pajāya vigata-mala-maccherena cetasā agāraɱ ajjhā-vasāmi mutta-cāgo payata-pāṇī vossagga-rato yā cayogo dāna-saɱvibhāga-rato' ti.|| ||</p>

					<p class="ctr c">&#9632;</p>

					<p class="f4">Yasmiɱ Mahānāma samaye ariya-sāvako cāgaɱ anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti cāgaɱ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaɱ,||<br />
					labhati dhamma-vedaɱ,||<br />
					labhati dhamm'ūpasaɱhitaɱ pāmujjaɱ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vediyati,||<br />
					sukhino cittaɱ samādhiyati.|| ||</p>

					<p class="f4">Ayaɱ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaɱ samāpanno cāg'ānussatiɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Puna ca paraɱ Mahānāma ariya-sāvako devat'ānussatiɱ bhāveti:|| ||</p>

					<p class="f4">'Santi devā Cātu-m-mahā-rājikā,||<br />
					santi devā Tāvatiɱsā,||<br />
					santi devā Yāmā,||<br />
					santi devā Tusitā,||<br />
					santi devā Nimmāna-ratino,||<br />
					santi devā Paranimmita Vasa-vattino,||<br />
					santi devā Brahma-kāyikā,||<br />
					santi devā Taduttariɱ.|| ||</p>

					<p class="ctr c">&#9632;</p>

					<p class="f4">Yathā-rūpāya saddhāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā saddhā saŋvijjati.|| ||</p>

					<p class="ctr c">&#9632;</p>

					<p class="f4">Yathā-rūpena sīlena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaɱ sīlaɱ saŋvijjati.|| ||</p>

					<p class="ctr c">&#9632;</p>

					<p class="f4">Yathā-rūpena sutena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaɱ sutaɱ saŋvijjati.|| ||</p>

					<p class="ctr c">&#9632;</p>

					<p class="f4">Yathā-rūpena cāgena samannāgatā tā devatā||<br />
					ito cutā tattha uppannā,||<br />
					mayham pi tathā-rūpo cāgo saŋvijjati.|| ||</p>

					<p class="ctr c">&#9632;</p>

					<p class="f4">Yathā-rūpāya paññāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā paññā saŋvijjatī' ti.|| ||</p>

					<p class="ctr c">&#9632;</p>

					<p class="f4">Yas- <a id="pg288"><span class="f2 g"><b>[288]</b></span></a> miɱ Mahānāma samaye ariya-sāvako attano ca tāsaɱ ca devatānaɱ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññañ ca anussarati,||<br />
					nev'assa tasmiɱ samaye rāga-pariyuṭṭhitaɱ cittaɱ hoti,||<br />
					na dosa-pariyuṭṭhitaɱ cittaɱ hoti,||<br />
					na moha-pariyuṭṭhitaɱ cittaɱ hoti,||<br />
					ujugatam ev'assa tasmiɱ samaye cittaɱ hoti tā devatā ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaɱ,||<br />
					labhati dhamma-vedaɱ,||<br />
					labhati dhamm'ūpasaɱhitaɱ pāmujjaɱ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaɱ vediyati,||<br />
					sukhino cittaɱ samādhiyati.|| ||</p>

					<p class="f4">Ayaɱ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaɱ samāpanno devat'ānussatiɱ bhāveti.|| ||</p>

					<p class="f4">Yo so Mahānāma ariya-sāvako āgata-phalo viññāta-sāsano,||<br />
					so iminā vihārena bahulaɱ viharatī" ti.|| ||</p>

					<p class="ctr">Āhuneyya Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>