<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Sixes, Sutta 10. Mahanama asks the Buddha about the things that should be made a big thing of by the Streamwinner. He is told to establish recollection of the Buddha, Dhamma, Saṇgha, his own ethical conduct, his generosity, and to reflect on the fact that it is by these means that the various Gods have become such as they are." />
<title>AN 6 10: Mahānāma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka-Nipāta<br />
					I. Āhuneyya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p10">Sutta 10</a></h4>

					<h1>Mahānāma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg284"><span class="f2 g"><b>[284]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.010.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">Atha kho Mahānāmo Sakko yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahānāmo Sakko Bhagavantaṃ etad avoca:|| ||</p>

					<p class="f4">"Yo so bhante ariya-sāvako āgata-phalo viññāta-sāsano,||<br />
					so katamena vihārena bahulaṃ viharatī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo so Mahānāma ariya-sāvako <a id="pg285"><span class="f2 g"><b>[285]</b></span></a> āgata-phalo viññāta-sāsano,||<br />
					so iminā vihārena bahulaṃ viharati:|| ||</p>

					<p class="f4">2. Idha Mahānāma ariya-sāvako Tathāgataṃ anussarati:|| ||</p>

					<p class="f4">'Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā' ti.|| ||</p>

					<p class="ctr c">&#9632;</p>

					<p class="f4">Yasmiṃ Mahānāma samaye ariya-sāvako Tathāgataṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti Tathāgataṃ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaṃ samāpanno Buddh'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Puna ca paraṃ Mahānāma ariya-sāvako dhammaṃ anussarati:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī' ti.|| ||</p>

					<p class="f4">Yasmiṃ Mahānāma samaye ariya-sāvako dhammaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti dhammaṃ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="ctr c">&#9632;</p>

					<p class="f4">Ayaṃ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho <a id="pg286"><span class="f2 g"><b>[286]</b></span></a> viharati,||<br />
					Dhamma-sotaṃ samāpanno Dhamm'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Puna ca paraṃ Mahānāma ariya-sāvako Saṇghaṃ anussarati:|| ||</p>

					<p class="f4">'Su-paṭipanno Bhagavato sāvaka-saṇgho||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni aṭṭha purisa-puggalā,||<br />
					esa Bhagavato sāvaka-saṇgho āhuneyyo,||<br />
					pāhuneyyo,||<br />
					dakkhiṇeyyo||<br />
					añjali-karaṇīyo,||<br />
					anuttaraṃ puñña-k-khettaṃ lokassā' ti.|| ||</p>

					<p class="ctr c">&#9632;</p>

					<p class="f4">Yasmiṃ Mahānāma samaye ariya-sāvako dhammaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti Saṇghaṃ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaṃ samāpanno Saṇgh'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Puna ca paraṃ Mahānāma ariya-sāvako attano silāni anussarati:|| ||</p>

					<p class="f4">Akhaṇḍāni acchiddāni asa-balāni akammā-sāni bhūji-s-sāni viññuppa-satthāni aparām-aṭṭhāni samādhi-saṃvaṭṭanikāni.|| ||</p>

					<p class="ctr c">&#9632;</p>

					<p class="f4">Yasmiṃ Mahānāma samaye ariya-sāvako sīlaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti sīlaṃ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4"><a id="pg287"><span class="f2 g"><b>[287]</b></span></a> Ayaṃ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaṃ samāpanno sīl'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Puna ca paraṃ Mahānāma ariya-sāvako attano cāgaṃ anussarati:|| ||</p>

					<p class="f4">'Lābhā vata me,||<br />
					su-laddhaṃ vata me,||<br />
					yo'haṃ macchera-mala-pariyuṭṭhitāya pajāya vigata-mala-maccherena cetasā agāraṃ ajjhāvasāmi mutta-cāgo payata-pāṇī vossagga-rato yā cayogo dāna-saṃvibhāga-rato' ti.|| ||</p>

					<p class="ctr c">&#9632;</p>

					<p class="f4">Yasmiṃ Mahānāma samaye ariya-sāvako cāgaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti cāgaṃ ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaṃ samāpanno cāg'ānu-s-satiṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Puna ca paraṃ Mahānāma ariya-sāvako devat'ānu-s-satiṃ bhāveti:|| ||</p>

					<p class="f4">'Santi devā Cātu-m-mahā-rājikā,||<br />
					santi devā Tāvatiṃsā,||<br />
					santi devā Yāmā,||<br />
					santi devā Tusitā,||<br />
					santi devā Nimmāna-ratino,||<br />
					santi devā Paranimmita Vasa-vattino,||<br />
					santi devā Brahma-kāyikā,||<br />
					santi devā Taduttariṃ.|| ||</p>

					<p class="ctr c">&#9632;</p>

					<p class="f4">Yathā-rūpāya saddhāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā saddhā saṃvijjati.|| ||</p>

					<p class="ctr c">&#9632;</p>

					<p class="f4">Yathā-rūpena sīlena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaṃ sīlaṃ saṃvijjati.|| ||</p>

					<p class="ctr c">&#9632;</p>

					<p class="f4">Yathā-rūpena sutena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaṃ sutaṃ saṃvijjati.|| ||</p>

					<p class="ctr c">&#9632;</p>

					<p class="f4">Yathā-rūpena cāgena samannāgatā tā devatā||<br />
					ito cutā tattha uppannā,||<br />
					mayham pi tathā-rūpo cāgo saṃvijjati.|| ||</p>

					<p class="ctr c">&#9632;</p>

					<p class="f4">Yathā-rūpāya paññāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā paññā saṃvijjatī' ti.|| ||</p>

					<p class="ctr c">&#9632;</p>

					<p class="f4">Yas- <a id="pg288"><span class="f2 g"><b>[288]</b></span></a> miṃ Mahānāma samaye ariya-sāvako attano ca tāsaṃ ca devatānaṃ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññañ ca anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti tā devatā ārabbha.|| ||</p>

					<p class="ctr c">&#9632;</p>

					<p class="f4">Ujugata-citto kho pana Mahānāma ariya-sāvako labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati,||<br />
					sukhino cittaṃ samādhiyati.|| ||</p>

					<p class="f4">Ayaṃ vuccati Mahānāma ariya-sāvako:||<br />
					visama-gatāya pajāya samapanno viharati,||<br />
					savyāpajjhāya pajāya avyāpajjho viharati,||<br />
					Dhamma-sotaṃ samāpanno devat'ānu-s-satiṃ bhāveti.|| ||</p>

					<p class="f4">Yo so Mahānāma ariya-sāvako āgata-phalo viññāta-sāsano,||<br />
					so iminā vihārena bahulaṃ viharatī" ti.|| ||</p>

					<p class="ctr">Āhuneyya Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>