<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 54. Dhammika, a short-tempered bhikkhu is making life so uncomfortable for other bhikkhus that they no longer wish to live with him. As a result the lay followers drive him away and goes to visit the Buddha. The Buddha, without chastizing him, leads him by parables to an understanding of the error of his ways." />
<title>AN 6 54: Dhammika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p54">Sutta 54</a></h4>

					<h1>Dhammika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg366"><span class="f2 g"><b>[366]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.054.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Tena kho pana samayen'āyasmā Dhammiko jāti-bhūmiyaɱ āvāsiko hoti sabbaso jāti-bhūmiyaɱ sattasu āvāsesu.|| ||</p>

					<p class="f4">Tatra sudaɱ āyasmā Dhammiko āgantuke bhikkhū||<br />
					akkosati,||<br />
					paribhāsati,||<br />
					vihiɱsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhu āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti||<br />
					riñcanti āvāsaɱ.|| ||</p>

					<p class="f4">Atha kho jāti-bhūmakānaɱ upāsakānaɱ etad ahosi:|| ||</p>

					<p class="f4">"Mayaɱ kho bhikkhu-Saŋghaɱ pacc'upaṭṭhitā cīvara-piṇḍa-pāta-sen'āsana-gilāna-paccaya-bhesajja-parikkhārena||<br />
					atha kho pana āgantukā bhikkhu pakkamanti,||<br />
					na sanṭhahanti,||<br />
					riñcanti āvāsaɱ.|| ||</p>

					<p class="f4">Ko nu kho hetu,||<br />
					ko paccayo||<br />
					yena āgantukā bhikkhū||<br />
					pakkamanti,||<br />
					na saṇṭhahanti,||<br />
					riñcanti āvāsan" ti?|| ||</p>

					<p class="f4">Atha kho jāti-bhūmakānaɱ upāsakānaɱ etad ahosi:|| ||</p>

					<p class="f4">"Ayaɱ kho āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiɱsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhū āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti,||<br />
					riñcanti āvāsaɱ.|| ||</p>

					<p class="f4">Yan nūna mayaɱ āyasmantaɱ Dhammikaɱ pabbājeyyāmā" ti.|| ||</p>

					<p class="f4">Atha kho jāti-bhūmakā upāsakā yen'āyasmā Dhammiko ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Dhammikaɱ etad avocuɱ:|| ||</p>

					<p class="f4">"Pakkamatu bhante āyasmā Dhammiko imamhā āvāsā,||<br />
					alaɱ te idha vāsenā" ti.|| ||</p>

					<p class="f4">2. Atha kho āyasmā Dhammiko tamhā āvāsaɱ aññaɱ avāsaɱ agamāsi.|| ||</p>

					<p class="ctr c">&#9632;</p>

					<p class="f4">Tatra pi sudaɱ āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiɱsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhu āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti||<br />
					riñ- <a id="pg367"><span class="f2 g"><b>[367]</b></span></a> canti āvāsaɱ.|| ||</p>

					<p class="f4">Atha kho jāti-bhūmakānaɱ upāsakānaɱ etad ahosi:|| ||</p>

					<p class="f4">"Mayaɱ kho bhikkhu-Saŋghaɱ pacc'upaṭṭhitā cīvara-piṇḍa-pāta-sen'āsana-gilāna-paccaya-bhesajja-parikkhārena||<br />
					atha kho pana āgantukā bhikkhu pakkamanti,||<br />
					na sanṭhahanti,||<br />
					riñcanti āvāsaɱ.|| ||</p>

					<p class="f4">Ko nu kho hetu,||<br />
					ko paccayo||<br />
					yena āgantukā bhikkhū||<br />
					pakkamanti,||<br />
					na saṇṭhahanti,||<br />
					riñcanti āvāsan" ti?|| ||</p>

					<p class="f4">Atha kho jāti-bhūmakānaɱ upāsakānaɱ etad ahosi:|| ||</p>

					<p class="f4">"Ayaɱ kho āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiɱsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhū āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti,||<br />
					riñcanti āvāsaɱ.|| ||</p>

					<p class="f4">Yan nūna mayaɱ āyasmantaɱ Dhammikaɱ pabbājeyyāmā" ti.|| ||</p>

					<p class="f4">Atha kho jāti-bhūmakā upāsakā yen'āyasmā Dhammiko ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Dhammikaɱ etad avocuɱ:|| ||</p>

					<p class="f4">"Pakkamatu bhante āyasmā Dhammiko imamhā āvāsā,||<br />
					alaɱ te idha vāsenā" ti.|| ||</p>

					<p class="f4">3. Atha kho āyasmā Dhammiko tamhā āvāsaɱ aññaɱ avāsaɱ agamāsi.|| ||</p>

					<p class="ctr c">&#9632;</p>

					<p class="f4">Tatra pi sudaɱ āyasmā Dhammiko āgantuke bhikkhū||<br />
					akkosati,||<br />
					paribhāsati,||<br />
					vihiɱsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhu āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti||<br />
					riñcanti āvāsaɱ.|| ||</p>

					<p class="f4">Atha kho jāti-bhūmakānaɱ upāsakānaɱ etad ahosi:|| ||</p>

					<p class="f4">"Mayaɱ kho bhikkhu-Saŋghaɱ pacc'upaṭṭhitā cīvara-piṇḍa-pāta-sen'āsana-gilāna-paccaya-bhesajja-parikkhārena||<br />
					atha kho pana āgantukā bhikkhu pakkamanti,||<br />
					na sanṭhahanti,||<br />
					riñcanti āvāsaɱ.|| ||</p>

					<p class="f4">Ko nu kho hetu,||<br />
					ko paccayo||<br />
					yena āgantukā bhikkhū||<br />
					pakkamanti,||<br />
					na saṇṭhahanti,||<br />
					riñcanti āvāsan" ti?|| ||</p>

					<p class="f4">Atha kho jāti-bhūmakānaɱ upāsakānaɱ etad ahosi:|| ||</p>

					<p class="f4">"Ayaɱ kho āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiɱsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhū āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti,||<br />
					<a id="pg368"><span class="f2 g"><b>[368]</b></span></a> riñcanti āvāsaɱ.|| ||</p>

					<p class="f4">Yan nūna mayaɱ āyasmantaɱ Dhammikaɱ pabbājeyyāmā" ti.|| ||</p>

					<p class="f4">Atha kho jāti-bhūmakā upāsakā yen'āyasmā Dhammiko ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Dhammikaɱ etad avocuɱ:|| ||</p>

					<p class="f4">"Pakkamatu bhante āyasmā Dhammiko sabbaso jāti-bhūmiyaɱ sattahi āvāsehī" ti.|| ||</p>

					<p class="ctr c">&#9632;</p>

					<p class="f4">4. Atha kho āyasmato Dhammikassa etad ahosi:|| ||</p>

					<p class="f4">"Pabbājito kho'mhi||<br />
					jāti-bhūmakehi upāsakehi sabbaso jāti-bhūmiyaɱ sattahi āvāsehi,||<br />
					kahan nū kho dāni gacchāmī" ti?|| ||</p>

					<p class="f4">Atha kho āyasmato Dhammikassa etad ahosi:|| ||</p>

					<p class="f4">"Yan nūnāhaɱ yena Bhagavā ten'upasankameyyan" ti?|| ||</p>

					<p class="f4">Atha kho āyasmā Dhammiko patta-cīvaram ādāya yena Rājagahaɱ tena pakkāmi.|| ||</p>

					<p class="f4">Anupubbena yena Rājagahaɱ Gijjhakūṭo pabbato,||<br />
					yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Dhammikaɱ Bhagavā etad avoca:|| ||</p>

					<p class="f4">"Handa kuto nu tvaɱ brāhmaṇa Dhammika,||<br />
					āgachchasī" ti?|| ||</p>

					<p class="f4">"Pabbājito ahaɱ bhante jāti-bhūmakehi upāsakehi sabbaso jāti-bhūmiyaɱ sattahi āvāsehī" ti.|| ||</p>

					<p class="f4">"Alaɱ brāhmaṇa Dhammika, kiɱ te iminā?|| ||</p>

					<p class="f4">Yaɱ tvaɱ tato tato pabbā-jenti,||<br />
					so tvaɱ tato tato pabbājito mam eva santike āgacchasi.|| ||</p>

					<p class="f4">5. Bhūta-pubbaɱ, brāhmaṇa Dhammika,||<br />
					sāmuddikā vāṇijā tīra-dassiɱ sakuṇaɱ gahetvā nāvāya samuddaɱ ajjho-gāhanti.|| ||</p>

					<p class="f4">Te atīradakkhīṇīyā nāvāya tīra-dassiɱ sakuṇaɱ muñcanti.|| ||</p>

					<p class="f4">So gacchat'eva purattimaɱ disaɱ,||<br />
					gacchati pacchimaɱ disaɱ,||<br />
					gacchati uttaraɱ disaɱ,||<br />
					gacchati dakkhiṇaɱ disaɱ,||<br />
					gacchati uddhaɱ,||<br />
					gacchati anudisaɱ.|| ||</p>

					<p class="f4">Sace so samantā tīraɱ passati,||<br />
					tathā gatako va hoti.|| ||</p>

					<p class="f4">Sace pana so samantā tīraɱ na passati,||<br />
					tam eva nāvaɱ paccā-gacchati.|| ||</p>

					<p class="f4">Evam eva kho brāhmaṇa Dhammika,||<br />
					yaɱ tvaɱ tato tato pabbā-jenti,||<br />
					so tvaɱ tato tato pabbājito mam'eva santikaɱ āgacchasi.|| ||</p>

					<p class="f4"><a id="pg369"><span class="f2 g"><b>[369]</b></span></a> Bhūta-pubbaɱ, brāhmaṇa Dhammika,||<br />
					rañño Koravyassa Suppatiṭṭho nāma Nigrodha-rājā ahosi pañcasākho sītacchāyo manoramo.|| ||</p>

					<p class="f4">Suppatiṭṭassa kho pana brāhmaṇa Dhammika,||<br />
					Nigrodha-rājassa dvādasa yojanāni abhiniveso ahosi,||<br />
					pañca yojanāni mulakasantānakānaɱ.|| ||</p>

					<p class="f4">Suppatiṭṭhassa kho pana brāhmaṇa Dhammika,||<br />
					nigodharājassa tāva mahantāni phalāni ahesuɱ.|| ||</p>

					<p class="f4">Seyyathā pi nāma āḷhakathālikā,||<br />
					evam assa sāduni phalāni ahesuɱ,||<br />
					seyyathā pi nāma khuddam madhuɱ anīlakaɱ.|| ||</p>

					<p class="f4">Suppatiṭṭhassa kho pana brāhmaṇa Dhammika,||<br />
					Nigrodha-rājassa||<br />
					ekaɱ khandhaɱ rājā paribhuñjati saddhiɱ itthāgārena,||<br />
					ekaɱ khandhaɱ balakāyo paribhuñjati,||<br />
					ekaɱ khandhaɱ negamajāna-padā paribhuñjanti,||<br />
					ekaɱ khandhaɱ samaṇa-brāhmaṇā paribhuñjanti,||<br />
					ekaɱ khandhaɱ miga-pakkino paribhuñjanti.|| ||</p>

					<p class="f4">Suppatiṭṭhassa kho pana brāhmaṇa Dhammika Nigrodha-rājassa na koci phalāni rakkhati.|| ||</p>

					<p class="f4">Na ca sudaɱ añña-maññassa phalāni hiɱsanti.|| ||</p>

					<p class="f4">Atha kho brāhmaṇa Dhammika,||<br />
					aññataro pūriso Suppatiṭṭhassa Nigrodha-rājassa yāva-datthaɱ phalāni bhakkhitvā sākhaɱ bhañjitvā pakkāmi.|| ||</p>

					<p class="f4">Atha kho brāhmaṇa Dhammika,||<br />
					Suppatiṭṭhe Nigrodha-rāje adhivatthāya devatāya etad ahosi:|| ||</p>

					<p class="f4">'Acchariyaɱ vata bho,||<br />
					abbhūtaɱ vata bho,||<br />
					yāva pāpo manusso yatra hi nāma Suppatiṭṭhassa Nigrodha-rājassa yāva-datthaɱ phalāni bhakkhitvā sākhaɱ bhañjitvā pakkamissati,||<br />
					yan nūna Suppatiṭṭho Nigrodha-rājā āyatiɱ phalaɱ na dadeyyā' ti.|| ||</p>

					<p class="f4">Atha kho brāhmaṇa Dhammika,||<br />
					Suppatiṭṭho Nigrodha-rājā āyatiɱ phalaɱ nādāsi.|| ||</p>

					<p class="f4">Atha kho brāhmana Dhammika,||<br />
					<a id="pg3700"><span class="f2 g"><b>[370]</b></span></a> rājā Koravyo yena Sakko devanam indo ten'upasankami.|| ||</p>

					<p class="f4">Upasakamitvā Sakkaɱ devānam indaɱ etad avoca:|| ||</p>

					<p class="f4">'Yagghe mārisa, jāneyyāsi,||<br />
					Suppatiṭṭho Nigrodha-rājā phalaɱ na detī' ti?|| ||</p>

					<p class="f4">Atha kho brāhmaṇa Dhammika,||<br />
					Sakko devānam indo tathā-rūpaɱ iddhābhi-sankhāraɱ abhisaŋkhāsi,||<br />
					yathā bhusā vāta-vuṭṭhi āgantvā Suppatiṭṭhaɱ Nigrodha-rājaɱ pātesi ummūlam akāsi.|| ||</p>

					<p class="f4">Atha kho brāhmaṇa Dhammika,||<br />
					Suppatiṭṭhe Nigrodha-rāje adhivatthā devatā dukkhī dummanā assumukhī rudamānā eka-m-antaɱ aṭṭhāsi.|| ||</p>

					<p class="f4">Atha kho brāhmaṇa Dhammika,||<br />
					Sakko devānam indo yena Suppatiṭṭhe Nigrodha-rāje adhivatthā devatā ten'upasankami.|| ||</p>

					<p class="f4">Upasaŋkamitvā Suppatiṭṭhe Nigrodha-rāje adhivatthaɱ devataɱ etad avoca:|| ||</p>

					<p class="f4">'Kin nu tvaɱ devate dukkhī dummanā assumukhī rudamānā eka-m-antaɱ ṭhitā' ti?|| ||</p>

					<p class="f4">'Tathā hi pana me mārisa,||<br />
					bhūsā vāta-vuṭṭhi āgantvā bhavanaɱ pātesi ummūlam akāsī' ti.|| ||</p>

					<p class="f4">'Api nu tvaɱ devate,||<br />
					rukkha-dhamme ṭhitāya bhūsā vāta-vuṭṭhi āgantvā bhavanaɱ pavattesi ummūlam akāsī' ti?|| ||</p>

					<p class="f4">'Kathaɱ pana mārisa rukkho rukkha-dhamme ṭhito hotī' ti?|| ||</p>

					<p class="f4">'Idh'eva devate,||<br />
					rukkhassa mūlaɱ mūlatthikā haranti,||<br />
					tacaɱ tacatthikā haranti,||<br />
					pattaɱ pattatthikā haranti,||<br />
					pupphaɱ pupphatthikā haranti,||<br />
					phalaɱ phalatthikā haranti||<br />
					na ca tena devatāya anatta-manatā vā||<br />
					anabhiraddhi vā||<br />
					karaṇīyā.|| ||</p>

					<p class="f4">Evaɱ kho devate rukkho rukkha-dhamme ṭhito hotī' ti.|| ||</p>

					<p class="f4">'Aṭṭhitāy'eva kho me mārisa rukkha-dhamme bhūsā vāta-vuṭṭhi āgantvā bhavanaɱ pātesi ummūlam akāsi' ti.|| ||</p>

					<p class="f4">'Sace kho tvaɱ devate rukkha-dhamme tiṭṭheyyāsi,||<br />
					siyā pe te bhavanaɱ yathāpure' ti.|| ||</p>

					<p class="f4">'Ṭhassām'ahaɱ <a id="pg371"><span class="f2 g"><b>[371]</b></span></a> mārisa rukkha-dhamme,||<br />
					hotu me bhavanaɱ yathāpūre' ti.|| ||</p>

					<p class="f4">Atha kho brāhmaṇa Dhammika,||<br />
					Sakko devānam indo tathā-rūpaɱ iddhābhi-sankhāraɱ abhisaŋkhāsi,||<br />
					yathā bhūsā vāta-vuṭṭhi āgantvā Suppatiṭṭhaɱ Nigrodha-rājaɱ ussāpesi,||<br />
					sacchavīni mūlāni ahesuɱ.|| ||</p>

					<p class="f4">Evam eva kho brāhmaṇa Dhammika,||<br />
					api nū taɱ samaṇa-dhamme ṭhitaɱ jāti-bhūmikā upāsakā pabbājeyyuɱ sabbaso jāti-bhūmiyaɱ sattahi āvāsehī" ti?|| ||</p>

					<p class="f4">"Kathaɱ pana bhante samaṇo samaṇa-dhamme ṭhito hoti" ti?|| ||</p>

					<p class="f4">"Idha brāhmaṇa Dhammika,||<br />
					samaṇo akkosantaɱ na paccakkosati,||<br />
					rosentaɱ na paṭirosati,||<br />
					bhaṇḍantaɱ na paṭibhaṇḍati.|| ||</p>

					<p class="f4">Evaɱ kho brāhmaṇa Dhammika,||<br />
					samaṇo samaṇa-dhamme ṭhito hotī" ti.|| ||</p>

					<p class="f4">"Aṭṭhitaɱ yeva kho maɱ bhante samaṇa-dhamme jāti-bhūmikā upāsakā pabbājesuɱ sabbaso jāti-bhūmiyaɱ sattahī āvāsehī" ti.|| ||</p>

					<p class="f4">7. "Bhūta-pubbaɱ brāhmaṇa Dhammika,||<br />
					Sunetto nāma Satthā ahosi titthakaro kāmesu vīta-rāgo.|| ||</p>

					<p class="f4">Sunettassa kho pana brāhmaṇa Dhammika,||<br />
					Satthuno anekāni sāvakasatāni ahesuɱ.|| ||</p>

					<p class="f4">Sunetto Satthā sāvakānaɱ Brahma-lokasahavyatāya dhammaɱ deseti.|| ||</p>

					<p class="f4">Ye kho pana brāhmaṇa Dhammika,||<br />
					Sunettassa Satthuno Brahma-lokasahavyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye kho pana brāhmaṇa Dhammika,||<br />
					Sunettassa Satthuno Brahma-lokasahavyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p class="ctr c">&#9632;</p>

					<p class="f4">Bhūta-pubbaɱ brāhmaṇa Dhammika, Mūgapakkho nāma Satthā ahosi titthakaro kāmesu vīta-rāgo.|| ||</p>

					<p class="f4">Mūgapakkhassa kho pana brāhmaṇa Dhammika,||<br />
					Satthuno anekāni sāvakasatāni ahesuɱ.|| ||</p>

					<p class="f4">Mūgapakkho Satthā sāvakānaɱ Brahma-lokasahavyatāya dhammaɱ deseti.|| ||</p>

					<p class="f4">Ye kho pana brāhmaṇa Dhammika,||<br />
					Mūgapakkhassa Satthuno Brahma-lokasahavyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye kho pana brāhmaṇa Dhammika,||<br />
					Mūgapakkhassa Satthuno Brahma-lokasahavyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p class="ctr c">&#9632;</p>

					<p class="f4">Bhūta-pubbaɱ brāhmaṇa Dhammika, Araṇemi nāma Satthā ahosi titthakaro kāmesu vīta-rāgo.|| ||</p>

					<p class="f4">Araṇemissa kho pana brāhmaṇa Dhammika,||<br />
					Satthuno anekāni sāvakasatāni ahesuɱ.|| ||</p>

					<p class="f4">Araṇemino Satthā sāvakānaɱ Brahma-lokasahavyatāya dhammaɱ deseti.|| ||</p>

					<p class="f4">Ye kho pana brāhmaṇa Dhammika,||<br />
					Araṇemissa Satthuno Brahma-lokasahavyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye kho pana brāhmaṇa Dhammika,||<br />
					Araṇemissa Satthuno Brahma-lokasahavyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p class="ctr c">&#9632;</p>

					<p class="f4">Bhūta-pubbaɱ brāhmaṇa Dhammika, Kuddālako nāma Satthā ahosi titthakaro kāmesu vīta-rāgo.|| ||</p>

					<p class="f4">Kuddālakassa kho pana brāhmaṇa Dhammika,||<br />
					Satthuno anekāni sāvakasatāni ahesuɱ.|| ||</p>

					<p class="f4">Kuddālako Satthā sāvakānaɱ Brahma-lokasahavyatāya dhammaɱ deseti.|| ||</p>

					<p class="f4">Ye kho pana brāhmaṇa Dhammika,||<br />
					Kuddālakassa Satthuno Brahma-lokasahavyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye kho pana brāhmaṇa Dhammika,||<br />
					Kuddālakassa Satthuno Brahma-lokasahavyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p class="ctr c">&#9632;</p>

					<p class="f4">Bhūta-pubbaɱ brāhmaṇa Dhammika, Hatthipālo nāma Satthā ahosi titthakaro kāmesu vīta-rāgo.|| ||</p>

					<p class="f4">Hatthipālassa kho pana brāhmaṇa Dhammika,||<br />
					Satthuno anekāni sāvakasatāni ahesuɱ.|| ||</p>

					<p class="f4">Hatthipālo Satthā sāvakānaɱ Brahma-lokasahavyatāya dhammaɱ deseti.|| ||</p>

					<p class="f4">Ye kho pana brāhmaṇa Dhammika,||<br />
					Hatthipālassa Satthuno Brahma-lokasahavyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye kho pana brāhmaṇa Dhammika,||<br />
					Hatthipālassa Satthuno Brahma-lokasahavyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p class="ctr c">&#9632;</p>

					<p class="f4">Bhūta-pubbaɱ brāhmaṇa Dhammika, <a id="pg372"><span class="f2 g"><b>[372]</b></span></a> Jotipālo nāma Satthā ahosi titthakaro kāmesu vīta-rāgo.|| ||</p>

					<p class="f4">Jotipālassa kho pana brāhmaṇa Dhammika,||<br />
					Satthuno anekāni sāvakasatāni ahesuɱ.|| ||</p>

					<p class="f4">Jotipālo Satthā sāvakānaɱ Brahma-lokasahavyatāya dhammaɱ deseti.|| ||</p>

					<p class="f4">Ye kho pana brāhmaṇa Dhammika,||<br />
					Jotipālassa Satthuno Brahma-lokasahavyatāya dhammaɱ desentassa cittāni na pasādesuɱ,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapajjiɱsu.|| ||</p>

					<p class="f4">Ye kho pana brāhmaṇa Dhammika,||<br />
					Jotipālassa Satthuno Brahma-lokasahavyatāya dhammaɱ desentassa cittāni pasādesuɱ,||<br />
					te kāyassa bhedā param maraṇā sugatiɱ saggaɱ lokaɱ upapajjiɱsu.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi brāhmaṇa Dhammika,||<br />
					yo ime cha Satthāre titthakare kāmesū vīta-rāge aneka-sataparivāre sasāvaka-saŋghe paduṭṭhacitto akkoseyya,||<br />
					paribhāseyya,||<br />
					bahuɱ so apuññaɱ pasaveyyā" ti?|| ||</p>

					<p class="f4">"Evaɱ bhante."|| ||</p>

					<p class="f4">8. "Yo kho brāhmaṇa Dhammika,||<br />
					ime cha Satthāre titthakare kāmesu vīta-rāge aneka-sataparivāre sasāvaka-saŋghe paduṭṭhacitto akkoseyya,||<br />
					paribhāseyya,||<br />
					bahuɱ so apuññaɱ pasaveyya.|| ||</p>

					<p class="f4">Yo ekaɱ diṭṭhi-sampannaɱ puggalaɱ paduṭṭhacitto akkosati,||<br />
					paribhāsati,||<br />
					ayaɱ tato bahutaraɱ apuññaɱ pasavati.|| ||</p>

					<p class="f4">Taɱ kissa hetu?|| ||</p>

					<p class="f4">Nāhaɱ brāhmaṇa Dhammika,||<br />
					ito bahiddhā eva-rūpiɱ khantiɱ vadāmi yathā'maɱ sabrahma-cārīsu.|| ||</p>

					<p class="f4">9. Tasmā ti ha brāhmaṇa Dhammika,||<br />
					evaɱ sikkhitabbaɱ:|| ||</p>

					<p class="f4">"Na no sabrahma-cārisu cittāni paduṭṭhāni bhavissantī ti.|| ||</p>

					<p class="f4">Evaɱ hi te brāhmaṇa Dhammika, sikkhitabban" ti.|| ||</p>

					      <p class="f4 in2"> <a id="pg373"><span class="f2 g"><b>[373]</b></span></a> Sunetto Mūgapakkho ca Araṇemi ca brāhmaṇo||<br />
							Kuddālako ahu Satthā Hatthipālo ca māṇavo.</p>

					      <p class="f4 in2">Jotipālo ca Govindo ahu satta purohito||<br />
							Ahiɱsaka atītaɱse cha Satthāro yasassino,</p>

					      <p class="f4 in2">Nirāmagandhā karuṇe vimuttā kāmasaŋyojanātigā||<br />
							Kāmarāgaɱ virāchetvā brahma-lok'ūpagā ahu.</p>

					      <p class="f4 in2">Ahesuɱ sāvakā tesaɱ anekāni satāni pi||<br />
							Nirāmagandhā karuṇe vimuttā kāmasaŋyojanātigā||<br />
							Kāmarāgaɱ virāchetvā Brahma-lokupagā ahu.</p>

					      <p class="f4 in2">Ye te isī bāhirake vīta-rāge samāhite||<br />
							Paduṭṭhamanasaŋkappo yo naro paribhāsati,</p>

					      <p class="f4 in2">Bahuñ ca so pasavati apuññaɱ tādiso naro||<br />
							Yo cekaɱ diṭṭhi-sampannaɱ bhikkhuɱ Buddhassa sāvakaɱ,</p>

					      <p class="f4 in2">Paduṭṭhamanasaŋkappo yo naro paribhāsati.||<br />
							Ayaɱ tato bahutaraɱ apuññaɱ pasave naro.</p>

					      <p class="f4 in2">Na sādhurūpaɱ āsīde diṭṭhi-ṭ-ṭhānappahāyinaɱ||<br />
							Sattamo puggalo eso ariyaSaŋghassa vuccati.</p>

					      <p class="f4 in2">Avīta-rāgo kāmesu yassa pañc'indriyā mudu||<br />
							Saddhā satī ca viriyaɱ samatho ca vipassanā.</p>

					      <p class="f4 in2">Tādisaɱ bhikkhum āsajja pubb'eva upahaññati.||<br />
							Attānaɱ upahantvāna pacchā aññaɱ vihiɱsati.</p>

					      <p class="f4 in2">Yo ca rakkhati attānaɱ rakkhito tassa bāhiro||<br />
							Tasmā rakkheyya attānaɱ, akkhato paṇḍito sadā ti.|| ||</p>

					<p class="ctr">Dhammika Vagga Pañcamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>