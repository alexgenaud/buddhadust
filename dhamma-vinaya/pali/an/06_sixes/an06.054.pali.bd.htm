<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 54. Dhammika, a short-tempered bhikkhu is making life so uncomfortable for other bhikkhus that they no longer wish to live with him. As a result the lay followers drive him away and goes to visit the Buddha. The Buddha, without chastizing him, leads him by parables to an understanding of the error of his ways." />
<title>AN 6 54: Dhammika Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p54">Sutta 54</a></h4>

					<h1>Dhammika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg366"><span class="f2 g"><b>[366]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.054.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakūṭe pabbate.|| ||</p>

					<p class="f4">Tena kho pana samayen'āyasmā Dhammiko jāti-bhūmiyaṃ āvāsiko hoti sabbaso jāti-bhūmiyaṃ sattasu āvāsesu.|| ||</p>

					<p class="f4">Tatra sudaṃ āyasmā Dhammiko āgantuke bhikkhū||<br />
					akkosati,||<br />
					paribhāsati,||<br />
					vihiṃsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhu āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti||<br />
					riñcanti āvāsaṃ.|| ||</p>

					<p class="f4">Atha kho jāti-bhūmakānaṃ upāsakānaṃ etad ahosi:|| ||</p>

					<p class="f4">"Mayaṃ kho bhikkhu-saṅghaṃ pacc'upaṭṭhitā cīvara-piṇḍa-pāta-sen'āsana-gilāna-paccaya-bhesajja-parikkhārena||<br />
					atha kho pana āgantukā bhikkhu pakkamanti,||<br />
					na sanṭhahanti,||<br />
					riñcanti āvāsaṃ.|| ||</p>

					<p class="f4">Ko nu kho hetu,||<br />
					ko paccayo||<br />
					yena āgantukā bhikkhū||<br />
					pakkamanti,||<br />
					na saṇṭhahanti,||<br />
					riñcanti āvāsan" ti?|| ||</p>

					<p class="f4">Atha kho jāti-bhūmakānaṃ upāsakānaṃ etad ahosi:|| ||</p>

					<p class="f4">"Ayaṃ kho āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiṃsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhū āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti,||<br />
					riñcanti āvāsaṃ.|| ||</p>

					<p class="f4">Yan nūna mayaṃ āyasmantaṃ Dhammikaṃ pabbājeyyāmā" ti.|| ||</p>

					<p class="f4">Atha kho jāti-bhūmakā upāsakā yen'āyasmā Dhammiko ten'upasaṅkamiṃsu.|| ||</p>

					<p class="f4">Upasaṅkamitvā āyasmantaṃ Dhammikaṃ etad avocuṃ:|| ||</p>

					<p class="f4">"Pakkamatu bhante āyasmā Dhammiko imamhā āvāsā,||<br />
					alaṃ te idha vāsenā" ti.|| ||</p>

					<p class="f4">2. Atha kho āyasmā Dhammiko tamhā āvāsaṃ aññaṃ avāsaṃ agamāsi.|| ||</p>

					<p class="ctr c">&#9632;</p>

					<p class="f4">Tatra pi sudaṃ āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiṃsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhu āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti||<br />
					riñ- <a id="pg367"><span class="f2 g"><b>[367]</b></span></a> canti āvāsaṃ.|| ||</p>

					<p class="f4">Atha kho jāti-bhūmakānaṃ upāsakānaṃ etad ahosi:|| ||</p>

					<p class="f4">"Mayaṃ kho bhikkhu-saṅghaṃ pacc'upaṭṭhitā cīvara-piṇḍa-pāta-sen'āsana-gilāna-paccaya-bhesajja-parikkhārena||<br />
					atha kho pana āgantukā bhikkhu pakkamanti,||<br />
					na sanṭhahanti,||<br />
					riñcanti āvāsaṃ.|| ||</p>

					<p class="f4">Ko nu kho hetu,||<br />
					ko paccayo||<br />
					yena āgantukā bhikkhū||<br />
					pakkamanti,||<br />
					na saṇṭhahanti,||<br />
					riñcanti āvāsan" ti?|| ||</p>

					<p class="f4">Atha kho jāti-bhūmakānaṃ upāsakānaṃ etad ahosi:|| ||</p>

					<p class="f4">"Ayaṃ kho āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiṃsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhū āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti,||<br />
					riñcanti āvāsaṃ.|| ||</p>

					<p class="f4">Yan nūna mayaṃ āyasmantaṃ Dhammikaṃ pabbājeyyāmā" ti.|| ||</p>

					<p class="f4">Atha kho jāti-bhūmakā upāsakā yen'āyasmā Dhammiko ten'upasaṅkamiṃsu.|| ||</p>

					<p class="f4">Upasaṅkamitvā āyasmantaṃ Dhammikaṃ etad avocuṃ:|| ||</p>

					<p class="f4">"Pakkamatu bhante āyasmā Dhammiko imamhā āvāsā,||<br />
					alaṃ te idha vāsenā" ti.|| ||</p>

					<p class="f4">3. Atha kho āyasmā Dhammiko tamhā āvāsaṃ aññaṃ avāsaṃ agamāsi.|| ||</p>

					<p class="ctr c">&#9632;</p>

					<p class="f4">Tatra pi sudaṃ āyasmā Dhammiko āgantuke bhikkhū||<br />
					akkosati,||<br />
					paribhāsati,||<br />
					vihiṃsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhu āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti||<br />
					riñcanti āvāsaṃ.|| ||</p>

					<p class="f4">Atha kho jāti-bhūmakānaṃ upāsakānaṃ etad ahosi:|| ||</p>

					<p class="f4">"Mayaṃ kho bhikkhu-saṅghaṃ pacc'upaṭṭhitā cīvara-piṇḍa-pāta-sen'āsana-gilāna-paccaya-bhesajja-parikkhārena||<br />
					atha kho pana āgantukā bhikkhu pakkamanti,||<br />
					na sanṭhahanti,||<br />
					riñcanti āvāsaṃ.|| ||</p>

					<p class="f4">Ko nu kho hetu,||<br />
					ko paccayo||<br />
					yena āgantukā bhikkhū||<br />
					pakkamanti,||<br />
					na saṇṭhahanti,||<br />
					riñcanti āvāsan" ti?|| ||</p>

					<p class="f4">Atha kho jāti-bhūmakānaṃ upāsakānaṃ etad ahosi:|| ||</p>

					<p class="f4">"Ayaṃ kho āyasmā Dhammiko āgantuke bhikkhu||<br />
					akkosati,||<br />
					paribhāsati,||<br />
					vihiṃsati,||<br />
					vitudati,||<br />
					roseti vācāya.|| ||</p>

					<p class="f4">Te ca āgantukā bhikkhū āyasmatā Dhammikena||<br />
					akkosiyamānā,||<br />
					paribhāsiyamānā,||<br />
					vihesiyamānā,||<br />
					vitudiyamānā,||<br />
					rosiyamānā vācāya,||<br />
					pakkamanti,||<br />
					na saṇṭhahanti,||<br />
					<a id="pg368"><span class="f2 g"><b>[368]</b></span></a> riñcanti āvāsaṃ.|| ||</p>

					<p class="f4">Yan nūna mayaṃ āyasmantaṃ Dhammikaṃ pabbājeyyāmā" ti.|| ||</p>

					<p class="f4">Atha kho jāti-bhūmakā upāsakā yen'āyasmā Dhammiko ten'upasaṅkamiṃsu.|| ||</p>

					<p class="f4">Upasaṅkamitvā āyasmantaṃ Dhammikaṃ etad avocuṃ:|| ||</p>

					<p class="f4">"Pakkamatu bhante āyasmā Dhammiko sabbaso jāti-bhūmiyaṃ sattahi āvāsehī" ti.|| ||</p>

					<p class="ctr c">&#9632;</p>

					<p class="f4">4. Atha kho āyasmato Dhammikassa etad ahosi:|| ||</p>

					<p class="f4">"Pabbājito kho'mhi||<br />
					jāti-bhūmakehi upāsakehi sabbaso jāti-bhūmiyaṃ sattahi āvāsehi,||<br />
					kahan nū kho dāni gacchāmī" ti?|| ||</p>

					<p class="f4">Atha kho āyasmato Dhammikassa etad ahosi:|| ||</p>

					<p class="f4">"Yan nūn-ā-haṃ yena Bhagavā ten'upasaṅkameyyan" ti?|| ||</p>

					<p class="f4">Atha kho āyasmā Dhammiko patta-cīvaram ādāya yena Rājagahaṃ tena pakkāmi.|| ||</p>

					<p class="f4">Anupubbena yena Rājagahaṃ Gijjhakūṭo pabbato,||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Dhammikaṃ Bhagavā etad avoca:|| ||</p>

					<p class="f4">"Handa kuto nu tvaṃ brāhmaṇa Dhammika,||<br />
					āgachchasī" ti?|| ||</p>

					<p class="f4">"Pabbājito ahaṃ bhante jāti-bhūmakehi upāsakehi sabbaso jāti-bhūmiyaṃ sattahi āvāsehī" ti.|| ||</p>

					<p class="f4">"Alaṃ brāhmaṇa Dhammika, kiṃ te iminā?|| ||</p>

					<p class="f4">Yaṃ tvaṃ tato tato pabbā-jenti,||<br />
					so tvaṃ tato tato pabbājito mam eva santike āgacchasi.|| ||</p>

					<p class="f4">5. Bhūta-pubbaṃ, brāhmaṇa Dhammika,||<br />
					sāmuddikā vāṇijā tīra-dassiṃ sakuṇaṃ gahetvā nāvāya samuddaṃ ajjho-gāhanti.|| ||</p>

					<p class="f4">Te atīradakkhīṇīyā nāvāya tīra-dassiṃ sakuṇaṃ muñcanti.|| ||</p>

					<p class="f4">So gacchat'eva purattimaṃ disaṃ,||<br />
					gacchati pacchimaṃ disaṃ,||<br />
					gacchati uttaraṃ disaṃ,||<br />
					gacchati dakkhiṇaṃ disaṃ,||<br />
					gacchati uddhaṃ,||<br />
					gacchati anudisaṃ.|| ||</p>

					<p class="f4">Sace so samantā tīraṃ passati,||<br />
					tathā gatako va hoti.|| ||</p>

					<p class="f4">Sace pana so samantā tīraṃ na passati,||<br />
					tam eva nāvaṃ paccā-gacchati.|| ||</p>

					<p class="f4">Evam eva kho brāhmaṇa Dhammika,||<br />
					yaṃ tvaṃ tato tato pabbā-jenti,||<br />
					so tvaṃ tato tato pabbājito mam'eva santikaṃ āgacchasi.|| ||</p>

					<p class="f4"><a id="pg369"><span class="f2 g"><b>[369]</b></span></a> Bhūta-pubbaṃ, brāhmaṇa Dhammika,||<br />
					rañño Koravyassa Suppatiṭṭho nāma Nigrodha-rājā ahosi pañcasākho sītacchāyo manoramo.|| ||</p>

					<p class="f4">Suppatiṭṭassa kho pana brāhmaṇa Dhammika,||<br />
					Nigrodha-rājassa dvādasa yojanāni abhiniveso ahosi,||<br />
					pañca yojanāni mulakasantānakānaṃ.|| ||</p>

					<p class="f4">Suppatiṭṭhassa kho pana brāhmaṇa Dhammika,||<br />
					nigodharājassa tāva mahantāni phalāni ahesuṃ.|| ||</p>

					<p class="f4">Seyyathā pi nāma āḷhakathālikā,||<br />
					evam assa sāduni phalāni ahesuṃ,||<br />
					seyyathā pi nāma khuddam madhuṃ anīlakaṃ.|| ||</p>

					<p class="f4">Suppatiṭṭhassa kho pana brāhmaṇa Dhammika,||<br />
					Nigrodha-rājassa||<br />
					ekaṃ khandhaṃ rājā paribhuñjati saddhiṃ itthāgārena,||<br />
					ekaṃ khandhaṃ balakāyo paribhuñjati,||<br />
					ekaṃ khandhaṃ negamajāna-padā paribhuñjanti,||<br />
					ekaṃ khandhaṃ samaṇa-brāhmaṇā paribhuñjanti,||<br />
					ekaṃ khandhaṃ miga-pakkino paribhuñjanti.|| ||</p>

					<p class="f4">Suppatiṭṭhassa kho pana brāhmaṇa Dhammika Nigrodha-rājassa na koci phalāni rakkhati.|| ||</p>

					<p class="f4">Na ca sudaṃ añña-maññassa phalāni hiṃsanti.|| ||</p>

					<p class="f4">Atha kho brāhmaṇa Dhammika,||<br />
					aññataro pūriso Suppatiṭṭhassa Nigrodha-rājassa yāva-datthaṃ phalāni bhakkhitvā sākhaṃ bhañjitvā pakkāmi.|| ||</p>

					<p class="f4">Atha kho brāhmaṇa Dhammika,||<br />
					Suppatiṭṭhe Nigrodha-rāje adhivatthāya devatāya etad ahosi:|| ||</p>

					<p class="f4">'Acchariyaṃ vata bho,||<br />
					abbhūtaṃ vata bho,||<br />
					yāva pāpo manusso yatra hi nāma Suppatiṭṭhassa Nigrodha-rājassa yāva-datthaṃ phalāni bhakkhitvā sākhaṃ bhañjitvā pakkamissati,||<br />
					yan nūna Suppatiṭṭho Nigrodha-rājā āyatiṃ phalaṃ na dadeyyā' ti.|| ||</p>

					<p class="f4">Atha kho brāhmaṇa Dhammika,||<br />
					Suppatiṭṭho Nigrodha-rājā āyatiṃ phalaṃ nādāsi.|| ||</p>

					<p class="f4">Atha kho brāhmana Dhammika,||<br />
					<a id="pg3700"><span class="f2 g"><b>[370]</b></span></a> rājā Koravyo yena Sakko devanam Indo ten'upasaṅkami.|| ||</p>

					<p class="f4">Upasakamitvā Sakkaṃ devānam indaṃ etad avoca:|| ||</p>

					<p class="f4">'Yagghe mārisa, jāneyyāsi,||<br />
					Suppatiṭṭho Nigrodha-rājā phalaṃ na detī' ti?|| ||</p>

					<p class="f4">Atha kho brāhmaṇa Dhammika,||<br />
					Sakko devānam Indo tathā-rūpaṃ iddhābhi-saṅkhāraṃ abhisaṅkhāsi,||<br />
					yathā bhusā vāta-vuṭṭhi āgantvā Suppatiṭṭhaṃ Nigrodha-rājaṃ pātesi ummūlam akāsi.|| ||</p>

					<p class="f4">Atha kho brāhmaṇa Dhammika,||<br />
					Suppatiṭṭhe Nigrodha-rāje adhivatthā devatā dukkhī dummanā assumukhī rudamānā eka-m-antaṃ aṭṭhāsi.|| ||</p>

					<p class="f4">Atha kho brāhmaṇa Dhammika,||<br />
					Sakko devānam Indo yena Suppatiṭṭhe Nigrodha-rāje adhivatthā devatā ten'upasaṅkami.|| ||</p>

					<p class="f4">Upasaṅkamitvā Suppatiṭṭhe Nigrodha-rāje adhivatthaṃ devataṃ etad avoca:|| ||</p>

					<p class="f4">'Kin nu tvaṃ devate dukkhī dummanā assumukhī rudamānā eka-m-antaṃ ṭhitā' ti?|| ||</p>

					<p class="f4">'Tathā hi pana me mārisa,||<br />
					bhūsā vāta-vuṭṭhi āgantvā bhavanaṃ pātesi ummūlam akāsī' ti.|| ||</p>

					<p class="f4">'Api nu tvaṃ devate,||<br />
					rukkha-dhamme ṭhitāya bhūsā vāta-vuṭṭhi āgantvā bhavanaṃ pavattesi ummūlam akāsī' ti?|| ||</p>

					<p class="f4">'Kathaṃ pana mārisa rukkho rukkha-dhamme ṭhito hotī' ti?|| ||</p>

					<p class="f4">'Idh'eva devate,||<br />
					rukkhassa mūlaṃ mūlatthikā haranti,||<br />
					tacaṃ tacatthikā haranti,||<br />
					pattaṃ pattatthikā haranti,||<br />
					pupphaṃ pupphatthikā haranti,||<br />
					phalaṃ phalatthikā haranti||<br />
					na ca tena devatāya anatta-manatā vā||<br />
					anabhiraddhi vā||<br />
					karaṇīyā.|| ||</p>

					<p class="f4">Evaṃ kho devate rukkho rukkha-dhamme ṭhito hotī' ti.|| ||</p>

					<p class="f4">'Aṭṭhitāy'eva kho me mārisa rukkha-dhamme bhūsā vāta-vuṭṭhi āgantvā bhavanaṃ pātesi ummūlam akāsi' ti.|| ||</p>

					<p class="f4">'Sace kho tvaṃ devate rukkha-dhamme tiṭṭheyyāsi,||<br />
					siyā pe te bhavanaṃ yathāpure' ti.|| ||</p>

					<p class="f4">'Ṭhassām'ahaṃ <a id="pg371"><span class="f2 g"><b>[371]</b></span></a> mārisa rukkha-dhamme,||<br />
					hotu me bhavanaṃ yathāpūre' ti.|| ||</p>

					<p class="f4">Atha kho brāhmaṇa Dhammika,||<br />
					Sakko devānam Indo tathā-rūpaṃ iddhābhi-saṅkhāraṃ abhisaṅkhāsi,||<br />
					yathā bhūsā vāta-vuṭṭhi āgantvā Suppatiṭṭhaṃ Nigrodha-rājaṃ ussāpesi,||<br />
					sacchavīni mūlāni ahesuṃ.|| ||</p>

					<p class="f4">Evam eva kho brāhmaṇa Dhammika,||<br />
					api nū taṃ samaṇa-dhamme ṭhitaṃ jāti-bhūmikā upāsakā pabbājeyyuṃ sabbaso jāti-bhūmiyaṃ sattahi āvāsehī" ti?|| ||</p>

					<p class="f4">"Kathaṃ pana bhante samaṇo samaṇa-dhamme ṭhito hoti" ti?|| ||</p>

					<p class="f4">"Idha brāhmaṇa Dhammika,||<br />
					samaṇo akkosantaṃ na paccakkosati,||<br />
					rosentaṃ na paṭirosati,||<br />
					bhaṇḍantaṃ na paṭibhaṇḍati.|| ||</p>

					<p class="f4">Evaṃ kho brāhmaṇa Dhammika,||<br />
					samaṇo samaṇa-dhamme ṭhito hotī" ti.|| ||</p>

					<p class="f4">"Aṭṭhitaṃ yeva kho maṃ bhante samaṇa-dhamme jāti-bhūmikā upāsakā pabbājesuṃ sabbaso jāti-bhūmiyaṃ sattahī āvāsehī" ti.|| ||</p>

					<p class="f4">7. "Bhūta-pubbaṃ brāhmaṇa Dhammika,||<br />
					Sunetto nāma Satthā ahosi titthakaro kāmesu vīta-rāgo.|| ||</p>

					<p class="f4">Sunettassa kho pana brāhmaṇa Dhammika,||<br />
					Satthuno anekāni sāvakasatāni ahesuṃ.|| ||</p>

					<p class="f4">Sunetto Satthā sāvakānaṃ Brahma-lokasahavyatāya dhammaṃ deseti.|| ||</p>

					<p class="f4">Ye kho pana brāhmaṇa Dhammika,||<br />
					Sunettassa Satthuno Brahma-lokasahavyatāya dhammaṃ desentassa cittāni na pasādesuṃ,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapajjiṃsu.|| ||</p>

					<p class="f4">Ye kho pana brāhmaṇa Dhammika,||<br />
					Sunettassa Satthuno Brahma-lokasahavyatāya dhammaṃ desentassa cittāni pasādesuṃ,||<br />
					te kāyassa bhedā param maraṇā sugatiṃ saggaṃ lokaṃ upapajjiṃsu.|| ||</p>

					<p class="ctr c">&#9632;</p>

					<p class="f4">Bhūta-pubbaṃ brāhmaṇa Dhammika, Mūgapakkho nāma Satthā ahosi titthakaro kāmesu vīta-rāgo.|| ||</p>

					<p class="f4">Mūgapakkhassa kho pana brāhmaṇa Dhammika,||<br />
					Satthuno anekāni sāvakasatāni ahesuṃ.|| ||</p>

					<p class="f4">Mūgapakkho Satthā sāvakānaṃ Brahma-lokasahavyatāya dhammaṃ deseti.|| ||</p>

					<p class="f4">Ye kho pana brāhmaṇa Dhammika,||<br />
					Mūgapakkhassa Satthuno Brahma-lokasahavyatāya dhammaṃ desentassa cittāni na pasādesuṃ,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapajjiṃsu.|| ||</p>

					<p class="f4">Ye kho pana brāhmaṇa Dhammika,||<br />
					Mūgapakkhassa Satthuno Brahma-lokasahavyatāya dhammaṃ desentassa cittāni pasādesuṃ,||<br />
					te kāyassa bhedā param maraṇā sugatiṃ saggaṃ lokaṃ upapajjiṃsu.|| ||</p>

					<p class="ctr c">&#9632;</p>

					<p class="f4">Bhūta-pubbaṃ brāhmaṇa Dhammika, Araṇemi nāma Satthā ahosi titthakaro kāmesu vīta-rāgo.|| ||</p>

					<p class="f4">Araṇemissa kho pana brāhmaṇa Dhammika,||<br />
					Satthuno anekāni sāvakasatāni ahesuṃ.|| ||</p>

					<p class="f4">Araṇemino Satthā sāvakānaṃ Brahma-lokasahavyatāya dhammaṃ deseti.|| ||</p>

					<p class="f4">Ye kho pana brāhmaṇa Dhammika,||<br />
					Araṇemissa Satthuno Brahma-lokasahavyatāya dhammaṃ desentassa cittāni na pasādesuṃ,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapajjiṃsu.|| ||</p>

					<p class="f4">Ye kho pana brāhmaṇa Dhammika,||<br />
					Araṇemissa Satthuno Brahma-lokasahavyatāya dhammaṃ desentassa cittāni pasādesuṃ,||<br />
					te kāyassa bhedā param maraṇā sugatiṃ saggaṃ lokaṃ upapajjiṃsu.|| ||</p>

					<p class="ctr c">&#9632;</p>

					<p class="f4">Bhūta-pubbaṃ brāhmaṇa Dhammika, Kuddālako nāma Satthā ahosi titthakaro kāmesu vīta-rāgo.|| ||</p>

					<p class="f4">Kuddālakassa kho pana brāhmaṇa Dhammika,||<br />
					Satthuno anekāni sāvakasatāni ahesuṃ.|| ||</p>

					<p class="f4">Kuddālako Satthā sāvakānaṃ Brahma-lokasahavyatāya dhammaṃ deseti.|| ||</p>

					<p class="f4">Ye kho pana brāhmaṇa Dhammika,||<br />
					Kuddālakassa Satthuno Brahma-lokasahavyatāya dhammaṃ desentassa cittāni na pasādesuṃ,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapajjiṃsu.|| ||</p>

					<p class="f4">Ye kho pana brāhmaṇa Dhammika,||<br />
					Kuddālakassa Satthuno Brahma-lokasahavyatāya dhammaṃ desentassa cittāni pasādesuṃ,||<br />
					te kāyassa bhedā param maraṇā sugatiṃ saggaṃ lokaṃ upapajjiṃsu.|| ||</p>

					<p class="ctr c">&#9632;</p>

					<p class="f4">Bhūta-pubbaṃ brāhmaṇa Dhammika, Hatthipālo nāma Satthā ahosi titthakaro kāmesu vīta-rāgo.|| ||</p>

					<p class="f4">Hatthipālassa kho pana brāhmaṇa Dhammika,||<br />
					Satthuno anekāni sāvakasatāni ahesuṃ.|| ||</p>

					<p class="f4">Hatthipālo Satthā sāvakānaṃ Brahma-lokasahavyatāya dhammaṃ deseti.|| ||</p>

					<p class="f4">Ye kho pana brāhmaṇa Dhammika,||<br />
					Hatthipālassa Satthuno Brahma-lokasahavyatāya dhammaṃ desentassa cittāni na pasādesuṃ,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapajjiṃsu.|| ||</p>

					<p class="f4">Ye kho pana brāhmaṇa Dhammika,||<br />
					Hatthipālassa Satthuno Brahma-lokasahavyatāya dhammaṃ desentassa cittāni pasādesuṃ,||<br />
					te kāyassa bhedā param maraṇā sugatiṃ saggaṃ lokaṃ upapajjiṃsu.|| ||</p>

					<p class="ctr c">&#9632;</p>

					<p class="f4">Bhūta-pubbaṃ brāhmaṇa Dhammika, <a id="pg372"><span class="f2 g"><b>[372]</b></span></a> Jotipālo nāma Satthā ahosi titthakaro kāmesu vīta-rāgo.|| ||</p>

					<p class="f4">Jotipālassa kho pana brāhmaṇa Dhammika,||<br />
					Satthuno anekāni sāvakasatāni ahesuṃ.|| ||</p>

					<p class="f4">Jotipālo Satthā sāvakānaṃ Brahma-lokasahavyatāya dhammaṃ deseti.|| ||</p>

					<p class="f4">Ye kho pana brāhmaṇa Dhammika,||<br />
					Jotipālassa Satthuno Brahma-lokasahavyatāya dhammaṃ desentassa cittāni na pasādesuṃ,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapajjiṃsu.|| ||</p>

					<p class="f4">Ye kho pana brāhmaṇa Dhammika,||<br />
					Jotipālassa Satthuno Brahma-lokasahavyatāya dhammaṃ desentassa cittāni pasādesuṃ,||<br />
					te kāyassa bhedā param maraṇā sugatiṃ saggaṃ lokaṃ upapajjiṃsu.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi brāhmaṇa Dhammika,||<br />
					yo ime cha Satthāre titthakare kāmesū vīta-rāge aneka-sataparivāre sasāvaka-saṅghe paduṭṭhacitto akkoseyya,||<br />
					paribhāseyya,||<br />
					bahuṃ so apuññaṃ pasaveyyā" ti?|| ||</p>

					<p class="f4">"Evaṃ bhante."|| ||</p>

					<p class="f4">8. "Yo kho brāhmaṇa Dhammika,||<br />
					ime cha Satthāre titthakare kāmesu vīta-rāge aneka-sataparivāre sasāvaka-saṅghe paduṭṭhacitto akkoseyya,||<br />
					paribhāseyya,||<br />
					bahuṃ so apuññaṃ pasaveyya.|| ||</p>

					<p class="f4">Yo ekaṃ diṭṭhi-sampannaṃ puggalaṃ paduṭṭhacitto akkosati,||<br />
					paribhāsati,||<br />
					ayaṃ tato bahutaraṃ apuññaṃ pasavati.|| ||</p>

					<p class="f4">Taṃ kissa hetu?|| ||</p>

					<p class="f4">Nāhaṃ brāhmaṇa Dhammika,||<br />
					ito bahiddhā eva-rūpiṃ khantiṃ vadāmi yathā'maṃ sabrahma-cārīsu.|| ||</p>

					<p class="f4">9. Tasmātiha brāhmaṇa Dhammika,||<br />
					evaṃ sikkhitabbaṃ:|| ||</p>

					<p class="f4">"Na no sabrahma-cārisu cittāni paduṭṭhāni bhavissantī ti.|| ||</p>

					<p class="f4">Evaṃ hi te brāhmaṇa Dhammika, sikkhitabban" ti.|| ||</p>

					      <p class="f4 in2"> <a id="pg373"><span class="f2 g"><b>[373]</b></span></a> Sunetto Mūgapakkho ca Araṇemi ca brāhmaṇo||<br />
							Kuddālako ahu Satthā Hatthipālo ca māṇavo.</p>

					      <p class="f4 in2">Jotipālo ca Govindo ahu satta purohito||<br />
							Ahiṃsaka atītaṃse cha Satthāro yasassino,</p>

					      <p class="f4 in2">Nirāmagandhā karuṇe vimuttā kāmasaṃyojanātigā||<br />
							Kāmarāgaṃ virāchetvā brahma-lok'ūpagā ahu.</p>

					      <p class="f4 in2">Ahesuṃ sāvakā tesaṃ anekāni satāni pi||<br />
							Nirāmagandhā karuṇe vimuttā kāmasaṃyojanātigā||<br />
							Kāmarāgaṃ virāchetvā Brahma-lokupagā ahu.</p>

					      <p class="f4 in2">Ye te isī bāhirake vīta-rāge samāhite||<br />
							Paduṭṭhamanasaṅkappo yo naro paribhāsati,</p>

					      <p class="f4 in2">Bahuñ ca so pasavati apuññaṃ tādiso naro||<br />
							Yo cekaṃ diṭṭhi-sampannaṃ bhikkhuṃ Buddhassa sāvakaṃ,</p>

					      <p class="f4 in2">Paduṭṭhamanasaṅkappo yo naro paribhāsati.||<br />
							Ayaṃ tato bahutaraṃ apuññaṃ pasave naro.</p>

					      <p class="f4 in2">Na sādhurūpaṃ āsīde diṭṭhi-ṭ-ṭhānappahāyinaṃ||<br />
							Sattamo puggalo eso ariyaSaṅghassa vuccati.</p>

					      <p class="f4 in2">Avīta-rāgo kāmesu yassa pañc'indriyā mudu||<br />
							Saddhā satī ca viriyaṃ samatho ca vipassanā.</p>

					      <p class="f4 in2">Tādisaṃ bhikkhum āsajja pubb'eva upahaññati.||<br />
							Attānaṃ upahantvāna pacchā aññaṃ vihiṃsati.</p>

					      <p class="f4 in2">Yo ca rakkhati attāṇaṃ rakkhito tassa bāhiro||<br />
							Tasmā rakkheyya attāṇaṃ, akkhato paṇḍito sadā ti.|| ||</p>

					<p class="ctr">Dhammika Vagga Pañcamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>