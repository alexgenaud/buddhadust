<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 51. Ānanda speaks with Sāriputta about hearing new doctrines, retaining and maintaining previously learned and understood doctrines and learning the unknown." />
<title>AN 6 51: Ānanda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Chakka Nipāta<br />
					V. Dhammika Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p51">Sutta 51</a></h4>

					<h1>Ānanda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg361"><span class="f2 g"><b>[361]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.051.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.051.than.ati.htm#p1">than</a>]</span> Sāvatthi nidānaṃ|| ||</p>

					<p class="f4">Atha kho āyasmā Ānando yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vitisāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando āyasmantaṃ Sāriputtaṃ etad avoca.|| ||</p>

					<p class="f4">2. "Kittāvatā nu kho āvuso Sāriputta bhikkhu a-s-sutañ c'eva dhammaṃ suṇāti,||<br />
					sutā c'assa dhammā na sammosaṃ gacchanti,||<br />
					ye c'assa dhammā pubbe cetasā samphuṭṭha-pubbā,||<br />
					te ca samud'ācaranti,||<br />
					aviññātañ ca vijānātī" ti?|| ||</p>

					<p class="f4">"Āyasmā kho Ānando bahū-s-suto,||<br />
					paṭibhātu āyasmantaṃ yeva Ānandan" ti.|| ||</p>

					<p class="f4">"Tena h'āvuso Sāriputta suṇāhi,||<br />
					sādhukaṃ mana-sikarohi,||<br />
					bhāsissāmī" ti.|| ||</p>

					<p class="f4">"Evaṃ āvuso" ti kho āyasmā Sāriputto āyasmato Ānandassa paccassosi.|| ||</p>

					<p class="f4">Āyasmā Ānando etad avoca:|| ||</p>

					<p class="f4">3. "Idh'āvuso Sāriputta bhikkhu dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbūta-dhammaṃ vedallaṃ.|| ||</p>

					<p class="f4">Yathā-sutaṃ yathā-pariyattaṃ dhammaṃ vitthārena paresaṃ deseti.|| ||</p>

					<p class="f4">Yathā-sutaṃ yathā-pariyattaṃ dhammaṃ vitthārena paresaṃ vāceti.|| ||</p>

					<p class="f4">Yathā-sutaṃ yathā-pariyattaṃ dhammaṃ vitthārena sajjhāyaṃ karoti.|| ||</p>

					<p class="f4">Yathā-sutaṃ yathā-pariyattaṃ dhammaṃ cetasā anuvitakkoti,||<br />
					anuvicāreti,||<br />
					manas-ā-nupekkhati.|| ||</p>

					<p class="f4">Yasmiṃ āvāse therā bhikkhu viharanti bahu-s-sutā āgatāgamā dhamma-dharā vinaya-dharā mātikā-dharā,||<br />
					tasmiṃ āvāse vassaṃ upeti.|| ||</p>

					<p class="f4">Te kālena kālaṃ upasaṅkamitvā paripūcchati paripañhati:|| ||</p>

					<p class="f4">'Idaṃ bhante kathaṃ||<br />
					imassa kvattho', ti?|| ||</p>

					<p class="f4">Tassa te āyasmanto avivaṭañ c'eva vivaranti,||<br />
					anuttānīkatañ ca uttānīkarenti.|| ||</p>

					<p class="f4">Aneka-vihitesu ca kaṅkhaṭṭhānīyesu dhammesu kaṅkhaṃ paṭivinodenti.|| ||</p>

					<p class="f4">Ettāvatā kho <a id="pg362"><span class="f2 g"><b>[362]</b></span></a> āvuso Sāriputta bhikkhu a-s-sutañ c'eva dhammaṃ suṇāti.|| ||</p>

					<p class="f4">Sutā c'assa dhammā na sammosaṃ gacchanti.|| ||</p>

					<p class="f4">Ye c'assa dhammā pubbe cetasā samphuṭṭha-pubbā,||<br />
					te ca samud'ācaranti,||<br />
					aviññātañ ca vijānātī" ti.|| ||</p>

					<p class="f4">4. "Acchariyaṃ āvuso,||<br />
					abbhutaṃ āvuso,||<br />
					yāva su-bhāsitamidaṃ āyasmatā Ānandena.|| ||</p>

					<p class="f4">Imehi ca mayaṃ chahi dhammehi samannāgataṃ āyasmantaṃ Ānandaṃ dhārema".|| ||</p>

					<p class="f4">5. "Āyasmā hi Ānando dhammaṃ pariyāpuṇāti:||<br />
					suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhuta-dhammaṃ vedallaṃ.|| ||</p>

					<p class="f4">Āyasmā Ānando yathā-sutaṃ yathā-pariyattaṃ dhammaṃ vitthārena paresaṃ deseti.|| ||</p>

					<p class="f4">Āyasmā Ānando yathā-sutaṃ yathā-pariyattaṃ dhammaṃ vitthārena paresaṃ vāceti.|| ||</p>

					<p class="f4">Āyasmā Ānando yathā-sutaṃ yathā-pariyattaṃ dhammaṃ vitthārena sajjhāyaṃ karoti.|| ||</p>

					<p class="f4">Āyasmā Ānando yathā-sutaṃ yathā-pariyattaṃ dhammaṃ cetasā anuvitakketi,||<br />
					anuvicāreti,||<br />
					manas-ā-nupekkhati.|| ||</p>

					<p class="f4">Āyasmā Ānando yasmiṃ āvāse therā bhikkhū viharanti bahū-s-sutā āgatāgamā dhamma-dharā vinaya-dharā mātikā-dharā,||<br />
					tasmiṃ āvāse vassaṃ upeti.|| ||</p>

					<p class="f4">Te āyasmā Ānando, kālena kālaṃ upasaṅkamitvā paripūcchati paripañhati:|| ||</p>

					<p class="f4">'Idaṃ bhante kathaṃ, imassa kvattho' ti?|| ||</p>

					<p class="f4">Te āyasmato Ānandassa avivaṭañ c'eva vivaranti,||<br />
					anuttānīkatañ ca uttānīṃ karonti,||<br />
					aneka-vihitesu ca kaṅkhaṭṭhānīyesu dhammesu kaṅkhaṃ paṭivinodentī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>