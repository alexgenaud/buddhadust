<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 84. Six things which predict, as night follows day, decline not advancement; and six things which predict, as night follows day,  advancement not decline." />
<title>AN 6 84: Ratati-Divasa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VIII. Arahatta Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p84">Sutta 84</a></h4>

					<h1>Ratati-Divasa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg434"><span class="f2 g"><b>[434]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.084.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Chahi bhikkhave dhammehi samannāgatassa bhikkhuno yā ratti vā divaso vā āga-c-chati,||<br />
					hāni yeva pāṭikaŋkhā kusalesu dhammesu||<br />
					no vuddhi.|| ||</p>

					<p class="f4">Katamehi chahi?|| ||</p>

					<p class="f4">Idha, bhikkhave, bhikkhu||<br />
					mahiccho hoti vighātavā asantuṭṭho itar'ītara-cīvara-piṇḍa-pāta-sen'āsana-gilāna-paccaya-bhesajja-parikkhārena;||<br />
					assaddho hoti;||<br />
					dussīlo hoti;||<br />
					kusīto hoti;||<br />
					mūṭṭhassati hoti;||<br />
					duppañño hoti.|| ||</p>

					<p class="f4">Imehi kho bhikkhave chahi dhammehi samannāgatassa bhikkhuno yā rattīvā divaso vā āga-c-chati,||<br />
					hāni yeva pāṭikaŋkhā kusalesu dhammesu||<br />
					no vuddhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Chahi bhikkhave dhammehi samannāgatassa bhikkhuno yā ratti vā divaso vā āga-c-chati,||<br />
					vuddhi yeva pāṭikaŋkhā kusalesu dhammesu||<br />
					no parihāni.|| ||</p>

					<p class="f4">Katamehi chahi?|| ||</p>

					<p class="f4">Idha, bhikkhave, bhikkhu||<br />
					na mahiccho hoti na vighāta vā santuṭṭho itar'ītara-cīvara-piṇḍa-pāta-sen'āsana-gilāna-paccaya-bhesajja-parikkhārena;||<br />
					saddho hoti;||<br />
					sīlavā hoti;||<br />
					āraddha-viriyo hoti;||<br />
					satimā hoti;||<br />
					paññavā hoti.|| ||</p>

					<p class="f4">Imehi kho bhikkhave chahi dhammehi samannāgatassa bhikkhuno yā rattī vā divaso vā āga-c-chati,||<br />
					vuddhi yeva pāṭikaŋkhā kusalesu dhammesu||<br />
					no parihānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>