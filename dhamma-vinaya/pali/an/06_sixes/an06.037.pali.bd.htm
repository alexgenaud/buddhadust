<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 37. The three elements on the part of the giver and the three elements on the part of the receiver that go into the making of a gift of incalculably rich results." />
<title>AN 6 37: Jaḷaŋga-Dāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					IV. Devatā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p37">Sutta 37</a></h4>

					<h1>Jaḷaŋga-Dāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg336"><span class="f2 g"><b>[336]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.037.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.037.than.ati.htm#p1">than</a>]</span> Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Veḷukaṇḍakī Nandamātā upāsikā Sāriputta-Moggallāna pamukhe bhikkhu-saŋghe chaḷ-aŋga-samannā-gataɱ dakkhiṇaɱ patiṭṭhapeti.|| ||</p>

					<p class="f4">Addasā kho Bhagavā dibbena cakkhunā visuddhena atikkanta-mānusa-kena Veḷukaṇḍakiɱ Nandamātaraɱ upāsikaɱ Sāriputta-Moggallāna pamukhe bhikkhu-saŋghe chaḷ-aŋga-samannā-gataɱ dakkhiṇaɱ patiṭṭhāpentiɱ.|| ||</p>

					<p class="f4">Disvā bhikkhū āmantesi:|| ||</p>

					<p class="f4">"Esā bhikkhave Veḷukaṇḍakī Nandamātā upāsikā Sāriputta-Moggallānapamukhe bhikkhu-saŋghe chaḷ-aŋga-samannā-gataɱ dakkhiṇaɱ patiṭṭhāpeti.|| ||</p>

					<p class="f4">Kathañ ca bhikkhave chaḷ-aŋga-samannā-gatā dakkhiṇā hoti?|| ||</p>

					<p class="f4">2. Idha, bhikkhave, dāyakassa tīṇ'aŋgāni honti.|| ||</p>

					<p class="f4">Paṭiggāhakānaɱ tīṇ'aŋgāni.|| ||</p>

					<p class="f4">Katamāni dāyakassa tīṇ'aŋgāni?|| ||</p>

					<p class="f4">Idha, bhikkhave, dāyako pubb'eva dānā sumano hoti,||<br />
					dadaɱ cittaɱ pasādeti,||<br />
					datvā atta-mano hoti.|| ||</p>

					<p class="f4">Imāni dāyakassa tīṇ'aŋgāni.|| ||</p>

					<p class="f4">Katamāni paṭiggāhakānaɱ tīṇ'aŋgāni?|| ||</p>

					<p class="f4">Idha, bhikkhave, paṭiggāhakā vīta-rāgā vā honti rāga-vinayāya vā paṭipannā.|| ||</p>

					<p class="f4">Vītadosā vā honti dosavinayāya vā paṭipannā.|| ||</p>

					<p class="f4">Vītamohā vā honti mohavinayāya vā paṭipannā.|| ||</p>

					<p class="f4">Imāni paṭiggāhakānaɱ tīṇ'aŋgāni.|| ||</p>

					<p class="f4">Iti dāyakassa tīṇ'aŋgāni,||<br />
					paṭiggākānaɱ tīṇ'aŋgāni.|| ||</p>

					<p class="f4">Evaɱ kho bhikkhave chaḷ-aŋga-samannā-gatā dakkhiṇā hoti.|| ||</p>

					<p class="f4">3. Evaɱ chaḷ-aŋga-samannā-gatāya bhikkhave dakkhiṇāya na sukaraɱ puññassa pamāṇaɱ gahetuɱ|| ||</p>

					<p class="f4">"Ettako puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saŋvatta-niko iṭṭhāya kantāya manāpāya hitāya sukhāya saŋvattatī" ti.|| ||</p>

					<p class="f4">Atha kho asaŋkheyyo appameyyo mahā puñña-k-khandho tv'eva saŋkhaɱ gacchati.|| ||</p>

					<p class="f4">Seyyathā pi, bhikkhave, mahā-samudde na sukaraɱ udakassa pamā- <a id="pg337"><span class="f2 g"><b>[337]</b></span></a> ṇaɱ gahetuɱ.|| ||</p>

					<p class="f4">"Ettakāni udak'āḷhakānī", ti vā,||<br />
					"ettakāni udak'āḷhaka-satānī," ti vā,||<br />
					"ettakāni udak'āḷhaka-sahassānī," ti vā||<br />
					"ettakāni udak'āḷhakasata-sahassānī" ti vā.|| ||</p>

					<p class="f4">Atha kho asaŋkheyyo appameyyo,||<br />
					mahā-udaka-k-khandho tv'eva saŋkhaɱ gacchati.|| ||</p>

					<p class="f4">Evam'eva kho bhikkhave evaɱ chaḷ-aŋga-samannā-gatāya dakkhiṇāya na sukaraɱ puññassa pamāṇaɱ gahetuɱ:|| ||</p>

					<p class="f4">"Ettako puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saŋvatta-niko iṭṭhāya kantāya manāpāya hitāya sukhāya saŋvattatī" ti.|| ||</p>

					<p class="f4">Atha kho asaŋkheyyo appameyyo||<br />
					mahā-puñña-k-khandho tv'eva saŋkhaɱ gacchatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Pubb'eva dānā sumano, dadaɱ cittaɱ pasādaye,||<br />
					datvā atta-mano hoti: esā yaññassa sampadā.|| ||</p>

					<p class="f4 ctr">Vītarāgā vītadosā vītamohā anāsavā,||<br />
					khettaɱ yaññassa sampannaɱ saññatā brahma-cārayo.|| ||</p>

					<p class="f4 ctr">Sayaɱ ācamayitvāna datvā sakehi pāṇīhi,||<br />
					attato parato ceso yañño hoti maha-p-phalo.|| ||</p>

					<p class="f4 ctr">Evaɱ yajitvā medhāvī saddho muttena cetasā,||<br />
					avyāpajjhaɱ sukhaɱ lokaɱ paṇḍito upapajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>