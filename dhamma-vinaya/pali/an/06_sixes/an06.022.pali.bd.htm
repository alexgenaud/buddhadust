<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 22. The Buddha teaches six things that lead to the success of a bhikkhu in training." />
<title>AN 6 22: Aparihānīya-Dhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka-Nipāta<br />
					III: Anuttariya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p22">Sutta 22</a></h4>

					<h1>Aparihānīya-Dhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg310"><span class="f2 g"><b>[310]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.022.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cha yime bhikkhave aparihāniye dhamme desissāmi.|| ||</p>

					<p class="f4">Taṃ suṇātha||<br />
					sādhukaṃ manasi-karotha||<br />
					bhāsissāmi" ti|| ||</p>

					<p class="f4">"Evaṃ bhante' ti||<br />
					kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Katame ca te bhikkhave cha aparihāniyā dhammā?|| ||</p>

					<p class="f4">Na kamm-ā-rāmatā,||<br />
					na bhass-ā-rāmatā,||<br />
					na nidd-ā-rāmatā,||<br />
					na saṅgaṇ'ik-ā-rāmatā,||<br />
					sovacassatā,||<br />
					kalyāṇa-mittatā.|| ||</p>

					<p class="f4">Ime kho bhikkhave cha aparihāniyā dhammā.|| ||</p>

					<p class="ctr c">&#9632;</p>

					<p class="f4">Ye hi keci, bhikkhave, atītam addhānaṃ||<br />
					na parihāyiṃsu kusalehi dhammehi,||<br />
					sabbe te imeh'eva chahi dhammehi||<br />
					na parihāyiṃsu kusalehi dhammehi.|| ||</p>

					<p class="f4">Ye hi keci, bhikkhave, anāgatam addhānaṃ||<br />
					na parihāyissanti kusalehi dhammehi,||<br />
					sabbe te imeh'eva chahi dhammehi||<br />
					na parihāyissanti kusalehi dhammehi.|| ||</p>

					<p class="f4">Ye hi keci bhikkhave etarahi||<br />
					na parihāyanti kusalehi dhammehi,||<br />
					sabbe te imeh'eva chahi dhammehi||<br />
					na parihāyanti kusalehi dhammehī," ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>