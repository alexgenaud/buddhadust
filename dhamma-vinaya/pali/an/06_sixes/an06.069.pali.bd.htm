<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 69. A Deva visits the Buddha and describes six things that do not lead to a bhikkhu falling away. Gotama repeats the episode to the bhikkhus. Sāriputta elaborates the detailed meaning. Gotama confirms and repeats what Sāriputta has said." />
<title>AN 6 69: Devata Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					VII. Devatā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p69">Sutta 69</a></h4>

					<h1>Devatā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg423"><span class="f2 g"><b>[423]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.069.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Atha kho aññatarā devatā abhikkantāya rattiyā abhikkanta-vaṇṇā kevala-kappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho sā devatā Bhagavantaṃ etad avoca:|| ||</p>

					<p class="f4">"Cha yime bhante dhammā bhikkhuno aparihānāya saṃvaṭṭanti.|| ||</p>

					<p class="f4">Katame cha?|| ||</p>

					<p class="f4">Satthu-gāravatā,||<br />
					Dhamma-gāravatā,||<br />
					Saṇgha-gāravatā,||<br />
					sikkhā-gāravatā,||<br />
					sovacassatā,||<br />
					kalyāṇa-mittatā.|| ||</p>

					<p class="f4">Ime kho bhante cha dhammā bhikkhuno aparihānāya saṃvaṭṭanti" ti.|| ||</p>

					<p class="f4">Idam avoca sā devatā.|| ||</p>

					<p class="f4">Samanuñño Satthā ahosi.|| ||</p>

					<p class="f4">Atha kho sā devatā||<br />
					"Samanuñño me Satthā", ti||<br />
					Bhagavantaṃ abhivādetvā padakkhiṇaṃ katvā tatth'ev'antara-dhāyi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg424"><span class="f2 g"><b>[424]</b></span></a> 2. Atha Bhagavā tassā rattiyā accayena bhikkhū āmantesi:|| ||</p>

					<p class="f4">"Imaṃ bhikkhave rattiṃ aññatarā devatā abhikkantāya rattiyā abhikkanta-vaṇṇā kevala-kappaṃ Jetavanaṃ obhāsetvā yenāhaṃ ten'upasaṇkami.|| ||</p>

					<p class="f4">Upasaṇkamitvā maṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho bhikkhave sā devatā maṃ etad avoca:|| ||</p>

					<p class="f4">"Cha yime bhante dhammā bhikkhuno aparihānāya saṃvaṭṭanti.|| ||</p>

					<p class="f4">Katame cha?|| ||</p>

					<p class="f4">Satthu-gāravatā,||<br />
					Dhamma-gāravatā,||<br />
					Saṇgha-gāravatā,||<br />
					sikkhā-gāravatā,||<br />
					sovacassatā,||<br />
					kalyāṇa-mittatā.|| ||</p>

					<p class="f4">Ime kho bhante cha dhammā bhikkhuno aparihānāya saṃvaṭṭantiti" ti.|| ||</p>

					<p class="f4">Idam avoca bhikkhave sā devatā.|| ||</p>

					<p class="f4">Idaṃ vatvā maṃ abhivādetvā padakkhiṇaṃ katvā tatth'ev'antara-dhāyī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Evaṃ vutte āyasmā Sāriputto Bhagavantaṃ etad avoca:|| ||</p>

					<p class="f4">"Imassa kho ahaṃ bhante Bhagavatā saṇkhittena bhāsitassa evaṃ vitthārena atthaṃ ājānāmi:|| ||</p>

					<p class="f4">Idha bhante bhikkhū||<br />
					attanā ca Satthu-gāravo hoti||<br />
					Satthu-gāravatāya ca vaṇṇavādi,||<br />
					ye c'aññe bhikkhū na Satthu-gāravā,||<br />
					te ca Satthu-gāravatāya sam-ā-dapeti,||<br />
					ye c'aññe bhikkhū Satthu-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca Dhamma-gāravo hoti||<br />
					Dhamma-gāravatāya ca vaṇṇavādi,||<br />
					ye c'aññe bhikkhū na Dhamma-gāravā,||<br />
					te ca Dhamma-gāravatāya sam-ā-dapeti,||<br />
					ye c'aññe bhikkhū Dhamma-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca Saṇgha-gāravo hoti||<br />
					Saṇgha-gāravatāya ca vaṇṇavādi,||<br />
					ye c'aññe bhikkhū na Saṇgha-gāravā,||<br />
					te ca Saṇgha-gāravatāya sam-ā-dapeti,||<br />
					ye c'aññe bhikkhū Saṇgha-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca sikkhā-gāravo hoti||<br />
					sikkhā-gāravatāya ca vaṇṇavādi,||<br />
					ye c'aññe bhikkhū na sikkhā-gāravā,||<br />
					te ca sikkhā-gāravatāya sam-ā-dapeti,||<br />
					ye c'aññe bhikkhū sikkhā-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca suvaco hoti<span class="f3"><sup>[<a id="edfn1" href="#edn1">ed1</a>]</sup></span>||<br />
					suvacāya ca vaṇṇavādi,||<br />
					ye c'aññe bhikkhū na suvacā,||<br />
					te ca suvacāya sam-ā-dapeti,||<br />
					ye c'aññe bhikkhū suvacā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca kalyāṇa-mitto hoti||<br />
					kalyāṇa-mittāya ca vaṇṇavādi,||<br />
					ye c'aññe bhikkhū na kalyāṇa-mittā,||<br />
					te ca kalyāṇa-mittāya sam-ā-dapeti,||<br />
					ye c'aññe bhikkhū kalyāṇa-mittā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Imassa kho ahaṃ bhante Bhagavatā saṇkhitte bhāsitassa evaṃ vitthārena attha ājānāmi" ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. "Sādhu sādhu Sāriputta,||<br />
					sādhu kho tvaṃ Sāriputta||<br />
					imassa mayā saṇkhittena bhāsitassa evaṃ vitthārena atthaṃ ājānāsi.</p>

					<p class="f4">Idha Sāriputta bhikkhu||<br />
					attanā ca Satthu-gāravo <a id="pg425"><span class="f2 g"><b>[425]</b></span></a> hoti||<br />
					Satthu-gāravatāya ca vaṇṇavādi,||<br />
					ye c'aññe bhikkhū na Satthu-gāravā,||<br />
					te ca Satthu-gāravatāya sam-ā-dapeti,||<br />
					ye c'aññe bhikkhū Satthu-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca Dhamma-gāravo hoti||<br />
					Dhamma-gāravatāya ca vaṇṇavādi,||<br />
					ye c'aññe bhikkhū na Dhamma-gāravā,||<br />
					te ca Dhamma-gāravatāya sam-ā-dapeti,||<br />
					ye c'aññe bhikkhū Dhamma-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca Saṇgha-gāravo hoti||<br />
					Saṇgha-gāravatāya ca vaṇṇavādi,||<br />
					ye c'aññe bhikkhū na Saṇgha-gāravā,||<br />
					te ca Saṇgha-gāravatāya sam-ā-dapeti,||<br />
					ye c'aññe bhikkhū Saṇgha-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca sikkhā-gāravo hoti||<br />
					sikkhā-gāravatāya ca vaṇṇavādi,||<br />
					ye c'aññe bhikkhū na sikkhā-gāravā,||<br />
					te ca sikkhā-gāravatāya sam-ā-dapeti,||<br />
					ye c'aññe bhikkhū sikkhā-gāravā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca suvaco hoti||<br />
					suvacāya ca vaṇṇavādi,||<br />
					ye c'aññe bhikkhū na suvacā,||<br />
					te ca suvacāya sam-ā-dapeti,||<br />
					ye c'aññe bhikkhū suvacā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Attanā ca kalyāṇa-mitto hoti||<br />
					kalyāṇa-mittāya ca vaṇṇavādi,||<br />
					ye c'aññe bhikkhū na kalyāṇa-mittā,||<br />
					te ca kalyāṇa-mittāya sam-ā-dapeti,||<br />
					ye c'aññe bhikkhū kalyāṇa-mittā,||<br />
					tesañ ca vaṇṇaṃ bhāṇati bhūtaṃ tacchaṃ kālena.|| ||</p>

					<p class="f4">Imassa kho Sāriputta mayā saṇkhittena bhāsitassa evaṃ vitthārena attho daṭṭhabbo" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> This is just a guess at the construction of this paragraph and should be checked.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>