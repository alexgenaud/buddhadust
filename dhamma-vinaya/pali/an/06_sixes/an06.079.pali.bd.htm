<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 79. Six guidlines for getting and keeping things." />
<title>AN 6 79: Adhigama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					VIII. Arahatta Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p79">Sutta 79</a></h4>

					<h1>Adhigama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg431"><span class="f2 g"><b>[431]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.079.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Chahi bhikkhave Dhammehi samannāgato bhikkhū abhabbo||<br />
					anadhigataṃ vā kusalaṃ Dhammaṃ adhigantuṃ,||<br />
					adhigataṃ vā kusalaṃ Dhammaṃ phātikatuṃ.|| ||</p>

					<p class="f4">Katamehi chahi?|| ||</p>

					<p class="f4">Idha, bhikkhave, bhikkhu||<br />
					na āya-kusalo hoti,||<br />
					na apāya-kusalo hoti,||<br />
					na upāya-kusalo hoti,||<br />
					anadhigatānaṃ kusalānaṃ Dhammānaṃ adhigamāya na chandaṃ janeti,||<br />
					adhigate kusale Dhamme na sārakkhati,||<br />
					sātacca-kiriyāya na sampādeti.|| ||</p>

					<p class="f4">Imehi kho bhikkhave chahi Dhammehi samannāgato bhikkhū abhabbo anadhigataṃ vā kusalaṃ Dhammaṃ adhigantuṃ adhigataṃ vā kusalaṃ Dhammaṃ phātikatuṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Chahi bhikkhave Dhammehi samannāgato bhikkhū bhabbo anadhigataṃ vā kusalaṃ Dhammaṃ adhigantuṃ, adhigataṃ vā kusalaṃ Dhammaṃ phātikatuṃ.|| ||</p>

					<p class="f4">Katamehi chahi?|| ||</p>

					<p class="f4">Idha, bhikkhave, bhikkhū||<br />
					āya-kusalo ca hoti,||<br />
					apāya-kusalo ca hoti,||<br />
					upāya-kusalo ca hoti,||<br />
					anadhigatānaṃ kusalānaṃ <a id="pg432"><span class="f2 g"><b>[432]</b></span></a> Dhammānaṃ adhigamāya chandaṃ janeti,||<br />
					adhigate kusale Dhamme sārakkhati,||<br />
					sātacca-kiriyāya sampādeti.|| ||</p>

					<p class="f4">Imehi kho bhikkhave chahi Dhammehi samannāgato bhikkhū bhabbo||<br />
					anadhigataṃ vā kusalaṃ Dhammaṃ adhigantuṃ,||<br />
					adhigataṃ vā kusalaṃ Dhammaṃ phātikattun ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>