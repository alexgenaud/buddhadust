<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 17. The Buddha attempts to inspire some novices to wakefulness by way of numerous examples of the energicic characteristics of great men." />
<title>AN 6 17: Kusala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka-Nipāta<br />
					II: Sārāṇīya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p17">Sutta 17</a></h4>

					<h1>Kusala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg298"><span class="f2 g"><b>[298]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.017.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Bhagavā sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Āyasmā pi kho Sāriputto sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Āyasmā pi kho Mahā Moggallāno sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṃkamitvā Bhagavantaṃ <a id="pg299"><span class="f2 g"><b>[299]</b></span></a> abhivādetvā eka-m-antaṃ nisīdī.|| ||</p>

					<p class="f4">Āyasmā pi kho Mahā Kaccāyano sayanhasamayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdī.|| ||</p>

					<p class="f4">Āyasmā pi kho Mahā Koṭṭhito sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisidi.|| ||</p>

					<p class="f4">Āyasmā pi kho Mahā Cundo sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdī.|| ||</p>

					<p class="f4">Āyasmā pi kho Mahā Kappino sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdī.|| ||</p>

					<p class="f4">Āyasmā pi kho Anuruddho sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdī.|| ||</p>

					<p class="f4">Āyasmā pi kho Revato sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkamī.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Āyasmā pi kho Ānando sāyaṇha-samayaṃ patisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho Bhagavā bahu-d-eva rattiṃ nisajjāya vītināmetvā uṭṭhāy āsanā vihāraṃ pāvisi.|| ||</p>

					<p class="f4">Te pi kho āyasmanto acira-pakkantassa Bhagavato uṭṭhāy āsanā yathāvihāraṃ agamaṃsu.|| ||</p>

					<p class="f4">Ye pana tattha bhikkhū navā acira-pabba-jitā ādhunāgatā imaṃ Dhamma-Vinayaṃ,||<br />
					te yāva suriyuggamanā kākacchamānā supiṃsu.|| ||</p>

					<p class="ctr c">&#9632;</p>

					<p class="f4">Addasā kho Bhagavā dibbena cakkhunā visuddhena atikkanta-mānusakena te bhikkhū yāva suriyuggamanā kākacchamāne supante.|| ||</p>

					<p class="f4">Disvā yen'upaṭṭhāna-sālā ten'upasaṇkamī.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Nisajja kho Bhagavā te bhikkhū āmantesi:|| ||</p>

					<p class="f4">"Kahaṃ nu kho bikkhave Sāriputto,||<br />
					kahaṃ Mahā Moggallāno,||<br />
					kahaṃ Mahā Kassapo,||<br />
					kahaṃ Mahā Kaccāyano,||<br />
					kahaṃ Mahā Koṭṭhito,||<br />
					kahaṃ Mahā Cundo,||<br />
					kahaṃ Mahā Kappino,||<br />
					kahaṃ Anuruddho,||<br />
					kahaṃ Revato,||<br />
					kahaṃ Ānando,||<br />
					kahaṃ nu kho te bikkhave therā sāvakā gatā" ti?|| ||</p>

					<p class="ctr c">&#9632;</p>

					<p class="f4">Te pi kho bhante āyasmanto acira-pakkantassa Bhagavato uṭṭhāy āsanā yathāvihāraṃ agamaṃsūti.|| ||</p>

					<p class="ctr c">&#9632;</p>

					<p class="f4">Tena no tumhe bikkhave therā,||<br />
					bhikkhū navā yāva suriyass'uggamanā kākacchamānā supatha.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ vā:|| ||</p>

					<p class="f4">'Rājā khattiyo muddhā-vasitto yāva-datthaṃ <a id="pg300"><span class="f2 g"><b>[300]</b></span></a> seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ rajjaṃ kārento jana-padassa vā piyo manāpo' ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Sādhu bikkhave, mayā pi kho etaṃ bikkhave n'eva diṭṭhaṃ na sutaṃ:|| ||</p>

					<p class="f4">'Rājā khattiyo muddhā-vasitto
					yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ rajjaṃ kārento jana-padassa vā piyo manāpo' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ vā:|| ||</p>

					<p class="f4">'Raṭṭhiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ pūga-gāmaṇikattaṃ kārento pūgassa va piyo manāpo' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bikkhave, mayā pi kho etaṃ bikkhave n'eva diṭṭhaṃ na sutaṃ:|| ||</p>

					<p class="f4">'Raṭṭhiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ pūga-gāmaṇikattaṃ kārento pūgassa va piyo manāpo' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ vā:|| ||</p>

					<p class="f4">'Pettaniko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ pettanikaṃ kārento piyo manāpo' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bikkhave, mayā pi kho etaṃ bikkhave n'eva diṭṭhaṃ na sutaṃ vā:|| ||</p>

					<p class="f4">'Pettaniko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ pettanikattaṃ kārento pettani-kassa vā piyo manāpo' ti?|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ vā:|| ||</p>

					<p class="f4">'Senāya yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ senāpatikattaṃ kārento senāpati-kassa piyo manāpo' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bikkhave, mayā pi kho etaṃ bikkhave n'eva diṭṭhaṃ na sutaṃ vā:|| ||</p>

					<p class="f4">'Senāya yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ snopatikattaṃ kārento senāpati-kassa vā piyo manāpo' ti?|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ:|| ||</p>

					<p class="f4">'Senāpatiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ senāpatikattaṃ kārento senāpati-kassa piyo manāpo' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bikkhave, mayā pi kho etaṃ bikkhave n'eva diṭṭhaṃ na sutaṃ:|| ||</p>

					<p class="f4">'Senāpatiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ senāpatikattaṃ kārento senāpati-kassa vā piyo manāpo' ti?|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ vā:|| ||</p>

					<p class="f4">'Gāma-gāmaṇiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ gāma-gāmaṇi-kattaṃ kārento gāmagāmaṇikassa vā piyo manāpo' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bikkhave, mayā pi kho etaṃ bikkhave n'eva diṭṭhaṃ na sutaṃ:|| ||</p>

					<p class="f4">'Gāma-gāmaṇiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ gāmagāmanikattaṃ kārento gāmagāmanikassa vā piyo manāpo' ti?|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ:|| ||</p>

					<p class="f4">'Pūga-gāmaṇiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ pūga-gāmaṇikattaṃ kārento pūgassa vā piyo manāpo' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bikkhave, mayā pi kho etaṃ bikkhave n'eva diṭṭhaṃ na sutaṃ vā:|| ||</p>

					<p class="f4">'Pūga-gāmaṇiko yāva-datthaṃ seyya-sukhaṃ phassa-sukhaṃ middha-sukhaṃ anuyutto viharanto yāva-jīvaṃ pūga-gāmaṇikattaṃ kārento pūgassa vā piyo manāpo" ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññatha bikkhave api nu tumhehi diṭṭhaṃ vā sutaṃ:|| ||</p>

					<p class="f4">'Samaṇo vā brāhmaṇo vā yāva-datthaṃ seyya-sukhaṃ phassa-sukhaṃ middha-sukhaṃ anuyutto indriyesu agutta-dvāro bhojane amattaññu jāgariyaṃ ananuyutto avipassako kusalānaṃ dhammānaṃ pubba-ratt-ā-pararattaṃ bodha-pakkhiyānaṃ dhammānaṃ bhāvan-ā-nuyogaṃ ananuyutto āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharanto' ti?|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bikkhave, mayā pi kho etaṃ bikkhave n'eva diṭṭhaṃ na <a id="pg301"><span class="f2 g"><b>[301]</b></span></a> sutaṃ|| ||</p>

					<p class="f4">"Samaṇo vā brāhmaṇo vā yāva-datthaṃ seyya-sukhaṃ phassa-sukhaṃ middha-sukhaṃ anuyutto indriyesu agutta-dvāro bhojane amatt'aññū jāgariyaṃ ananuyutto avipassako kusalānaṃ dhammānaṃ pubba-ratt-ā-pararattaṃ bodha-pakkhiyānaṃ dhammānaṃ bhāvan-ā-nuyogaṃ ananuyutto āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharanto' ti.|| ||</p>

					<p class="f4">Tasmātiha bikkhave evaṃ sikkhitabbaṃ:|| ||</p>

					<p class="f4">"Indriyesu gutta-dvārā bhavissāma bhojane mattaññuno jāgariyaṃ anuyuttā vipassakā kusalānaṃ dhammānaṃ pubba-ratt-ā-pararattaṃ bodha-pakkhiyānaṃ dhammānaṃ bhāvan-ā-nuyogaṃ anuyuttā viharissāmā" ti.|| ||</p>

					<p class="f4">Evaṃ hi vo bikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>