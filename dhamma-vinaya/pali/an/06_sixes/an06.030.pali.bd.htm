<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 30. The Buddha delivers a forceful sermon on distinguishing between material and spiritual values with regard to what is seen, what is heard, what is considered gain, what is useful to study, who is profitable to serve, and what is best to keep in mind." />
<title>AN 6 30: Anuttariya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka-Nipāta<br />
					III: Anuttariya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p30">Sutta 30</a></h4>

					<h1>Anuttariya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg325"><span class="f2 g"><b>[325]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.030.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cha imāni bhikkhave anuttariyāni.|| ||</p>

					<p class="f4">Katamāni cha?|| ||</p>

					<p class="f4">3. dassan'ānuttariyaṃ,||<br />
					savaṇ'ānuttarīyaṃ,||<br />
					lābh'ānuttariyaṃ,||<br />
					sikkh-ā-nuttariyaṃ,||<br />
					pāricariy'ānuttariyaṃ,||<br />
					anussat'ānuttariyaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katamañ ca bhikkhave Dassan'ānuttarīyaṃ?|| ||</p>

					<p class="f4">Idha bhikkhave ekacco||<br />
					hatthi-ratanam pi dassanāya gacchati;||<br />
					assa-ratanam pi danāya gacchati;||<br />
					maṇi-ratanam pi danāya gacchati;||<br />
					uccā-vacaṃ vā pana dassanāya gacchati;||<br />
					samaṇaṃ vā||<br />
					brāhmaṇaṃ vā||<br />
					micchā-diṭṭhikaṃ||<br />
					micchā-paṭipannaṃ dassanāya gacchati.|| ||</p>

					<p class="f4">Atth'etaṃ bhikkhave dassanaṃ?|| ||</p>

					<p class="f4">N'etaṃ n'atthī ti vadāmi.|| ||</p>

					<p class="f4">Tañ ca kho etaṃ bhikkhave dassanaṃ hīnaṃ gammaṃ||<br />
					pothujjanikaṃ,||<br />
					anariyaṃ,||<br />
					anattha-saṃhitaṃ,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na <a id="pg326"><span class="f2 g"><b>[326]</b></span></a> Nibbānāya saṃvaṭṭatī.|| ||</p>

					<p class="f4">Yo ca kho bhikkhave Tathāgataṃ vā||<br />
					Tathāgata-sāvakaṃ vā dassanāya gacchati||<br />
					niviṭṭha-saddho,||<br />
					niviṭṭha-pemo,||<br />
					ekanta-gato,||<br />
					abhi-p-pasanno:||<br />
					etad ānuttariyaṃ bhikkhave dassanānaṃ sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya Nibbānassa sacchi-kiriyāya,||<br />
					yad idaṃ Tathāgataṃ vā||<br />
					Tathāgata-sāvakaṃ vā dassanāya gacchati||<br />
					niviṭṭha-saddho,||<br />
					niviṭṭha-pemo,||<br />
					ekanta-gato,||<br />
					abhi-p-pasanno.|| ||</p>

					<p class="f4">Idaṃ vuccati bhikkhave dassan'ānuttariyaṃ.|| ||</p>

					<p class="f4">Iti dassan'ānuttariyaṃ.|| ||</p>

					<p class="ctr c">&#9632;</p>

					<p class="f4">5. Savaṇ'ānuttariyañ ca kathaṃ hoti?|| ||</p>

					<p class="f4">Idha bhikkhave ekacco||<br />
					bheri-saddam pi savaṇāya gacchati;||<br />
					vīṇāddam pi vaṇāya gacchati;||<br />
					gītaddam pi vaṇāya gacchati;||<br />
					uccā-vacaṃ vā pana savaṇāya gacchati;||<br />
					samaṇassa vā,||<br />
					brāhmaṇassa vā,||<br />
					micchā-diṭṭhikassa,||<br />
					micchā-paṭipannassa,||<br />
					Dhamma-savaṇāya gacchati.|| ||</p>

					<p class="f4">Atth'etaṃ bhikkhave savaṇaṃ?|| ||</p>

					<p class="f4">N'etaṃ n'atthī ti vadāmi.|| ||</p>

					<p class="f4">Tañ ca kho etaṃ bhikkhave savaṇaṃ hīnaṃ gammaṃ||<br />
					pothujjanikaṃ,||<br />
					anariyaṃ,||<br />
					anattha-saṃhitaṃ,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na Nibbānāya saṃvaṭṭatī.|| ||</p>

					<p class="f4">Yo ca kho bhikkhave Tathāgatassa vā||<br />
					Tathāgata-sāvakassa vā||<br />
					Dhamma-savaṇāya gacchati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaṃ bhikkhave savaṇānaṃ sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya Nibbānassa sacchi-kiriyāya,||<br />
					yad idaṃ Tathāgatassa vā||<br />
					Tathāgata-sāvakassa vā||<br />
					Dhamma-savaṇāya gacchati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaṃ vuccati bhikkhave savaṇ'ānuttariyaṃ.|| ||</p>

					<p class="f4">Iti dassan'ānuttariyaṃ, iti savaṇ'ānuttariyaṃ.|| ||</p>

					<p class="ctr c">&#9632;</p>

					<p class="f4">6. Lābh'ānuttariyaṃ ca kathaṃ hoti?|| ||</p>

					<p class="f4">Idha bhikkhave ekacco putta-lābham pi labhati,||<br />
					dāra-lābham pi labhati,||<br />
					dhana-lābham pi labhati,||<br />
					uccā-vacaṃ vā <a id="pg327"><span class="f2 g"><b>[327]</b></span></a> pana lābhaṃ labhati||<br />
					samaṇe vā||<br />
					brāhmaṇe vā||<br />
					micchā-diṭṭhike micchā-paṭipanne saddhaṃ paṭilabhati.|| ||</p>

					<p class="f4">Atth'eso bhikkhave lābho?|| ||</p>

					<p class="f4">N'eso n'atthī ti vadāmi.|| ||</p>

					<p class="f4">So ca kho eso bhikkhave lābho hīno gammo||<br />
					pothujjaniko,||<br />
					anariyo,||<br />
					anattha-saṃhito,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na Nibbānāya saṃvaṭṭatī.|| ||</p>

					<p class="f4">Yo ca kho bhikkhave Tathāgate vā||<br />
					Tathāgata-sāvake vā||<br />
					saddhaṃ paṭilabhati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaṃ bhikkhave lābhānaṃ sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya Nibbānassa sacchi-kiriyāya,||<br />
					yad idaṃ Tathāgate vā||<br />
					Tathāgata-sāvake vā||<br />
					saddhaṃ paṭilabhati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaṃ vuccati bhikkhave lābh'ānuttariyaṃ.|| ||</p>

					<p class="f4">Iti dassan'ānuttariyaṃ, savaṇ'ānuttariyaṃ, lābh'ānuttariyaṃ.|| ||</p>

					<p class="ctr c">&#9632;</p>

					<p class="f4">7. Sikkh-ā-nuttariyaṃ ca kathaṃ hoti?|| ||</p>

					<p class="f4">Idha bhikkhave ekacvo hatthismim pi sikkhati,||<br />
					assasmim pi sikkhati,||<br />
					rathasmim pi sikkhati,||<br />
					dhanusmim pi sikkhati,||<br />
					tharusmim pi sikkhati,||<br />
					uccā-vacaṃ vā pana sikkhati||<br />
					samaṇassa vā||<br />
					brāhmaṇassa vā||<br />
					micchā-diṭṭhikassa micchā-paṭipannassa sikkhati.|| ||</p>

					<p class="f4">Atth'esā bhikkhave sikkhā?|| ||</p>

					<p class="f4">N'esā n'atthī ti vadāmi.|| ||</p>

					<p class="f4">Sā ca kho esā bhikkhave sikkhā hīnā gammā pothujjanikā anariyā anattha-saṃhitā,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na Nibbānāya saṃvaṭṭati.|| ||</p>

					<p class="f4">Yo ca kho bhikkhave Tathāgata-p-pavedite Dhamma-Vinaye adhisīlam pi sikkhati,||<br />
					adhicittam pi sikkhati,||<br />
					adhipaññam pi sikkhati,||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaṃ bhikkhave sikkhānaṃ||<br />
					sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya Nibbānassa <a id="pg328"><span class="f2 g"><b>[328]</b></span></a> sacchi-kiriyāya,||<br />
					yad idaṃ Tathāgata-p-pavedite Dhamma-Vinaye||<br />
					adhisīlam pi||<br />
					adhicittam pi sikkhati,||<br />
					adhipaññam pi sikkhati,||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaṃ vuccati bhikkhave sikkh-ā-nuttariyaṃ.|| ||</p>

					<p class="f4">Iti danānuttariyaṃ, savaṇ'ānuttariyaṃ, lābh'ānuttariyaṃ, sikkh-ā-nuttariyaṃ.|| ||</p>

					<p class="ctr c">&#9632;</p>

					<p class="f4">8. Pāricariy'ānuttariyañ ca kathaṃ hoti?|| ||</p>

					<p class="f4">Idha, bhikkhave, ekacco khattiyam pi paricarati,||<br />
					brāhmaṇam pi paricarati,||<br />
					gahapatim pi parivārati,||<br />
					uccā-vacaṃ vā pana paricarati||<br />
					samaṇaṃ vā||<br />
					brāhmaṇaṃ vā||<br />
					micchā-diṭṭhikaṃ micchā-paṭipannaṃ paricarati.|| ||</p>

					<p class="f4">Atth'esā bhikkhave pāricariyā?|| ||</p>

					<p class="f4">N'esā n'atthī ti vadāmi.|| ||</p>

					<p class="f4">Sā ca kho esā bhikkhave pāricariyā hīnā gammā pothujjanikā anariyā anattha-saṃhitā,||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">Yo ca kho bhikkhave Tathāgataṃ vā||<br />
					Tathāgata-sāvakaṃ vā paricarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaṃ bhikkhave pārivariyānaṃ||<br />
					attāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya Nibbānassa sacchi-kiriyāya,||<br />
					yad idaṃ Tathāgataṃ vā||<br />
					Tathāgata-sāvakaṃ vā paricarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaṃ vuccati bhikkhave pāricariy'ānuttariyaṃ.|| ||</p>

					<p class="f4">Iti dassan'ānuttariyaṃ, savaṇ'ānuttariyaṃ, lābh'ānuttariyaṃ, sikkh-ā-nuttariyaṃ, pāricariy'ānuttariyaṃ.|| ||</p>

					<p class="ctr c">&#9632;</p>

					<p class="f4">9. Anussat'ānuttariyaṃ ca kathaṃ hoti?|| ||</p>

					<p class="f4">Idha, bhikkhave, ekacco putta-lābham pi anussarati,||<br />
					dāra-lābham pi anussarati,||<br />
					dhana-lābham pi anussarati,||<br />
					uccā-vacaṃ vā lābhaṃ pana anussarati||<br />
					samaṇā vā||<br />
					brāhmaṇaṃ vā||<br />
					micchā-diṭṭhikaṃ vā||<br />
					micchā-paṭipannaṃ anussarati.|| ||</p>

					<p class="f4">Atth'esā bhikkhave anussati?|| ||</p>

					<p class="f4">N'esā n'atthī ti vadāmi.|| ||</p>

					<p class="f4">Sā ca kho esā bhikkhave anassati hīnā gammā pothujjanikā anariyā anattha-saṃhitā,||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">Yo ca kho bhikkhave Tathāgataṃ vā||<br />
					<a id="pg329"><span class="f2 g"><b>[329]</b></span></a> Tathāgata-sāvakaṃ vā anussarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaṃ bhikkhave anussatīnaṃ||<br />
					satatānaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya Nibbānassa sacchi-kiriyāya,||<br />
					yad idaṃ Tathāgataṃ vā||<br />
					Tathāgata-sāvakaṃ vā anussarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaṃ vuccati bhikkhave anussat'ānuttariyaṃ.|| ||</p>

					<p class="f4">Iti anussat'ānuttariyaṃ.|| ||</p>

					<p class="f4">Imāni kho bhikkhave cha anuttariyānī, tī.|| ||</p>

					      <p class="f4 in2">Ye dassanavaraṃ laddhā savaṇañ ca anuttaraṃ,||<br />
							lābh'ānuttariyaṃ laddhā, sikhkhānuttariye ratā,||<br />
							Upaṭṭhitā pāricariye bhāvayanti anussatiṃ||<br />
							Vivekapaṭisaṃyuttaṃ khemaṃ amata-gāminiṃ,||<br />
							Appamāde pamoditā nipakā sīla-saṃvutā:||<br />
							Te ve kālena paccnti, yettha dukkhaṃ nirujjhatī ti.|| ||</p>

					<p class="ctr">Anuttariya Vagga Tatiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>