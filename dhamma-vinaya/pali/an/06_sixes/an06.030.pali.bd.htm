<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 30. The Buddha delivers a forceful sermon on distinguishing between material and spiritual values with regard to what is seen, what is heard, what is considered gain, what is useful to study, who is profitable to serve, and what is best to keep in mind." />
<title>AN 6 30: Anuttariya Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					III: Anuttariya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p30">Sutta 30</a></h4>

					<h1>Anuttariya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg325"><span class="f2 g"><b>[325]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.030.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cha imāni bhikkhave anuttariyāni.|| ||</p>

					<p class="f4">Katamāni cha?|| ||</p>

					<p class="f4">3. dassan'ānuttariyaɱ,||<br />
					savaṇ'ānuttarīyaɱ,||<br />
					lābh'ānuttariyaɱ,||<br />
					sikkh-ā-nuttariyaɱ,||<br />
					pāricariy'ānuttariyaɱ,||<br />
					anussat'ānuttariyaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katamañ ca bhikkhave Dassan'ānuttarīyaɱ?|| ||</p>

					<p class="f4">Idha bhikkhave ekacco||<br />
					hatthi-ratanam pi dassanāya gacchati;||<br />
					assa-ratanam pi danāya gacchati;||<br />
					maṇi-ratanam pi danāya gacchati;||<br />
					uccā-vacaɱ vā pana dassanāya gacchati;||<br />
					samaṇaɱ vā||<br />
					brāhmaṇaɱ vā||<br />
					micchā-diṭṭhikaɱ||<br />
					micchā-paṭipannaɱ dassanāya gacchati.|| ||</p>

					<p class="f4">Atth'etaɱ bhikkhave dassanaɱ?|| ||</p>

					<p class="f4">N'etaɱ n'atthī ti vadāmi.|| ||</p>

					<p class="f4">Tañ ca kho etaɱ bhikkhave dassanaɱ hīnaɱ gammaɱ||<br />
					pothujjanikaɱ,||<br />
					anariyaɱ,||<br />
					anattha-saɱhitaɱ,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na <a id="pg326"><span class="f2 g"><b>[326]</b></span></a> nibbānāya saŋvattatī.|| ||</p>

					<p class="f4">Yo ca kho bhikkhave Tathāgataɱ vā||<br />
					Tathāgata-sāvakaɱ vā dassanāya gacchati||<br />
					niviṭṭha-saddho,||<br />
					niviṭṭha-pemo,||<br />
					ekanta-gato,||<br />
					abhi-p-pasanno:||<br />
					etad ānuttariyaɱ bhikkhave dassanānaɱ sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa sacchi-kiriyāya,||<br />
					yad idaɱ Tathāgataɱ vā||<br />
					Tathāgata-sāvakaɱ vā dassanāya gacchati||<br />
					niviṭṭha-saddho,||<br />
					niviṭṭha-pemo,||<br />
					ekanta-gato,||<br />
					abhi-p-pasanno.|| ||</p>

					<p class="f4">Idaɱ vuccati bhikkhave dassan'ānuttariyaɱ.|| ||</p>

					<p class="f4">Iti dassan'ānuttariyaɱ.|| ||</p>

					<p class="ctr c">&#9632;</p>

					<p class="f4">5. Savaṇ'ānuttariyañ ca kathaɱ hoti?|| ||</p>

					<p class="f4">Idha bhikkhave ekacco||<br />
					bheri-saddam pi savaṇāya gacchati;||<br />
					vīṇāddam pi vaṇāya gacchati;||<br />
					gītaddam pi vaṇāya gacchati;||<br />
					uccā-vacaɱ vā pana savaṇāya gacchati;||<br />
					samaṇassa vā,||<br />
					brāhmaṇassa vā,||<br />
					micchā-diṭṭhikassa,||<br />
					micchā-paṭipannassa,||<br />
					Dhamma-savaṇāya gacchati.|| ||</p>

					<p class="f4">Atth'etaɱ bhikkhave savaṇaɱ?|| ||</p>

					<p class="f4">N'etaɱ n'atthī ti vadāmi.|| ||</p>

					<p class="f4">Tañ ca kho etaɱ bhikkhave savaṇaɱ hīnaɱ gammaɱ||<br />
					pothujjanikaɱ,||<br />
					anariyaɱ,||<br />
					anattha-saɱhitaɱ,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na nibbānāya saŋvattatī.|| ||</p>

					<p class="f4">Yo ca kho bhikkhave Tathāgatassa vā||<br />
					Tathāgata-sāvakassa vā||<br />
					Dhamma-savaṇāya gacchati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaɱ bhikkhave savaṇānaɱ sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa sacchi-kiriyāya,||<br />
					yad idaɱ Tathāgatassa vā||<br />
					Tathāgata-sāvakassa vā||<br />
					Dhamma-savaṇāya gacchati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaɱ vuccati bhikkhave savaṇ'ānuttariyaɱ.|| ||</p>

					<p class="f4">Iti dassan'ānuttariyaɱ, iti savaṇ'ānuttariyaɱ.|| ||</p>

					<p class="ctr c">&#9632;</p>

					<p class="f4">6. Lābh'ānuttariyaɱ ca kathaɱ hoti?|| ||</p>

					<p class="f4">Idha bhikkhave ekacco putta-lābham pi labhati,||<br />
					dāra-lābham pi labhati,||<br />
					dhana-lābham pi labhati,||<br />
					uccā-vacaɱ vā <a id="pg327"><span class="f2 g"><b>[327]</b></span></a> pana lābhaɱ labhati||<br />
					samaṇe vā||<br />
					brāhmaṇe vā||<br />
					micchā-diṭṭhike micchā-paṭipanne saddhaɱ paṭilabhati.|| ||</p>

					<p class="f4">Atth'eso bhikkhave lābho?|| ||</p>

					<p class="f4">N'eso n'atthī ti vadāmi.|| ||</p>

					<p class="f4">So ca kho eso bhikkhave lābho hīno gammo||<br />
					pothujjaniko,||<br />
					anariyo,||<br />
					anattha-saɱhito,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na nibbānāya saŋvattatī.|| ||</p>

					<p class="f4">Yo ca kho bhikkhave Tathāgate vā||<br />
					Tathāgata-sāvake vā||<br />
					saddhaɱ paṭilabhati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaɱ bhikkhave lābhānaɱ sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa sacchi-kiriyāya,||<br />
					yad idaɱ Tathāgate vā||<br />
					Tathāgata-sāvake vā||<br />
					saddhaɱ paṭilabhati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaɱ vuccati bhikkhave lābh'ānuttariyaɱ.|| ||</p>

					<p class="f4">Iti dassan'ānuttariyaɱ, savaṇ'ānuttariyaɱ, lābh'ānuttariyaɱ.|| ||</p>

					<p class="ctr c">&#9632;</p>

					<p class="f4">7. Sikkh-ā-nuttariyaɱ ca kathaɱ hoti?|| ||</p>

					<p class="f4">Idha bhikkhave ekacvo hatthismim pi sikkhati,||<br />
					assasmim pi sikkhati,||<br />
					rathasmim pi sikkhati,||<br />
					dhanusmim pi sikkhati,||<br />
					tharusmim pi sikkhati,||<br />
					uccā-vacaɱ vā pana sikkhati||<br />
					samaṇassa vā||<br />
					brāhmaṇassa vā||<br />
					micchā-diṭṭhikassa micchā-paṭipannassa sikkhati.|| ||</p>

					<p class="f4">Atth'esā bhikkhave sikkhā?|| ||</p>

					<p class="f4">N'esā n'atthī ti vadāmi.|| ||</p>

					<p class="f4">Sā ca kho esā bhikkhave sikkhā hīnā gammā pothujjanikā anariyā anattha-saɱhitā,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na nibbānāya saŋvattati.|| ||</p>

					<p class="f4">Yo ca kho bhikkhave Tathāgata-ppavedite Dhamma-Vinaye adhisīlam pi sikkhati,||<br />
					adhicittam pi sikkhati,||<br />
					adhipaññam pi sikkhati,||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaɱ bhikkhave sikkhānaɱ||<br />
					sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa <a id="pg328"><span class="f2 g"><b>[328]</b></span></a> sacchi-kiriyāya,||<br />
					yad idaɱ Tathāgata-ppavedite Dhamma-Vinaye||<br />
					adhisīlam pi||<br />
					adhicittam pi sikkhati,||<br />
					adhipaññam pi sikkhati,||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaɱ vuccati bhikkhave sikkh-ā-nuttariyaɱ.|| ||</p>

					<p class="f4">Iti danānuttariyaɱ, savaṇ'ānuttariyaɱ, lābh'ānuttariyaɱ, sikkh-ā-nuttariyaɱ.|| ||</p>

					<p class="ctr c">&#9632;</p>

					<p class="f4">8. Pāricariy'ānuttariyañ ca kathaɱ hoti?|| ||</p>

					<p class="f4">Idha, bhikkhave, ekacco khattiyam pi paricarati,||<br />
					brāhmaṇam pi paricarati,||<br />
					gahapatim pi parivarati,||<br />
					uccā-vacaɱ vā pana paricarati||<br />
					samaṇaɱ vā||<br />
					brāhmaṇaɱ vā||<br />
					micchā-diṭṭhikaɱ micchā-paṭipannaɱ paricarati.|| ||</p>

					<p class="f4">Atth'esā bhikkhave pāricariyā?|| ||</p>

					<p class="f4">N'esā n'atthī ti vadāmi.|| ||</p>

					<p class="f4">Sā ca kho esā bhikkhave pāricariyā hīnā gammā pothujjanikā anariyā anattha-saɱhitā,||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na nibbānāya saŋvattati.|| ||</p>

					<p class="f4">Yo ca kho bhikkhave Tathāgataɱ vā||<br />
					Tathāgata-sāvakaɱ vā paricarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaɱ bhikkhave pārivariyānaɱ||<br />
					attānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa sacchi-kiriyāya,||<br />
					yad idaɱ Tathāgataɱ vā||<br />
					Tathāgata-sāvakaɱ vā paricarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaɱ vuccati bhikkhave pāricariy'ānuttariyaɱ.|| ||</p>

					<p class="f4">Iti dassan'ānuttariyaɱ, savaṇ'ānuttariyaɱ, lābh'ānuttariyaɱ, sikkh-ā-nuttariyaɱ, pāricariy'ānuttariyaɱ.|| ||</p>

					<p class="ctr c">&#9632;</p>

					<p class="f4">9. Anussat'ānuttariyaɱ ca kathaɱ hoti?|| ||</p>

					<p class="f4">Idha, bhikkhave, ekacco putta-lābham pi anussarati,||<br />
					dāra-lābham pi anussarati,||<br />
					dhana-lābham pi anussarati,||<br />
					uccā-vacaɱ vā lābhaɱ pana anussarati||<br />
					samaṇā vā||<br />
					brāhmaṇaɱ vā||<br />
					micchā-diṭṭhikaɱ vā||<br />
					micchā-paṭipannaɱ anussarati.|| ||</p>

					<p class="f4">Atth'esā bhikkhave anussati?|| ||</p>

					<p class="f4">N'esā n'atthī ti vadāmi.|| ||</p>

					<p class="f4">Sā ca kho esā bhikkhave anassati hīnā gammā pothujjanikā anariyā anattha-saɱhitā,||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na nibbānāya saŋvattati.|| ||</p>

					<p class="f4">Yo ca kho bhikkhave Tathāgataɱ vā||<br />
					<a id="pg329"><span class="f2 g"><b>[329]</b></span></a> Tathāgata-sāvakaɱ vā anussarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno:||<br />
					etad ānuttariyaɱ bhikkhave anussatīnaɱ||<br />
					satatānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa sacchi-kiriyāya,||<br />
					yad idaɱ Tathāgataɱ vā||<br />
					Tathāgata-sāvakaɱ vā anussarati||<br />
					niviṭṭha-saddho||<br />
					niviṭṭha-pemo||<br />
					ekanta-gato||<br />
					abhi-p-pasanno.|| ||</p>

					<p class="f4">Idaɱ vuccati bhikkhave anussat'ānuttariyaɱ.|| ||</p>

					<p class="f4">Iti anussat'ānuttariyaɱ.|| ||</p>

					<p class="f4">Imāni kho bhikkhave cha anuttariyānī, tī.|| ||</p>

					      <p class="f4 in2">Ye dassanavaraɱ laddhā savaṇañ ca anuttaraɱ,||<br />
							lābh'ānuttariyaɱ laddhā, sikhkhānuttariye ratā,||<br />
							Upaṭṭhitā pāricariye bhāvayanti anussatiɱ||<br />
							Vivekapaṭisaɱyuttaɱ khemaɱ amata-gāminiɱ,||<br />
							Appamāde pamoditā nipakā sīla-saɱvutā:||<br />
							Te ve kālena paccnti, yettha dukkhaɱ nirujjhatī ti.|| ||</p>

					<p class="ctr">Anuttariya Vagga Tatiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>