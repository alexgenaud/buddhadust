<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 16. The story of how Nakula's Mother cured her husband of a grave illness by releaving him of all his possible worries about her." />
<title>AN 6 16: Nakula-Pitu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka-Nipāta<br />
					II: Sārāṇīya-Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p16">Sutta 16</a></h4>

					<h1>Nakula-Pitu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg295"><span class="f2 g"><b>[295]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.016.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.016.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Bhaggesu viharati Suɱsumāragire Bhesakalāvane Migadāye.|| ||</p>

					<p class="f4">Tena kho pana samayena Nakula-pitā gahapati ābādhiko hoti dukkhito bāḷha-gilāno.|| ||</p>

					<p class="f4">Atha kho Nakula-mātā gahapatānī Nakula-pitaraɱ gahapatiɱ etad avoca:|| ||</p>

					<p class="f4">2. Mā kho tvaɱ gahapati sāpekkho kālam akāsi.|| ||</p>

					<p class="f4">Dukkhā gahapati sāpekkhassa kāla-kiriyā.|| ||</p>

					<p class="f4">Garahitā ca Bhagavatā sāpekkhassa kāla-kiriyā.|| ||</p>

					<p class="ctr c">&#9632;</p>

					<p class="f4">3. Siyā kho pana te gahapati evam assa:|| ||</p>

					<p class="f4">"Nakula-mātā gahapatāni mam'accayena na sakkhoti dārake posetuɱ gharāvāsaɱ sattharitun" ti.|| ||</p>

					<p class="f4">Na kho pan'etaɱ gahapati evaɱ daṭṭhabbaɱ.|| ||</p>

					<p class="f4">Kusalā'haɱ gahapati kappāsaɱ kantituɱ,||<br />
					veṇiɱ olikhituɱ,||<br />
					Sakkom'ahaɱ gahapati tav'accayena dārake posetuɱ gha- <a id="pg"><span class="f2 g"><b>[296]</b></span></a> rāvāsaɱ santharituɱ.|| ||</p>

					<p class="f4">Tasmā ti ha tvaɱ gahapati mā sāpekkho kālam akāsi.|| ||</p>

					<p class="f4">Dukkhā gahapati sāpekkhassa kāla-kiriyā.|| ||</p>

					<p class="f4">Garahitā ca Bhagavatā sāpekkhassa kāla-kiriyā.|| ||</p>

					<p class="ctr c">&#9632;</p>

					<p class="f4">4. Siyā kho pana te gahapati evam assa:|| ||</p>

					<p class="f4">"Nakula-mātā gahapatānī mam'accayena aññaɱ varaɱ gamissatī" ti.|| ||</p>

					<p class="f4">Na kho pan'etaɱ gahapati evaɱ daṭṭhabbaɱ.|| ||</p>

					<p class="f4">Tvaɱ c'eva kho gahapati jānāsi, ahaɱ ca,||<br />
					yathā no soḷasa-vassāni gahaṭṭhakaɱ Brahma-cariyaɱ samāciṇṇaɱ.|| ||</p>

					<p class="f4">Tasmā ti ha tvaɱ gahapati mā sāpekkho kālam akāsi.|| ||</p>

					<p class="f4">Dukkhā gahapati sāpekkhassa kāla-kiriyā.|| ||</p>

					<p class="f4">Garahitā ca Bhagavatā sāpekkhassa kāla-kiriyā.|| ||</p>

					<p class="ctr c">&#9632;</p>

					<p class="f4">5. Siyā kho pana te gahapati evam assa:|| ||</p>

					<p class="f4">"Nakula-mātā gahapatānī mam'accayena na dassana-kāmā bhavissati Bhagavato,||<br />
					na dassana-kāmā bhikkhu-sanghassā" ti.|| ||</p>

					<p class="f4">Na kho pan'etaɱ gahapati evaɱ daṭṭhabbaɱ.|| ||</p>

					<p class="f4">Ahaɱ hi gahapati tav'accayena dassana-kāmatarā c'eva bhavissāmi Bhagavato,||<br />
					dassana-kāmatarā ca bhikkhu-sanghassa.|| ||</p>

					<p class="f4">Tasmā ti ha tavaɱ gahapati mā sāpekkho kālam akāsi.|| ||</p>

					<p class="f4">Dukkhā gahapati sāpekkhassa kāla-kiriyā.|| ||</p>

					<p class="f4">Garahitā ca Bhagavatā sāpekkhassa kāla-kiriyā.|| ||</p>

					<p class="ctr c">&#9632;</p>

					<p class="f4">6. Siyā kho pana te gahapati evam assa:|| ||</p>

					<p class="f4">"Nakula-mātā gahapatānī mam'accayena na sīlesu paripūra-kāriṇī" ti.|| ||</p>

					<p class="f4">Na kho pan'etaɱ gahapati evaɱ daṭṭhabbaɱ.|| ||</p>

					<p class="f4">Yāvatā kho gahapati tassa Bhagavato sāvikā gihī odāta-vasanā sīlesu paripūra-kāriṇiyo,||<br />
					ahaɱ tāsaɱ aññatarā.|| ||</p>

					<p class="f4">Yassa kho pan'assa kaŋkhā vā vimati vā,||<br />
					ayaɱ so Bhagavā arahaɱ Sammā-SamBuddho Bhaggesu viharati Suɱsumāragire Bhesakalāvane Migadāye,||<br />
					taɱ Bhagavantaɱ upasankamitvā pucchatu.|| ||</p>

					<p class="f4">Tasmā ti ha tvaɱ gahapati mā sāpekkho <a id="pg297"><span class="f2 g"><b>[297]</b></span></a> kālam akāsi.|| ||</p>

					<p class="f4">Dukkhā gahapati sāpekkhassa kāla-kiriyā.|| ||</p>

					<p class="f4">Garahitā ca Bhagavatā sāpekkhassa kāla-kiriyā.|| ||</p>

					<p class="ctr c">&#9632;</p>

					<p class="f4">7. Siyā kho pana te gahapati evam assa:|| ||</p>

					<p class="f4">"Nakula-mātā gahapatānī na lābhinī ajjhattaɱ ceto-samathassā" ti.|| ||</p>

					<p class="f4">Na kho pan'etaɱ gahapati evaɱ daṭaṭhababaɱ.|| ||</p>

					<p class="f4">Yāvatā kho gahapati tassa Bhagavato sāvikā gihī odāta-vasanā lābhiniyo ajjhattaɱ ceto-samathassa,||<br />
					ahaɱ tāsaɱ aññatarā.|| ||</p>

					<p class="f4">Yassa kho pan'assa kaŋkhā vā vimati vā,||<br />
					ayaɱ so Bhagavā arahaɱ Sammā-SamBuddho Bhaggesu viharati Suɱsumāragire Bhesakalāvane Migadāye,<br />
					taɱ Bhagavantaɱ upasankamitvā pucchatu.|| ||</p>

					<p class="f4">Tasmā ti ha tvaɱ gahapati mā sāpekkho kālam akāsi.|| ||</p>

					<p class="f4">Dukkhā gahapati sāpekkhassa kāla-kiriyā.|| ||</p>

					<p class="f4">Garahitā ca Bhagavatā sāpekkhassa kāla-kiriyā.|| ||</p>

					<p class="ctr c">&#9632;</p>

					<p class="f4">8. Siyā kho pana te gahapati evam assa:|| ||</p>

					<p class="f4">"Nakula-mātā gahapatānī na imasmiɱ Dhamma-Vinaye ogādhappattā patigādha-p-pattā assāsappattā tiṇṇa-vicikicchā vigata-kathaɱ-kathā vesārajja-p-pattā apara-p-paccayā Satthu sāsane viharatī" ti.|| ||</p>

					<p class="f4">Na kho pan'etaɱ gahapati evaɱ daṭṭhabbaɱ.|| ||</p>

					<p class="f4">Yāvatā kho gahapati tassa Bhagavato sāvikā gihī odāta-vasanā imasmiɱ Dhamma-Vinaye ogādhappattā patigādha-p-pattā assāsappattā tiṇṇa-vicikicchā vigata-kathaɱkatā vesārajja-p-pattā apara-p-paccayā Satthu sāsane viharanti,||<br />
					ahaɱ tāsaɱ aññatarā.|| ||</p>

					<p class="f4">Yassa kho pan'assa kaŋkhā vā, vimati vā,||<br />
					ayaɱ so Bhagavā arahaɱ Sammā-SamBuddho Bhaggesu viharati Suɱsumāragire Bhesakalāvane Migadāye.|| ||</p>

					<p class="f4">Taɱ Bhagavantaɱ upasankamitvā pucchatu.|| ||</p>

					<p class="f4">Tasmā ti ha tvaɱ gahapati mā sāpekkho kālam akāsi.|| ||</p>

					<p class="f4">Dukkhā gahapati sāpekkhassa kāla-kiriyā.|| ||</p>

					<p class="f4">Garahitā ca Bhagavatā sāpekkhassa kāla-kiriyāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Atha kho Nakula-pituno gahapatissa Nakula-mā- <a id="pg298"><span class="f2 g"><b>[298]</b></span></a> tāra gahapatāniyā iminā ovādena ovadiya-mānassa so ābādho ṭhānaso paṭippassamhī,||<br />
					vuṭṭhāhi ca Nakula-pitā gahapati tamhā ābādhā.</p>

					<p class="f4">Tathā pahīno ca pana Nakula-pituno gahapatissa so ābādho ahosi.|| ||</p>

					<p class="f4">Atha kho Nakula-pitā gahapati gilānā vuṭṭhito acira-vuṭṭhito gelaññā,||<br />
					daṇḍam olubbha yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Nakula-pitaraɱ gahapatiɱ Bhagavā etad avoca:|| ||</p>

					<p class="f4">10. Lābhā te gahapati,||<br />
					su-laddhaɱ te gahapati,||<br />
					yassa te Nakula-mātā gahapatānī anukampikā attha-kāmā ovādikā anusāsikā;|| ||</p>

					<p class="f4">yāvatā kho gahapati mama sāvikā gihī odāta-vasanā sīlesu paripūra-kāriṇiyo,||<br />
					Nakula-mātā gahapatānī tāsaɱ aññatarā;|| ||</p>

					<p class="f4">yāvatā kho gahapati mama sāvikā gihī odāta-vasanā lābhiniyo ajjhattaɱ ceto-samathassa,||<br />
					Nakula-mātā gahapatāni tāsaɱ aññatarā;|| ||</p>

					<p class="f4">yāvatā kho gahapati mama sāvikā gihī odāta-vasanā imasmiɱ Dhamma-Vinaye ogādhappattā patigādha-p-pattā assāsappattā||<br />
					tiṇṇa-vicikicchā vigata-kathaɱ-kathā vesārajja-p-pattā apara-p-paccayā Satthu sāsane viharantiyo,||<br />
					Nakula-mātā gahapatānī tāsaɱ aññatarā.|| ||</p>

					<p class="f4">Lābhā te gahapati,||<br />
					su-laddhaɱ te gahapati,||<br />
					yassa te Nakula-mātā gahapatāni anukampikā attha-kāmā ovādikā anusāsikā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>