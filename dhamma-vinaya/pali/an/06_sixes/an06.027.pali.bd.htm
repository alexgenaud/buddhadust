<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 27. A bhikkhu asks the Buddha about when it would be appropriate for one to approach someone who has become mind (attained Arahantship) and is told of the six occasions when such a visit is called for." />
<title>AN 6 27: Pathama Samaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka-Nipāta<br />
					III: Anuttariya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p27">Sutta 27</a></h4>

					<h1>Paṭhama Samaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg317"><span class="f2 g"><b>[317]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.027.hare.pts.htm#p1">pts</a>][<a href="../../../../dhamma-vinaya/bd/an/06_sixes/an06.027.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Kati nu kho bhante samayā mano-bhāvanīyassa bhikkhuno dassanāya upasaṇkamituṃ?|| ||</p>

					<p class="ctr c">&#9632;</p>

					<p class="f4">2. Cha yime bhikkhu samayā mano-bhāvanīyassa bhikkhuno dassanāya upasaṇkamituṃ.|| ||</p>

					<p class="f4">Katame cha?|| ||</p>

					<p class="f4">3. Idha bhikkhu yasmiṃ samaye bhikkhu kāma-rāga-pariyuṭṭhitena cetasā viharati,||<br />
					kāma-rāga-paretena,||<br />
					uppannassa ca kāma-rāgassa nissaraṇaṃ yathā-bhūtaṃ na-p-pajānāti,||<br />
					tasmiṃ samaye mano-bhāvanīyo bhikkhū upasaṇkamitvā evam assa vacanīyo:|| ||</p>

					<p class="f4">'Ahaṃ kho āvuso kāma-rāga-pariyuṭṭhitena cetasā viharāmi||<br />
					kāma-rāga-paretena,||<br />
					uppannassa <a id="pg318"><span class="f2 g"><b>[318]</b></span></a> ca kāma-rāgassa nissaraṇaṃ yathā-bhūtaṃ na-p-pajānāmi.|| ||</p>

					<p class="f4">Sādhu vata me āyasmā kāma-rāgassa pahānāya dhammaṃ desetū' ti.|| ||</p>

					<p class="f4">Tassa mano-bhāvanīyo bhikkhu kāma-rāgassa pahānāya dhammaṃ deseti.|| ||</p>

					<p class="f4">Ayaṃ bhikkhu paṭhamo samayo mano-bhāvanīyassa bhikkhuno dassanāya upasaṇkamituṃ.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhū, yasmiṃ samaye bhikkhu vyāpāda-pariyuṭṭhitena cetasā viharati,||<br />
					vyāpāda-paretena,||<br />
					uppannassa ca vyāpādassa nissaraṇaṃ yathā-bhūtaṃ na-p-pajānāti,||<br />
					tasmiṃ samaye mano-bhāvanīyo bhikkhu upasaṇkamitvā evam assa vacanīyo:|| ||</p>

					<p class="f4">'Ahaṃ kho āvuso vyāpāda-pariyuṭṭhitena cetasā viharāmi||<br />
					vyāpāda-paretena,||<br />
					uppannassa ca vyāpādassa nissaraṇaṃ yathā-bhūtaṃ na-p-pajānāmi.|| ||</p>

					<p class="f4">Sādhu vata me āyasmā vyāpādassa pahānāya dhammaṃ desetū' tī.|| ||</p>

					<p class="f4">Tassa mano-bhāvanīyo bhikkhū vyāpādassa pahānāya dhammaṃ deseti.|| ||</p>

					<p class="f4">Ayaṃ bhikkhu dutiyo samayo mano-bhāvanīyassa bhikkhuno dassanāya upasaṇkamituṃ.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhu, yasmiṃ samaye bhikkhu thina-middha-pariyuṭṭhitena cetasā viharati||<br />
					thina-middha-paretena,||<br />
					uppannassa ca thīna-middhassa nissaraṇaṃ yathā-bhūtaṃ na-p-pajānāti,||<br />
					tasmiṃ samaye mano-bhāvanīyo bhikkhu upasaṇkamitvā evam assa vacanīyo:|| ||</p>

					<p class="f4">'Ahaṃ kho āvuso thīna-middha-pariyuṭṭhitena cetasā viharāmi||<br />
					thīna-middha-paretena||<br />
					uppanassa ca thīna-middhassa nissaraṇaṃ yathā-bhūtaṃ na-p-pajānāmi.|| ||</p>

					<p class="f4">Sādhu vata me āyasmā thīna-middhassa pahānāya dhammaṃ desetū' ti.|| ||</p>

					<p class="f4">Tassa mano-bhāvanīyo bhikkhu thīna-middhassa pahānāya dhammaṃ deseti.|| ||</p>

					<p class="f4">Ayaṃ bhikakhū tatiyo samayo mano-bhāvanīyassa bhikkhuno dassanāya upasaṇkamituṃ.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhu, yasmiṃ samaye bhikkhu uddhacca-kukkucca-pariyuṭṭhitena cetasā viharati||<br />
					uddhacca-kukkucca-paretena,||<br />
					uppannassa ca uddhacca-kukkucassa nissaraṇaṃ yathā-bhūtaṃ na-p-pajānāti,||<br />
					tasmiṃ samaye mano-bhāvanīyo bhikkhu upasaṇkamitvā evam assa vacanīyo:|| ||</p>

					<p class="f4">'Ahaṃ kho āvuso uddhacca-kukkucca-pariyuṭṭhitena cetasā viharāmi||<br />
					uddhacca-kukkucca-paretena||<br />
					uppanassa ca <a id="pg319"><span class="f2 g"><b>[319]</b></span></a> uddhacca-kukkuccassa nissaraṇaṃ yathā-bhūtaṃ na-p-pajānāmi.|| ||</p>

					<p class="f4">Sādhu vata me āyasmā uddhacca-kukkuccassa pahānāya dhammaṃ desetū' ti.|| ||</p>

					<p class="f4">Tassa mano-bhāvanīyo bhikkhu uddhacca-kukkuccassa pahānāya dhammaṃ deseti.|| ||</p>

					<p class="f4">Ayaṃ bhikakhū catuttho samayo mano-bhāvanīyassa bhikkhuno dassanāya upasaṇkamituṃ.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhu, yasmiṃ samaye bhikkhu vicikicchā-pariyuṭṭhitena cetasā viharati,||<br />
					vicikicchā-paretena,||<br />
					uuppannāya ca vicikicchāya nissaraṇaṃ yathā-bhūtaṃ na-p-pajānāti,||<br />
					tasmiṃ samaye mano-bhāvanīyo bhikkhu upasaṇkamitvā evam assa vacanīyo:|| ||</p>

					<p class="f4">'Ahaṃ kho āvuso vicikicchā-pariyuṭṭhitena cetasā viharāmi, vicikicchā-paretena||<br />
					uppannāya ca vicikicchāya nissaraṇaṃ yathā-bhūtaṃ na-p-pajānāmi.|| ||</p>

					<p class="f4">Sādhu vata me āyasmā vicikicchāya pahānāya dhammaṃ desetū' ti.|| ||</p>

					<p class="f4">Tassa mano-bhāvanīyo bhikkhū vicikicchāya pahānāya dhammaṃ deseti.|| ||</p>

					<p class="f4">Ayaṃ bhikkhu pañcamo samayo mano-bhāvanīyassa bhikkhuno dassanāya upasaṇkamituṃ.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhikkhu, yasmiṃ samaye bhikkhu yan nimittaṃ āgamma yaṃ nimittaṃ mana-sikaroto anantarā āsavānaṃ khayo hoti,||<br />
					taṃ nimittaṃ na jānāti,||<br />
					na passati,||<br />
					tasmiṃ samaye mano-bhāvanīyo bhikkhu upasaṇkamitvā evam assa vacanīyo:|| ||</p>

					<p class="f4">'Ahaṃ kho āvuso yaṃ nimittaṃ āgamma yaṃ nimittaṃ mana-sikaroto anantarā āsavānaṃ khayo hoti,||<br />
					taṃ nimittaṃ na jānāmi,||<br />
					na passāmi.|| ||</p>

					<p class="f4">Sādhu vata me āyasmā āsavānaṃ khayāya dhammaṃ desetū' ti.|| ||</p>

					<p class="f4">Tassa mano-bhāvanīyo bhikkhu āsavānaṃ khayāya dhammaṃ deseti.|| ||</p>

					<p class="f4">Ayaṃ bhikakhu chaṭṭho samayo mano-bhāvanīyassa bhikkhuno dassanāya upasaṇkamituṃ.|| ||</p>

					<p class="f4">Ime kho bhikkhu cha samayā mano-bhāvanīyassa bhikkhuno dassanāya upasaṇkamitun" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>