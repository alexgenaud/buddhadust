<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 25. The Buddha urges the bhikkhus to establish recollection of the Buddha, Dhamma, Saṇgha, one's own ethical conduct, one's generosity, and to reflect on the fact that it is by these means that the various Gods have become such as they are and further it is by these means some attain Nibbāna." />
<title>AN 6 25: Anussati-ṭ-Ṭhāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka-Nipāta<br />
					III: Anuttariya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p25">Sutta 25</a></h4>

					<h1>Anussati-ṭ-Ṭhāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg312"><span class="f2 g"><b>[312]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.025.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Cha yimāni bhikkhave anussati-ṭ-ṭhānāni.|| ||</p>

					<p class="f4">Katamāni cha?|| ||</p>

					<p class="f4">2. Idha, bhikkhave, ariya-sāvako Tathāgataṃ anussarati:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro||<br />
					purisa-damma-sārathi||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Yasmiṃ bhikkhave samaye ariya-sāvako Tathāgataṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Idam pi kho bhikkhave ārammaṇaṃ karitvā evam idh'ekacce sattā visujjhanti.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave ariya-sāvako dhammaṃ anussarati:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Yasmiṃ bhikkhave samaye ariya-sāvako Dhammo anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Idam pi kho bhikkhave ārammaṇaṃ karitvā evam idh'ekacce sattā visujjhanti.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave ariya-sāvako Saṇghaṃ anussarati:|| ||</p>

					<p class="f4">'Su-paṭipanno Bhagavato sāvaka-saṇgho||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭha purisa-puggalā,||<br />
					esa Bhagavato sāvaka-saṇgho||<br />
					āhuneyyo,||<br />
					pāhuneyyo,||<br />
					dakkhiṇeyyo||<br />
					añjali-karaṇīyo,||<br />
					anuttaraṃ puñña-k-khettaṃ lokassā' ti.|| ||</p>

					<p class="f4">Yasmiṃ bhikkhave <a id="pg313"><span class="f2 g"><b>[313]</b></span></a> samaye ariya-sāvako Saṇghaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Idam pi kho bhikkhave ārammaṇaṃ karitvā evam idh'ekacce sattā visujjhanti.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave ariya-sāvako attano sīlāni anussarati||<br />
					akhaṇḍāni||<br />
					acchiddāni||<br />
					asa-balāni||<br />
					akammā-sāni||<br />
					bhūji-s-sāni||<br />
					viññuppa-satthāni||<br />
					aparām-aṭṭhāni||<br />
					samādhi-saṃvaṭṭanikāni.|| ||</p>

					<p class="f4">Yasmiṃ bhikkhave samaye ariya-sāvako sīlaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Idam pi kho bhikkhave ārammaṇaṃ karitvā evam idh'ekacce sattā visujjhanti.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave ariya-sāvako attano cāgaṃ anussarati:|| ||</p>

					<p class="f4">'Lābhā vata me,||<br />
					su-laddhaṃ vata me,||<br />
					yo'haṃ macchera-mala-pariyuṭṭhitāya||<br />
					pajāya vigata-mala-maccherena cetasā agāraṃ||<br />
					ajjhāvasāmi||<br />
					mutta-cāgo||<br />
					payata-pāṇī||<br />
					vossagga-rato||<br />
					yā cayogo dāna-saṃvibhāga-rato' ti.|| ||</p>

					<p class="f4">Yasmiṃ bhikkhave samaye ariya-sāvako cāgaṃ anussarati,||<br />
					nev'assa tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Idam pi kho bhikkhave ārammaṇaṃ karitvā evam idh'ekacce sattā visujjhanti.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave ariya-sāvako devatā anussarati:|| ||</p>

					<p class="f4">'Santi devā Cātu-m-mahā-rājikā,||<br />
					santi devā Tāvatiṃsā,||<br />
					santi devā Yāmā,||<br />
					santi devā Tusitā,||<br />
					santi devā Nimmāna-ratino,||<br />
					santi devā Paranimmita Vasa-vattino,||<br />
					santi devā <a id="pg314"><span class="f2 g"><b>[314]</b></span></a> Brahma-kāyikā,||<br />
					santi devā Taduttariṃ.|| ||</p>

					<p class="f4">Yathā-rūpāya saddhāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā saddhā saṃvijjati.|| ||</p>

					<p class="f4">Yathā-rūpena sīlena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaṃ sīlaṃ saṃvijjati.|| ||</p>

					<p class="f4">Yathā-rūpena sutena samannāgatā tā devatā||<br />
					ito cutā tattha uppannā,||<br />
					mayham pi tathā-rūpaṃ sutaṃ saṃvijjati.|| ||</p>

					<p class="f4">Yathā-rūpena cāgena samannāgatā tā devatā||<br />
					ito cutā tattha uppannā,||<br />
					mayham pi tathā-rūpo cāgo saṃvijjati.|| ||</p>

					<p class="f4">Yathā-rūpāya paññāya samannāgatā tā devatā||<br />
					ito cutā tattha uppannā,||<br />
					mayham pi tathā-rūpā paññā saṃvijjatī' ti.|| ||</p>

					<p class="f4">Yasmiṃ bhikkhave samaye ariya-sāvako attano ca tāsaṃ ca devatānaṃ saddhañ ca||<br />
					sīlañ ca||<br />
					sutañ ca||<br />
					cāgañ ca||<br />
					paññañ canev'assa||<br />
					tasmiṃ samaye rāga-pariyuṭṭhitaṃ cittaṃ hoti,||<br />
					na dosa-pariyuṭṭhitaṃ cittaṃ hoti,||<br />
					na moha-pariyuṭṭhitaṃ cittaṃ hoti,||<br />
					uju-gatam ev'assa tasmiṃ samaye cittaṃ hoti,||<br />
					nikkhantaṃ muttaṃ vuṭṭhitaṃ gedhamhā,||<br />
					gedho ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">Idam pi kho bhikkhave ārammaṇaṃ karitvā evam idh'ekacce sattā visujjhanti.|| ||</p>

					<p class="f4">Imāni kho bhikkhave cha anussati ṭhānānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>