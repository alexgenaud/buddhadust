<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Sixes, Sutta 58. The Buddha gives a detailed run-down of the sources of corrupting influences [āsavas] and how to deal with them." />
<title>AN 6:58: Āsava Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Chakka Nipāta<br />
					VI. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p58">Sutta 58</a></h4>

					<h1>Āsava Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg387"><span class="f2 g"><b>[387]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.058.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Chahi bhikkhave dhammehi samannāgato bhikkhu āhuneyyo hoti||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puñña-k-khettaɱ lokassa.|| ||</p>

					<p class="f4">Katamehi chahī?|| ||</p>

					<p class="f4">3. Idha, bhikkhave, bhikkhūno ye āsavā saɱvarā pahātabbā,||<br />
					te āsavā saɱvarena pahīnā honti.|| ||</p>

					<p class="f4">Ye āsavā paṭisevanā pahātabbā,||<br />
					te āsavā paṭisevanāya pahīnā honti.|| ||</p>

					<p class="f4">Ye āsavā adhivāsanā pahātabbā,||<br />
					te āsavā adhivāsanāya pahīnā honti.|| ||</p>

					<p class="f4">Ye āsavā parivajjanā pahātabbā,||<br />
					te āsavā parivajjanāya pahīnā honti.|| ||</p>

					<p class="f4">Ye āsavā vinodanā pahātabbā,||<br />
					te āsavā vinodanāya pahīnā honti.|| ||</p>

					<p class="f4">Ye āsavā bhāvanā pahātabbā,||<br />
					te āsavā bhāvanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Katame ca bhikkhave āsavā saɱvarā pahātabbā,||<br />
					ye saɱvarena pahīnā honti?|| ||</p>

					<p class="f4">Idha bhikkhave bhikkhū paṭisaŋkhā yoniso cakkhū'ndriya-saŋvara-saɱvuto viharati.|| ||</p>

					<p class="f4">Yaɱ hi'ssa bhikkhave cakkhū'ndriya-saŋvaraɱ-asaɱvutassa viharato||<br />
					uppajjeyyuɱ <a id="pg388"><span class="f2 g"><b>[388]</b></span></a> āsavā vighāta-pariḷāhā,||<br />
					cakkhū'ndriya-saŋvara-saɱvutassa viharato||<br />
					evaɱsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaŋkhā yoniso sot'indriya-saŋvara-saɱvuto viharati.|| ||</p>

					<p class="f4">Yaɱ hi'ssa bhikkhave sot'indriya-saŋvaraɱ-asaɱvutassa viharato||<br />
					uppajjeyyuɱ āsavā vighāta-pariḷāhā||<br />
					sot'indriya-saŋvara-saɱvutassa viharato||<br />
					evaɱsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaŋkā yoniso ghān'indriya-saŋvara-saɱvuto viharati.|| ||</p>

					<p class="f4">Yaɱ hi'ssa bhikkhave ghān'indriya-saŋvaraɱ-asaɱvutassa viharato||<br />
					uppajjeyyuɱ āsavā vighāta-pariḷāhā,||<br />
					ghān'indriya-saŋvara-saɱvutassa viharato||<br />
					evaɱsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaŋkā yoniso jivah'indriya-saŋvara-saɱvuto viharati.|| ||</p>

					<p class="f4">Yaɱ hi'ssa bhikkhave jivah'indriya-saŋvaraɱ-asaɱvutassa viharato||<br />
					uppajjeyyuɱ āsavā vighāta-pariḷāhā,||<br />
					jivah'indriya-saŋvara-saɱvutassa viharato||<br />
					evaɱsa te āsavā vighāta-pariḷāhā na honti.</p>

					<p class="ctr c">&#9632;</p>

					<p class="f4">Paṭisaŋkhā yoniso kāy'indriya-saŋvara-saɱvuto viharati.|| ||</p>

					<p class="f4">Yaɱ hi'ssa bhikkhave kāy'indriya-saŋvara-asaɱvutassa viharato||<br />
					uppajjeyyuɱ āsavā vighāta-pariḷāhā,||<br />
					kāy'indriya-saŋvara-saɱvutassa viharato||<br />
					evaɱsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaŋkhā yoniso man'inadriya-saŋvara-saɱvuto viharati.|| ||</p>

					<p class="f4">Yaɱ hi'ssa bhikkhave man'indriya-saŋvara-asaɱvutassa viharato||<br />
					uppajjeyyuɱ āsavā vighāta-pariḷāhā,||<br />
					man'indriya-saŋvara-saɱvutassa viharato||<br />
					evaɱsa te āsavā vighāta-pariḷāhā na honti.|| ||</p>

					<p class="f4">Yaɱ hi'ssa bhikkhave saŋvaraɱ-asaɱvutassa viharato||<br />
					uppajjeyyuɱ āsavā vighāta-pariḷāhā,||<br />
					saŋvaraɱ-saɱvutassa viharato||<br />
					evaɱsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā saɱvarā pahātabbā||<br />
					ye saɱvarena pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katame ca bhikkhave āsavā paṭisevanā pahātabbā,||<br />
					ye paṭisevanāya pahīnā honti?|| ||</p>

					<p class="f4">Idha bhikkhave bhikkhū||<br />
					paṭisaŋkhā yoniso cīvaraɱ paṭisevati yāva-d-eva sītassa paṭighātāya,||<br />
					uṇhassa paṭighātāya,||<br />
					ḍaɱsa-makasa-vāt'ātapa-siriɱsapa-samphassānaɱ paṭighātāya,||<br />
					yāva-d-eva hiri-kopina-paṭicchā-danatthaɱ.|| ||</p>

					<p class="f4">Paṭisaŋkhā yoniso piṇḍa-pātaɱ paṭisevati||<br />
					n'eva davāya,||<br />
					na madāya,||<br />
					na maṇḍanāya,||<br />
					na vibhūsanāya,||<br />
					yāva-d-eva imassa kāyassa ṭhitiyā yāpanāya vihiɱs'ūparatiyā,||<br />
					brahma-cariyā-nuggahāya.|| ||</p>

					<p class="f4">Iti pūrāṇañ ca vedanaɱ paṭihaŋkhāmi,||<br />
					nacañ ca vedanaɱ||<br />
					na uppādessāmi.|| ||</p>

					<p class="f4">Yātrāva me bhavissati anavajjatā ca phāsu-vihāro cāti.|| ||</p>

					<p class="ctr c">&#9632;</p>

					<p class="f4">Paṭisaŋkā yoniso sen'āsanaɱ paṭisevati||<br />
					yāva-d-eva sītassa paṭighātāya,||<br />
					uṇhassa paṭighātāya,||<br />
					ḍaɱsa-makasa-vāt'ātapa-siriɱsapa-samphassānaɱ paṭighātāya,||<br />
					yāva-d-eva utu-parissaya-vinodanaɱ paṭisallān'ārāmatthaɱ.|| ||</p>

					<p class="ctr c">&#9632;</p>

					<p class="f4">Paṭisaŋkhā yoniso galāna-paccaya-bhesajja-pari-k-khāraɱ paṭisevati||<br />
					yāva-d-eva uppannānaɱ veyyābādhikānaɱ vedanānaɱ paṭighātāya,||<br />
					avyāpajjha-paramatāyā.|| ||</p>

					<p class="f4"><a id="pg389"><span class="f2 g"><b>[389]</b></span></a> Yaɱ hi'ssa bhikkave appaṭisevato uppajjeyyuɱ āsavā vighāta-pariḷāhā,||<br />
					paṭisevato evaɱsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā paṭisevanā pahātabbā||<br />
					ye paṭisevanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Katame ca bhikkhave āsavā adhivāsanā pahātabbā,||<br />
					ye adhivāsanā pahinā honti?|| ||</p>

					<p class="f4">Idha bhikkhave bhikkhu paṭisaŋkhā yoniso khamo hoti sītassa uṇhassa jighacchāya pipāsāya ḍaɱsa-makasa-vāt'ātapa-siriɱsapa-samphassānaɱ,||<br />
					duruttānaɱ||<br />
					durāgatānaɱ||<br />
					vacana-pathānaɱ,||<br />
					uppannānaɱ||<br />
					sārīrikānaɱ||<br />
					vedanānaɱ||<br />
					dukkhānaɱ||<br />
					tibbānaɱ||<br />
					kharānaɱ||<br />
					kaṭukānaɱ||<br />
					asātānaɱ||<br />
					amanāpānaɱ,||<br />
					pāṇaharānaɱ||<br />
					adhivāsaka-jātiko hoti.|| ||</p>

					<p class="f4">Yaɱ hi'ssa bhikkhave anadhivāsayato||<br />
					uppajjeyyuɱ āsavā vighāta-pariḷāhā,||<br />
					adhivāsayato evaɱsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā adhivāsanā pahātabbā,||<br />
					ye adhivāsanāya pahīnā vontī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Katame ca bhikkhave āsavā parivajjanā pahātabbā,||<br />
					ye parivajjanāya pahīnā honti?|| ||</p>

					<p class="f4">Idha bhikkhave bhikkhū paṭisaŋaɱkhā yoniso||<br />
					caṇḍaɱ hatthiɱ parivajjeti,||<br />
					caṇḍaɱ assaɱ parivajjeti,||<br />
					caṇḍaɱ goṇaɱ parivajjeti,||<br />
					caṇḍaɱ kukkuraɱ parivajjeti,||<br />
					ahiɱ khāṇuɱ kaṇṭak'āṭṭānaɱ sobbhaɱ papātaɱ candanikaɱ oligallaɱ,||<br />
					yathā-rūpe anāsane nisinnaɱ,||<br />
					yathā-rūpe agocare carantaɱ,||<br />
					yathā-rūpe pāpake mitte bhajantaɱ,||<br />
					viññū sabrahma-cārī pāpakesu ṭhānesu okappeyyuɱ,||<br />
					so taɱ c'eva anāsanaɱ tañ ca agocaraɱ te ca pāpake mitte paṭisaŋkhā yoniso parivajjeti.|| ||</p>

					<p class="f4">Yaɱ hi'ssa bhikkhave aparivajjayato uppajjayato uppajjeyyuɱ āsavā vighāta-pariḷāhā,||<br />
					parivajjayato evaɱsa te āsavā vighāta-pariḷāhā na honti.|| ||</p>

					<p class="f4"> <a id="pg390"><span class="f2 g"><b>[390]</b></span></a> Ime vuccanti bhikkhave āsavā parivajjanā pahātabba,||<br />
					ye parivajjanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Katame ca bhikkhave āsavā vinodanā pahātabbā,||<br />
					ye vinodanāya pahīṇā honti?|| ||</p>

					<p class="f4">Idha, bhikkhave, bhikkhū||<br />
					paṭisaŋakhā yoniso uppannaɱ kāma-vitakkaɱ||<br />
					n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaɱ gameti;|| ||</p>

					<p class="f4">paṭisaŋkhā yoniso uppannaɱ vyāpāda-vitakkaɱ||<br />
					n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaɱ gameti;|| ||</p>

					<p class="f4">paṭisaŋkhā yoniso uppannaɱ vihiɱsā-vitakkaɱ||<br />
					n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaɱ gameti;|| ||</p>

					<p class="f4">paṭisaŋkhā yoniso uppannuppanne pāpake akusale dhamme n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaɱ gameti.|| ||</p>

					<p class="f4">Yaɱ hi'ssa bhikkhave avinodayato uppajjeyyuɱ āsavā vighāta-pariḷāhā,||<br />
					vinodayato evaɱsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā vinodanā pahātabbā||<br />
					ye vinodanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Katame ca bhikkhave āsavā bhāvanāya pahātabbā,||<br />
					ye bāvanāya pahīṇā honti?|| ||</p>

					<p class="f4">Idha bhikkhave bhikakhū paṭisaŋkhā yoniso sati-sambojjh'aŋghaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-parināmiɱ.|| ||</p>

					<p class="f4">Idha, bhikkhave, bhikkhu paṭisaŋkhā yoniso Damma-vicaya-sambojjh-a-ŋgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-parināmiɱ.|| ||</p>

					<p class="f4">Idha, bhikkhave, bhikkhu paṭisaŋkhā yoniso vīriya-sambojjh-a-ŋgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-parināmiɱ.|| ||</p>

					<p class="f4">Idha, bhikkhave, bhikkhu paṭisaŋkhā yoniso piti-sambojjh-a-ŋgaɱ hāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-parināmiɱ.|| ||</p>

					<p class="f4">Idha, bhikkhave, bhikkhu paṭisaŋkhā yoniso passaddhi-sambojjh-a-ŋgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-parināmiɱ.|| ||</p>

					<p class="f4">Idha, bhikkhave, bhikkhu paṭisaŋkhā yoniso samādhi-sambojjh-a-ŋgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-parināmiɱ.|| ||</p>

					<p class="f4">Idha, bhikkhave, bhikkhu paṭisaŋkhā yoniso upekkhā-sambojjh-a-ŋgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-parināmiɱ.|| ||</p>

					<p class="f4">Yaɱ hi'ssa bhikkhave abhāvayato uppajjeyyuɱ āsavā vighāta-pariḷāhā bhāvayato evaɱsa te āsavā vighātaparisāhā na honti.|| ||</p>

					<p class="f4">Ime vuccanti bhikkhave āsavā bhāvanā pahātabbā,||<br />
					ye bhāvanāya pahīnā honti.|| ||</p>

					<p class="f4">Imehi pakhā bhikkhave chahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇīyo anuttaraɱ puñña-k-khettaɱ lokassā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>