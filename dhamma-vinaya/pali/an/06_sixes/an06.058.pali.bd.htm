<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Sixes, Sutta 58. The Buddha gives a detailed run-down of the sources of corrupting influences [āsavas] and how to deal with them." />
<title>AN 6:58: Āsava Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Chakka Nipāta<br />
					VI. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p58">Sutta 58</a></h4>

					<h1>Āsava Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg387"><span class="f2 g"><b>[387]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.058.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Chahi bhikkhave dhammehi samannāgato bhikkhu āhuneyyo hoti||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puñña-k-khettaṃ lokassa.|| ||</p>

					<p class="f4">Katamehi chahī?|| ||</p>

					<p class="f4">3. Idha, bhikkhave, bhikkhūno ye āsavā saṃvarā pahātabbā,||<br />
					te āsavā saṃvarena pahīnā honti.|| ||</p>

					<p class="f4">Ye āsavā paṭisevanā pahātabbā,||<br />
					te āsavā paṭisevanāya pahīnā honti.|| ||</p>

					<p class="f4">Ye āsavā adhivāsanā pahātabbā,||<br />
					te āsavā adhivāsanāya pahīnā honti.|| ||</p>

					<p class="f4">Ye āsavā parivajjanā pahātabbā,||<br />
					te āsavā parivajjanāya pahīnā honti.|| ||</p>

					<p class="f4">Ye āsavā vinodanā pahātabbā,||<br />
					te āsavā vinodanāya pahīnā honti.|| ||</p>

					<p class="f4">Ye āsavā bhāvanā pahātabbā,||<br />
					te āsavā bhāvanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Katame ca bhikkhave āsavā saṃvarā pahātabbā,||<br />
					ye saṃvarena pahīnā honti?|| ||</p>

					<p class="f4">Idha bhikkhave bhikkhū paṭisaṅkhā yoniso cakkhū'ndriya-saṃvara-saṃvuto viharati.|| ||</p>

					<p class="f4">Yaṃ hi'ssa bhikkhave cakkhū'ndriya-saṃvaraṃ-asaṃvutassa viharato||<br />
					uppajjeyyuṃ <a id="pg388"><span class="f2 g"><b>[388]</b></span></a> āsavā vighāta-pariḷāhā,||<br />
					cakkhū'ndriya-saṃvara-saṃvutassa viharato||<br />
					evaṃsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaṅkhā yoniso sot'indriya-saṃvara-saṃvuto viharati.|| ||</p>

					<p class="f4">Yaṃ hi'ssa bhikkhave sot'indriya-saṃvaraṃ-asaṃvutassa viharato||<br />
					uppajjeyyuṃ āsavā vighāta-pariḷāhā||<br />
					sot'indriya-saṃvara-saṃvutassa viharato||<br />
					evaṃsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaṅkā yoniso ghān'indriya-saṃvara-saṃvuto viharati.|| ||</p>

					<p class="f4">Yaṃ hi'ssa bhikkhave ghān'indriya-saṃvaraṃ-asaṃvutassa viharato||<br />
					uppajjeyyuṃ āsavā vighāta-pariḷāhā,||<br />
					ghān'indriya-saṃvara-saṃvutassa viharato||<br />
					evaṃsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaṅkā yoniso jivah'indriya-saṃvara-saṃvuto viharati.|| ||</p>

					<p class="f4">Yaṃ hi'ssa bhikkhave jivah'indriya-saṃvaraṃ-asaṃvutassa viharato||<br />
					uppajjeyyuṃ āsavā vighāta-pariḷāhā,||<br />
					jivah'indriya-saṃvara-saṃvutassa viharato||<br />
					evaṃsa te āsavā vighāta-pariḷāhā na honti.</p>

					<p class="ctr c">&#9632;</p>

					<p class="f4">Paṭisaṅkhā yoniso kāy'indriya-saṃvara-saṃvuto viharati.|| ||</p>

					<p class="f4">Yaṃ hi'ssa bhikkhave kāy'indriya-saṃvara-asaṃvutassa viharato||<br />
					uppajjeyyuṃ āsavā vighāta-pariḷāhā,||<br />
					kāy'indriya-saṃvara-saṃvutassa viharato||<br />
					evaṃsa te āsavā vighāta-pariḷāhā na honti.|| ||</p>

					<p class="ctr c">&#9632;</p>

					<p class="f4">Paṭisaṅkhā yoniso man'inadriya-saṃvara-saṃvuto viharati.|| ||</p>

					<p class="f4">Yaṃ hi'ssa bhikkhave man'indriya-saṃvara-asaṃvutassa viharato||<br />
					uppajjeyyuṃ āsavā vighāta-pariḷāhā,||<br />
					man'indriya-saṃvara-saṃvutassa viharato||<br />
					evaṃsa te āsavā vighāta-pariḷāhā na honti.|| ||</p>

					<p class="f4">Yaṃ hi'ssa bhikkhave saṃvaraṃ-asaṃvutassa viharato||<br />
					uppajjeyyuṃ āsavā vighāta-pariḷāhā,||<br />
					saṃvaraṃ-saṃvutassa viharato||<br />
					evaṃsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā saṃvarā pahātabbā||<br />
					ye saṃvarena pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katame ca bhikkhave āsavā paṭisevanā pahātabbā,||<br />
					ye paṭisevanāya pahīnā honti?|| ||</p>

					<p class="f4">Idha bhikkhave bhikkhū||<br />
					paṭisaṅkhā yoniso cīvaraṃ paṭisevati yāva-d-eva sītassa paṭighātāya,||<br />
					uṇhassa paṭighātāya,||<br />
					ḍaṃsa-makasa-vāt'ātapa-siriṃsapa-samphassānaṃ paṭighātāya,||<br />
					yāva-d-eva hiri-kopina-paṭicchā-danatthaṃ.|| ||</p>

					<p class="f4">Paṭisaṅkhā yoniso piṇḍa-pātaṃ paṭisevati||<br />
					n'eva davāya,||<br />
					na madāya,||<br />
					na maṇḍanāya,||<br />
					na vibhūsanāya,||<br />
					yāva-d-eva imassa kāyassa ṭhitiyā yāpanāya vihiṃs'ūparatiyā,||<br />
					brahma-cariyā-nuggahāya.|| ||</p>

					<p class="f4">Iti pūrāṇañ ca vedanaṃ paṭihaṅkhāmi,||<br />
					nacañ ca vedanaṃ||<br />
					na uppādessāmi.|| ||</p>

					<p class="f4">Yātrāva me bhavissati anavajjatā ca phāsu-vihāro cāti.|| ||</p>

					<p class="ctr c">&#9632;</p>

					<p class="f4">Paṭisaṅkā yoniso sen'āsanaṃ paṭisevati||<br />
					yāva-d-eva sītassa paṭighātāya,||<br />
					uṇhassa paṭighātāya,||<br />
					ḍaṃsa-makasa-vāt'ātapa-siriṃsapa-samphassānaṃ paṭighātāya,||<br />
					yāva-d-eva utu-parissaya-vinodanaṃ paṭisallān'ārāmatthaṃ.|| ||</p>

					<p class="ctr c">&#9632;</p>

					<p class="f4">Paṭisaṅkhā yoniso galāna-paccaya-bhesajja-pari-k-khāraṃ paṭisevati||<br />
					yāva-d-eva uppannānaṃ veyyābādhikānaṃ vedanānaṃ paṭighātāya,||<br />
					avyāpajjha-paramatāyā.|| ||</p>

					<p class="f4"><a id="pg389"><span class="f2 g"><b>[389]</b></span></a> Yaṃ hi'ssa bhikkave appaṭisevato uppajjeyyuṃ āsavā vighāta-pariḷāhā,||<br />
					paṭisevato evaṃsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā paṭisevanā pahātabbā||<br />
					ye paṭisevanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Katame ca bhikkhave āsavā adhivāsanā pahātabbā,||<br />
					ye adhivāsanā pahinā honti?|| ||</p>

					<p class="f4">Idha bhikkhave bhikkhu paṭisaṅkhā yoniso khamo hoti sītassa uṇhassa jighacchāya pipāsāya ḍaṃsa-makasa-vāt'ātapa-siriṃsapa-samphassānaṃ,||<br />
					duruttānaṃ||<br />
					durāgatānaṃ||<br />
					vacana-pathānaṃ,||<br />
					uppannānaṃ||<br />
					sārīrikānaṃ||<br />
					vedanānaṃ||<br />
					dukkhānaṃ||<br />
					tibbānaṃ||<br />
					kharānaṃ||<br />
					kaṭukānaṃ||<br />
					asātānaṃ||<br />
					amanāpānaṃ,||<br />
					pāṇaharānaṃ||<br />
					adhivāsaka-jātiko hoti.|| ||</p>

					<p class="f4">Yaṃ hi'ssa bhikkhave anadhivāsayato||<br />
					uppajjeyyuṃ āsavā vighāta-pariḷāhā,||<br />
					adhivāsayato evaṃsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā adhivāsanā pahātabbā,||<br />
					ye adhivāsanāya pahīnā vontī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Katame ca bhikkhave āsavā parivajjanā pahātabbā,||<br />
					ye parivajjanāya pahīnā honti?|| ||</p>

					<p class="f4">Idha bhikkhave bhikkhū paṭisaṇaṅkhā yoniso||<br />
					caṇḍaṃ hatthiṃ parivajjeti,||<br />
					caṇḍaṃ assaṃ parivajjeti,||<br />
					caṇḍaṃ goṇaṃ parivajjeti,||<br />
					caṇḍaṃ kukkuraṃ parivajjeti,||<br />
					ahiṃ khāṇuṃ kaṇṭak'āṭṭānaṃ sobbhaṃ papātaṃ candanikaṃ oligallaṃ,||<br />
					yathā-rūpe anāsane nisinnaṃ,||<br />
					yathā-rūpe agocare carantaṃ,||<br />
					yathā-rūpe pāpake mitte bhajantaṃ,||<br />
					viññū sabrahma-cārī pāpakesu ṭhānesu okappeyyuṃ,||<br />
					so taṃ c'eva anāsanaṃ tañ ca agocaraṃ te ca pāpake mitte paṭisaṅkhā yoniso parivajjeti.|| ||</p>

					<p class="f4">Yaṃ hi'ssa bhikkhave aparivajjayato uppajjayato uppajjeyyuṃ āsavā vighāta-pariḷāhā,||<br />
					parivajjayato evaṃsa te āsavā vighāta-pariḷāhā na honti.|| ||</p>

					<p class="f4"> <a id="pg390"><span class="f2 g"><b>[390]</b></span></a> Ime vuccanti bhikkhave āsavā parivajjanā pahātabba,||<br />
					ye parivajjanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Katame ca bhikkhave āsavā vinodanā pahātabbā,||<br />
					ye vinodanāya pahīṇā honti?|| ||</p>

					<p class="f4">Idha, bhikkhave, bhikkhū||<br />
					paṭisaṇakhā yoniso uppannaṃ kāma-vitakkaṃ||<br />
					n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaṃ gameti;|| ||</p>

					<p class="f4">paṭisaṅkhā yoniso uppannaṃ vyāpāda-vitakkaṃ||<br />
					n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaṃ gameti;|| ||</p>

					<p class="f4">paṭisaṅkhā yoniso uppannaṃ vihiṃsā-vitakkaṃ||<br />
					n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaṃ gameti;|| ||</p>

					<p class="f4">paṭisaṅkhā yoniso uppannuppanne pāpake akusale dhamme n'ādhivāseti,||<br />
					pajahati vinodeti,<br />
					vyantikaroti,<br />
					anabhāvaṃ gameti.|| ||</p>

					<p class="f4">Yaṃ hi'ssa bhikkhave avinodayato uppajjeyyuṃ āsavā vighāta-pariḷāhā,||<br />
					vinodayato evaṃsa te āsavā vighāta-pariḷāhā na honti.|| ||</p>

					<p class="f4">Ime vuccanti bhikkhave āsavā vinodanā pahātabbā||<br />
					ye vinodanāya pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Katame ca bhikkhave āsavā bhāvanāya pahātabbā,||<br />
					ye bāvanāya pahīṇā honti?|| ||</p>

					<p class="f4">Idha bhikkhave bhikakhū paṭisaṅkhā yoniso sati-sambojjh'aṅghaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-parināmiṃ.|| ||</p>

					<p class="f4">Idha, bhikkhave, bhikkhu paṭisaṅkhā yoniso Damma-vicaya-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-parināmiṃ.|| ||</p>

					<p class="f4">Idha, bhikkhave, bhikkhu paṭisaṅkhā yoniso vīriya-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-parināmiṃ.|| ||</p>

					<p class="f4">Idha, bhikkhave, bhikkhu paṭisaṅkhā yoniso piti-sambojjh'aṅgaṃ hāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-parināmiṃ.|| ||</p>

					<p class="f4">Idha, bhikkhave, bhikkhu paṭisaṅkhā yoniso passaddhi-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-parināmiṃ.|| ||</p>

					<p class="f4">Idha, bhikkhave, bhikkhu paṭisaṅkhā yoniso samādhi-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-parināmiṃ.|| ||</p>

					<p class="f4">Idha, bhikkhave, bhikkhu paṭisaṅkhā yoniso upekkhā-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-parināmiṃ.|| ||</p>

					<p class="f4">Yaṃ hi'ssa bhikkhave abhāvayato uppajjeyyuṃ āsavā vighāta-pariḷāhā bhāvayato evaṃsa te āsavā vighātaparisāhā na honti.|| ||</p>

					<p class="f4">Ime vuccanti bhikkhave āsavā bhāvanā pahātabbā,||<br />
					ye bhāvanāya pahīnā honti.|| ||</p>

					<p class="f4">Imehi pakhā bhikkhave chahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>