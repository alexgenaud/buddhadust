<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Sixes, Sutta 46." />
<title>AN 6 46: Mahā Cunda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Chakka Nipāta<br />
					V. Dhammika Vagga</i></h4>

					<h4 class="ctr"><a href="../../../../backmatter/indexes/sutta/an/idx_06_chakkanipata.htm#p46">Sutta 46</a></h4>

					<h1>Mahā Cunda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg355"><span class="f2 g"><b>[355]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/06_sixes/an06.046.hare.pts.htm#p1">pts</a>][<a href="../../../../dhamma-vinaya/ati/an/06_sixes/an06.046.than.ati.htm#p1">than</a>][<a href="../../../../dhamma-vinaya/bd/an/06_sixes/an06.046.olds.bd.htm#p1">olds</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Mahā Cundo Cetīsu viharati Sahajātiyaṃ.|| ||</p>

					<p class="f4">Tatra kho ayasmā Mahā Cundo bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Cundassa paccassosuṃ.|| ||</p>

					<p class="f4">Āyasmā Mahā Cundo etad avoca:|| ||</p>

					<p class="f4">2. Idha āvuso Dhamma-yogā bhikkhū jhāyī bhikkhū apasādenti:|| ||</p>

					<p class="f4">'Ime pana "Jhāyino'mhā jhāyino'mhā," ti||<br />
					jhāyanti,||<br />
					pajjhāyanti.|| ||</p>

					<p class="f4">Kiṃ h'ime jhāyanti,||<br />
					kint'ime jhāyanti,||<br />
					kathaṃ h'ime jhāyantī" ti?|| ||</p>

					<p class="f4">Tattha Dhamma-yogā ca bhikkhū na p-pasīdanti,||<br />
					jhāyī ca bhikkhū na p-pasīdanti,||<br />
					na ca bahu-jana-hitāya paṭipannā honti||<br />
					bahu-jana-sukhāya,||<br />
					bahuno janassa atthāya hitāya sukhāya deva-manussānaṃ.|| ||</p>

					<p class="f4">3. Idha pan'āvuso jhāyī bhikkhu dhamma-yoge bhikkhu apasādenti:|| ||</p>

					<p class="f4">'Ime pana "Dhamma-yog'amhā dhamma-yog'amhā" ti||<br />
					uddhatā unnaḷā capalā mukharā vikiṇṇavā cā muṭṭhassatī asampajānā asamāhitā vibbhanta-cittā pākat'indriyā.|| ||</p>

					<p class="f4">Kiṃ h'ime Dhamma-yogā,||<br />
					kint'ime dhamme-yogā,||<br />
					kathaṃ h'ime Dhamma-yogā" ti?|| ||</p>

					<p class="f4">Tattha jhāyī ca bhikkhu na p-pasīdanti,||<br />
					Dhamma-yogā ca bhikkhu na p-pasīdanti,||<br />
					na ca bahu-jana-hitāya paṭipannā honti bahu-jana-sukhāya,||<br />
					bahuno janassa atthāya hitāya sukhāya deva-manussānaṃ.|| ||</p>

					<p class="f4">4. Idha pan'āvuso Dhamma-yogā bhikkhū Dhamma-yogānaṃ yeva bhikkhunaṃ vaṇṇaṃ bhāsanti,||<br />
					no jhāyīnaṃ bhikkhūnaṃ vaṇṇaṃ bhāsanti.|| ||</p>

					<p class="f4">Tattha Dhamma-yogā ca <a id="pg356"><span class="f2 g"><b>[356]</b></span></a> bhikkhū na p-pasīdanti,||<br />
					jhāyi ca bhikkhū na p-pasīdanati,||<br />
					na ca bahu-jana-hitāya paṭipannā honti bahu-jana-sukhāya,||<br />
					bahuno janassa atthāya hitāya sukhāya deva-manussānaṃ.|| ||</p>

					<p class="f4">5. Idha pan'āvuso jhāyī bhikkhū jhāyīnaṃ yeva bhikkhūnaṃ vaṇṇaṃ bhāsanti,||<br />
					no Dhamma-yogānaṃ bhikkhūnaṃ vaṇṇaṃ bhāsanti.|| ||</p>

					<p class="f4">Tattha jhāyī ca bhikkhū na p-pasīdanti,||<br />
					Dhamma-yogā ca bhikkhū na p-pasīdanti,||<br />
					na ca bahu-jana-hitāya paṭi-paṭipannā honti bahu-jana-sukhāya,||<br />
					sukhāya,||<br />
					bahuno janassa atthāya hitāya sukhāya deva-manussānaṃ.|| ||</p>

					<p class="f4">6. Tasmā 'ti h'āvuso evaṃ sikkhitabbaṃ:|| ||</p>

					<p class="f4">Dhamma-yogā samānā jhāyīnaṃ bhikkhūnaṃ vaṇṇaṃ bhāsi-s-sāmā ti.|| ||</p>

					<p class="f4">Evaṃ hi vo āvuso sikkhitabbaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Acchariyā h'ete āvuso puggalā dullabhā lokasmiṃ,||<br />
					ye amataṃ dhātuṃ kāyena phūsitvā viharanti.|| ||</p>

					<p class="f4">7. Tasmā 'ti h'āvuso evaṃ sikkhitabbaṃ:|| ||</p>

					<p class="f4">Jhāyī samānā Dhamma-yogānaṃ bhikkhūnaṃ vaṇṇaṃ bhāsi-s-sāmā ti.|| ||</p>

					<p class="f4">Evaṃ hi vo āvuso sikkhitabbaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Acchariyā h'ete āvuso puggalā dullabhā lokasmiṃ,||<br />
					ye gambhīraṃ attha-padaṃ paññāya ati-vijajha passantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>