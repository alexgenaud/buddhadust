<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aŋguttara Nikāya, Dukanipata. A wide-ranging presentation of aspects of the Buddha's system which consist of two concepts. Suttas 1-10." />
<title>AN 2 1-10: Kamma-Karana Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					II. Duka-Nipāta<br />
					I. Kamma-Karana Vagga</h4>

					<h4 class="ctr">I. <a id="kammakaraka">I. Kamma-Karana Vagga Vagga</a></h4>

					<h4 class="mozp c ctr"><i>Namo tassa Bhagavato arahato Sammā-Sam-Buddhassa</i></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg47"><span class="f2 g"><b>[47]</b></span></a> </p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p1">Sutta 1</a></h4>

					<h1>Vajja Suttaɱ</h1>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/02_twos/an02.001-010.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti!|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Dve'māni bhikkhave vajjāni.|| ||</p>

					<p class="f4">Katamāni dve?|| ||</p>

					<p class="f4">Diṭṭha-dhammikañ ca vajjaɱ,||<br />
					samparāyikañ ca vajjaɱ.|| ||</p>

					<p class="f4">Katamañ ca bhikkhave diṭṭha-dhammikaɱ vajjaɱ?|| ||</p>

					<p class="f4">Idha, bhikkhave, ekacco passati coraɱ āgucāriɱ rājāno gahetvā vividhā kamma-kāraṇā kārente,||<br />
					kasāhi pi tā'ente,||<br />
					vettehi pi tā'ente,||<br />
					addhadaṇḍakehi pi tā'ente,||<br />
					hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaŋgathālikam pi karonte,||<br />
					saŋkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					<a id="pg48"><span class="f2 g"><b>[48]</b></span></a> cīrakavāsikam pi karonte,||<br />
					eṇeyyakam pi karonte,||<br />
					balisamaɱsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapiṭhikam pi karonte,||<br />
					tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaɱ chindante.|| ||</p>

					<p class="f4">Tassa evaɱ hoti:</p>

					<p class="f4">'Yathā-rūpānaɱ kho pāpakānaɱ kammānaɱ hetu coraɱ āgucāriɱ rājāno gahetvā vividhā kamma-kāraṇā kārenti,||<br />
					kasāhi pi tā'ente,||<br />
					vettehi pi tā'ente,||<br />
					addhadaṇḍakehi pi tā'ente,||<br />
					hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaŋgathālikam pi karonte,||<br />
					saŋkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaɱsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapiṭhikam pi karonte,||<br />
					tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaɱ chindante.|| ||</p>

					<p class="f4">Ahaɱ ce va kho pana eva-rūpaɱ pāpa-kammaɱ kareyyaɱ,||<br />
					mam pi rājāno gahetvā eva-rūpā vividhā kamma-kāraṇā kāreyyuɱ,||<br />
					kasāhi pi tā'ente,||<br />
					vettehi pi tā'ente,||<br />
					addhadaṇḍakehi pi tā'ente,||<br />
					hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaŋgathālikam pi karonte,||<br />
					saŋkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaɱsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapiṭhikam pi karonte,||<br />
					tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaɱ chindeyyun' ti.|| ||</p>

					<p class="f4">So diṭṭha-dhammikassa vajjassa bhīto na paresaɱ pābhataɱ palumpanno carati.|| ||</p>

					<p class="f4">Idaɱ vuccati bhikkhave diṭṭha-dhammikaɱ vajjaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave samparāyikaɱ vajjaɱ?|| ||</p>

					<p class="f4">Idha, bhikkhave, ekacco iti paṭisañcikkhati:||<br />
					kāya-du-c-caritassa kho pāpako vipāko abhisamparāyaɱ,||<br />
					vacī-du-c-caritassa kho pāpako vipāko abhisamparāyaɱ,||<br />
					mano-du-c-caritassa kho pāpako vipāko abhisamparāyaɱ.|| ||</p>

					<p class="f4">Ahaɱ ce va kho pana kāyena du-c-caritaɱ careyyaɱ,||<br />
					vācāya du-c-caritaɱ careyyaɱ,||<br />
					manasā du-c-caritaɱ careyyaɱ,||<br />
					kiñ ca taɱ,||<br />
					yenāgaɱ na kāyassa bhedā param maraṇā apāyaɱ duggatiɱ vinipātaɱ Nirayaɱ upapa-j-jeyyan ti.|| ||</p>

					<p class="f4"><a id="pg49"><span class="f2 g"><b>[49]</b></span></a> So samparāyikassa vajjassa bhīto kāya-du-c-caritaɱ pahāya kāya-su-caritaɱ bhāveti,||<br />
					vacī-du-c-caritaɱ pahāya vacī-su-caritaɱ bhāveti,||<br />
					mano-du-c-caritaɱ pahāya mano-su-caritaɱ bhāveti,||<br />
					suddhaɱ attānaɱ pariharati.|| ||</p>

					<p class="f4">Idaɱ vuccati bhikkhave samparāyikaɱ vajjaɱ.|| ||</p>

					<p class="f4">Imāni kho bhikkhave dve vajjāni.|| ||</p>

					<p class="f4">Tasmā ti ha bhikkhave evaɱ sikkhitabbaɱ:||<br />
					diṭṭha-dhammikassa vajjassa bhāyissāma,||<br />
					samparāyikassa vajjassa bhāyissāma.|| ||</p>

					<p class="f4">Vajjabhīruno bhavissāma vajjabhaya-dassāvino ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">Vajjabhīruno bhikkhave vajja-bhaya-dassāvino etaɱ pāṭikaŋkhaɱ,||<br />
					yaɱ parimuccissati sabbavajjehī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p2">Sutta 2</a></h4>

					<h1>Padhāna Suttaɱ</h1>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/02_twos/an02.001-010.wood.pts.htm#p2">pts</a>]</span> "Dve'māni bhikkhave padhānāni du-r-abhisambhavāni lokasmiɱ.|| ||</p>

					<p class="f4">Katamāni dve?|| ||</p>

					<p class="f4">Yañ ca gihīnaɱ agāraɱ ajjhāvasaraɱ cīvara-piṇḍa-pāta-sen'āsana-gilāna-paccaya-bhesajja-parikkhārānuppadānatthaɱ padhānaɱ,||<br />
					yañ ca agārasmā anagāriyaɱ pabba-jitānaɱ sabbūpadhi-paṭinissaggatthāya padhānaɱ.|| ||</p>

					<p class="f4">Imāni kho bhikkhave dve padhānāni durabhisaɱbhavāni lokasmiɱ.|| ||</p>

					<p class="f4">Etad aggaɱ bhikkhave imesaɱ dvinnaɱ padhānānaɱ yad idaɱ sabbūpadhi-paṭinissaggatthaɱ padhānaɱ.|| ||</p>

					<p class="f4">Tasmā ti ha bhikkhave evaɱ sikkhitabbaɱ:||<br />
					sabbūpadhi-paṭinissaggatthaɱ padhānaɱ padahissāmā ti.|| ||</p>

					<p class="f4">Evaɱ hi vo bhikkhave sikkhitabban" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p3">Sutta 3</a></h4>

					<h1>Tapanīya Suttaɱ</h1>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/02_twos/an02.001-010.wood.pts.htm#p3">pts</a>]</span> "Dve'me bhikkhave dhammā tapanīyā.|| ||</p>

					<p class="f4">Katame dve?|| ||</p>

					<p class="f4">Idha, bhikkhave, ekaccassa kāya-du-c-caritaɱ kataɱ hoti,||<br />
					akataɱ hoti kāya-su-caritaɱ;||<br />
					vacī-du-c-caritaɱ kataɱ hoti,||<br />
					akataɱ hoti vacī-su-caritaɱ;||<br />
					mano-du-c-caritaɱ kataɱ hoti,||<br />
					akataɱ hoti mano-su-caritaɱ.|| ||</p>

					<p class="f4">So kāya-du-c-caritaɱ me katan ti tappati,||<br />
					akataɱ me kāya-su-caritan ti tappati,||<br />
					vacī-du-c-caritaɱ me katan ti tappati,||<br />
					akataɱ me vacī-su-caritanti tappati;||<br />
					mano-du-c-caritaɱ me katan ti tappati,||<br />
					akataɱ me mano-su-caritanti tappati.|| ||</p>

					<p class="f4">Ime kho bhikkhave dve dhammā tapanīyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p4">Sutta 4</a></h4>

					<h1>Atapanīya Suttaɱ</h1>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/02_twos/an02.001-010.wood.pts.htm#p4">pts</a>]</span> Dve'me bhikkhave dhammā atapanīyā.|| ||</p>

					<p class="f4"><a id="pg50"><span class="f2 g"><b>[50]</b></span></a> Katame dve?|| ||</p>

					<p class="f4">Idha, bhikkhave, ekaccassa kāya-su-caritaɱ kataɱ hoti,||<br />
					akataɱ hoti kāya-du-c-caritaɱ;||<br />
					vacī-su-caritaɱ kataɱ hoti,||<br />
					akataɱ hoti vacī-du-c-caritaɱ;||<br />
					mano-su-caritaɱ kataɱ hoti,||<br />
					akataɱ hoti mano-du-c-caritaɱ;</p>

					<p class="f4">So kāya-su-caritaɱ me katan ti na tappati,||<br />
					akataɱ me kāya-du-c-caritan ti na tappati,||<br />
					vacī-su-caritaɱ me katan ti na tappati,||<br />
					akataɱ me vacī-du-c-caritan ti na tappati;||<br />
					mano-su-caritaɱ me kattan ti na tappati,||<br />
					akataɱ me mano-du-c-caritanti na tappati.|| ||</p>

					<p class="f4">Ime kho bhikkhave dve dhammā atapanīyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p5">Sutta 5</a></h4>

					<h1>Upaññāta Suttaɱ</h1>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/02_twos/an02.001-010.wood.pts.htm#p5">pts</a>][<a href="../../../../dhamma-vinaya/ati/an/02_twos/an02.005.than.ati.htm#p5">than</a>]</span> "Dvinnāhaɱ bhikkhave dhammānaɱ upaññāsiɱ:|| ||</p>

					<p class="f4">Yā ca a-santuṭṭhitā kusalesu dhammesu,||<br />
					yā ca appaṭivāṇitā padhānasmiɱ.|| ||</p>

					<p class="f4">Appaṭivāṇaɱ sudāhaɱ bhikkhave padahāmi:||<br />
					kāmaɱ taco ca nahāru ca aṭṭhi ca avasissatu sarīre,||<br />
					upasussatu maɱsa-lohitaɱ,||<br />
					yaɱ taɱ purisa-thāmena purisa-viriyena purisa-parakkamena pattabbaɱ,||<br />
					na taɱ apāpuṇitvā viriyassa santhānaɱ bhavissatī ti.|| ||</p>

					<p class="f4">Tassa mayhaɱ bhikkhave appamādādhigatā bodhi,||<br />
					appamādādhigato anuttaro yoga-k-khemo.|| ||</p>

					<p class="f4">Tumhe ce pi bhikkhave appaṭivānaɱ padaheyyātha:||<br />
					kāmaɱ taco ca nahāru ca aṭṭhi ca avasissatu sarīre,||<br />
					upasussatu maɱsa-lohitaɱ,||<br />
					yaɱ taɱ purisa-thāmena purisa-viriyena purisa-parakkamena pattabbaɱ,||<br />
					na taɱ apāpuṇitvā viriyassa santhānaɱ bhavissatī ti.|| ||</p>

					<p class="f4">Tumhe pi bhikkhave na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja viharissatha.|| ||</p>

					<p class="f4">Tasmā ti ha bhikkhave evaɱ sikkhitabbaɱ:|| ||</p>

					<p class="f4">'Appaṭivānaɱ padahissāma,||<br />
					kāmaɱ taco ca nahāru ca aṭṭhi ca avasissatu sarīre,||<br />
					upasussatu maɱsa-lohitaɱ,||<br />
					yaɱ taɱ purisa-thāmena purisa-viriyena purisa-parakkamena pattabbaɱ,||<br />
					na taɱ apāpuṇitvā viriyassa santhānaɱ bhavissatī' ti.|| ||</p>

					<p class="f4">Evaɱ hi vo bhikkhave sikkhitabban" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p6">Sutta 6</a></h4>

					<h1>Saŋyojanīya Suttaɱ</h1>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/02_twos/an02.001-010.wood.pts.htm#p6">pts</a>]</span> "Dve'me bhikkhave dhammā.|| ||</p>

					<p class="f4"> Katame dve?|| ||</p>

					<p class="f4">Yā ca saŋyojanīyesu dhammesu assādānupassitā,||<br />
					yā ca saŋyojanīyesu dhammesu nibbidānupassitā.|| ||</p>

					<p class="f4">Saŋyojanīyesu bhikkhave dhammesu assādānupassī viharanto||<br />
					rāgaɱ nappa- <a id="pg51"><span class="f2 g"><b>[51]</b></span></a> jahati,||<br />
					dosaɱ nappajahati,||<br />
					mohaɱ nappajahati.|| ||</p>

					<p class="f4">Rāgaɱ a-p-pahāya||<br />
					dosaɱ a-p-pahāya||<br />
					mohaɱ a-p-pahāya||<br />
					na parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Na parimuccati dukkhasmā ti vadāmi.|| ||</p>

					<p class="f4">Saŋyojanīyesu bhikkhave dhammesu nibbidānupassī viharanto||<br />
					rāgaɱ pajahati,||<br />
					dosaɱ pajahati,||<br />
					mohaɱ pajahati.|| ||</p>

					<p class="f4">Rāgaɱ pahāya||<br />
					dosaɱ pahāya||<br />
					mohaɱ pahāya||<br />
					parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Parimuccati dukkhasamā ti vadāmi.|| ||</p>

					<p class="f4">Ime kho bhikkhave dve dhammā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p7">Sutta 7</a></h4>

					<h1>Kaṇha Suttaɱ</h1>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/02_twos/an02.001-010.wood.pts.htm#p7">pts</a>]</span> Dve'me bhikkhave dhammā kaṇhā.|| ||</p>

					<p class="f4">Katame dve?|| ||</p>

					<p class="f4">Ahirikañ ca||<br />
					anottappañ ca.|| ||</p>

					<p class="f4">Ime kho bhikkhave dve dhammā kaṇhā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p8">Sutta 8</a></h4>

					<h1>Sukka Suttaɱ</h1>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/02_twos/an02.001-010.wood.pts.htm#p8">pts</a>]</span> "Dve'me bhikkhave dhammā sukkā.|| ||</p>

					<p class="f4">Katame dve?|| ||</p>

					<p class="f4">Hiri ca ottappañ ca.|| ||</p>

					<p class="f4">Ime kho bhikkhave dve dhammā sukkā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p9">Sutta 9</a></h4>

					<h1>Cariyā Suttaɱ</h1>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/an/02_twos/an02.001-010.wood.pts.htm#p9">pts</a>][<a href="../../../../dhamma-vinaya/ati/an/02_twos/an02.009.than.ati.htm#p9">than</a>][<a href="../../../../dhamma-vinaya/bd/an/02_twos/an02.009.olds.bd.htm#p9">olds</a>][<a href="../../../../dhamma-vinaya/ati/an/02_twos/an02.009.irel.ati.htm#p9">irel</a>]</span> "Dve'me bhikkhave sukkā dhammā lokaɱ pālenti.|| ||</p>

					<p class="f4">Katame dve?|| ||</p>

					<p class="f4">Hiri ca||<br />
					ottappañ ca.|| ||</p>

					<p class="f4">Ime kho bhikkhave dve sukkā dhammā lokaɱ na pāleyyuɱ,||<br />
					nayidha paññāyetha mātā ti vā||<br />
					mātucchā ti vā||<br />
					mātulānī ti vā||<br />
					ācariya-bhariyā ti vā||<br />
					garūnaɱ dārā ti vā,||<br />
					sambhedaɱ loko āgamissati,||<br />
					yathā ajeḷakā kukkuṭa-sūkarā sona-sigālā.|| ||</p>

					<p class="f4">Yasmā ca kho bhikkhave ime dve sukkā dhammā lokaɱ pālenti,||<br />
					tasmā paññāyati mātā ti vā||<br />
					mātucchā ti vā||<br />
					mātulānī ti vā||<br />
					ācariya-bhariyā ti vā||<br />
					garūnaɱ dārā ti vā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p10">Sutta 10</a></h4>

					<h1>Vassūpanāyikā Suttaɱ</h1>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/an/02_twos/an02.001-010.wood.pts.htm#p10">pts</a>]</span> "Dve'mā bhikkhave vassūpanāyikā.|| ||</p>

					<p class="f4">Katamā dve?|| ||</p>

					<p class="f4">Purimikā ca pacchimikā ca.|| ||</p>

					<p class="f4">Imā kho bhikkhave dve vassūpanāyikā" ti.|| ||</p>

					<p class="ctr">Kamma-Karaṇa Paṭhamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>