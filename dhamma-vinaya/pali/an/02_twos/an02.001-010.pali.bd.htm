<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Dukanipata. A wide-raṇging presentation of aspects of the Buddha's system which consist of two concepts. Suttas 1-10." />
<title>AN 2 1-10: Kamma-Karana Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					II. Duka-Nipāta<br />
					I. Kamma-Karana Vagga</i></h4>

					<h4 class="c ctr"><i>Namo tassa Bhagavato<br />
					Arahato<br />
					Sammā Sambuddhassa</i></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg47"><span class="f2 g"><b>[47]</b></span></a> </p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p1">Sutta 1</a></h4>

					<h1>Vajja Suttaṃ</h1>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/02_twos/an02.001-010.wood.pts.htm#p1">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā||<br />
					Sāvatthiyaṃ viharati||<br />
					Jetavane||<br />
					Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti!|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Dve'māni bhikkhave, vajjāni.|| ||</p>

					<p class="f4">Katamāni dve?|| ||</p>

					<p class="f4">'Diṭṭha-dhammikañ' ca vajjaṃ,||<br />
					'samparāyikañ' ca vajjaṃ.|| ||</p>

					<p class="f4">Katamañ ca, bhikkhave,||<br />
					'diṭṭha-dhammikaṃ vajjaṃ'?|| ||</p>

					<p class="f4">Idha, bhikkhave,||<br />
					ekacco passati<br />
					coraṃ, āgucāriṃ,<br />
					rājāno gahetvā<br />
					vividhā kamma-kāraṇā kārente,|| ||</p>

					<p class="f4">kasāhi pi tāḷente,||<br />
					vettehi pi tāḷente,||<br />
					addha-daṇḍakehi pi tāḷente,|| ||</p>

					<p class="f4">hattham pi chindante,||<br />
					pādam pi chindante,||<br />
					hattha-pādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇa-nāsam pi chindante,|| ||</p>

					<p class="f4">'bilaṇga-thālikam' pi karonte,||<br />
					'saṇkha-muṇḍikam' pi karonte,||<br />
					'rāhu-mukham' pi karonte,||<br />
					'joti-mālikam' pi karonte,||<br />
					'hattha-pajjotikam' pi karonte,||<br />
					'eraka-vattikam' [Ph. -vattakam] pi karonte,||<br />
					<a id="pg48"><span class="f2 g"><b>[48]</b></span></a> 'cīraka-vāsikam' pi karonte,||<br />
					'eṇeyyakam' pi karonte,||<br />
					'balisa-maṃsikam' pi karonte,||<br />
					'kahāpaṇakam' pi karonte,||<br />
					'khārāpatacchikam' <span class="r"><i>[ph. 'kharāpaticcakaṃ;' Bh. 'khārāpatam'] pi karonte,|</i></span>|<br />
					'paligha-parivattikam' pi karonte,||<br />
					'palāla-piṭhikam' pi karonte,|| ||</p>

					<p class="f4">tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindante.|| ||</p>

					<p class="f4">Tassa evaṃ hoti:</p>

					<p class="f4">'Yathā-rūpānaṃ kho||<br />
					pāpakānaṃ kammānaṃ hetu||<br />
					coraṃ āgucāriṃ||<br />
					rājāno gahetvā||<br />
					vividhā kamma-kāraṇā kārenti,</p>

					<p class="f4">kasāhi pi tāḷente,||<br />
					vettehi pi tāḷente,||<br />
					addhadaṇḍakehi pi tāḷente,</p>

					<p class="f4">hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,</p>

					<p class="f4">"bilaṇga-thālikam" pi karonte,||<br />
					"saṇkhamuṇḍikam" pi karonte,||<br />
					"rāhu-mukham" pi karonte,||<br />
					"joti-mālikam" pi karonte,||<br />
					"hattha-pajjotikam" pi karonte,||<br />
					"eraka-vattikam" pi karonte,||<br />
					"cīraka-vāsikam" pi karonte,||<br />
					"eṇeyyakam" pi karonte,||<br />
					"balisamaṃsikam" pi karonte,||<br />
					"kahāpaṇakam" pi karonte,||<br />
					"khārāpatacchikam" pi karonte,||<br />
					"palighaparivattikam" pi karonte,||<br />
					"palālapiṭhikam" pi karonte,</p>

					<p class="f4">tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindante.|| ||</p>

					<p class="f4">Ahaṃ ce va kho pana||<br />
					eva-rūpaṃ pāpa-kammaṃ kareyyaṃ,||<br />
					mam pi rājāno gahetvā||<br />
					eva-rūpā vividhā kamma-kāraṇā kāreyyuṃ,</p>

					<p class="f4">kasāhi pi tāḷente,||<br />
					vettehi pi tāḷente,||<br />
					addhadaṇḍakehi pi tāḷente,</p>

					<p class="f4">hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,</p>

					<p class="f4">"bilaṇga-thālikam" pi karonte,||<br />
					"saṇkhamuṇḍikam" pi karonte,||<br />
					"rāhu-mukham" pi karonte,||<br />
					"joti-mālikam" pi karonte,||<br />
					"hattha-pajjotikam" pi karonte,||<br />
					"erakavattikam" pi karonte,||<br />
					"cīrakavāsikam" pi karonte,||<br />
					"eṇeyyakam" pi karonte,||<br />
					"balisamaṃsikam" pi karonte,||<br />
					"kahāpaṇakam" pi karonte,||<br />
					"khārāpatacchikam" pi karonte,||<br />
					"palighaparivattikam" pi karonte,||<br />
					"palālapiṭhikam" pi karonte,</p>

					<p class="f4">tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindeyyun' ti.|| ||</p>

					<p class="f4">So 'diṭṭha-dhammikassa vajjassa' bhīto||<br />
					na paresaṃ pābhataṃ palumpanno carati.|| ||</p>

					<p class="f4">Idaṃ vuccati, bhikkhave,||<br />
					'diṭṭha-dhammikaṃ vajjaṃ'.|| ||</p>

					<p class="ctr c">&#9632;</p>

					<p class="f4">Katamañ ca bhikkhave||<br />
					samparāyikaṃ vajjaṃ'?|| ||</p>

					<p class="f4">Idha, bhikkhave,||<br />
					ekacco iti paṭisañcikkhati:|| ||</p>

					<p class="f4">'Kāya-du-c-caritassa kho||<br />
					pāpako vipāko abhisamparāyaṃ,||<br />
					vacī-du-c-caritassa kho||<br />
					pāpako vipāko abhisamparāyaṃ,||<br />
					mano-du-c-caritassa kho||<br />
					pāpako vipāko abhisamparāyaṃ.|| ||</p>

					<p class="f4">Ahaṃ ce va kho pana||<br />
					kāyena du-c-caritaṃ careyyaṃ,||<br />
					vācāya du-c-caritaṃ careyyaṃ,||<br />
					manasā du-c-caritaṃ careyyaṃ,||<br />
					kiñ ca taṃ,||<br />
					yenāgaṃ na kāyassa bhedā param maraṇā||<br />
					apāyaṃ||<br />
					duggatiṃ vinipātaṃ||<br />
					Nirayaṃ||<br />
					upapa-j-jeyyan" ti.|| ||</p>

					<p class="f4"><a id="pg49"><span class="f2 g"><b>[49]</b></span></a> So samparāyikassa vajjassa bhīto||<br />
					kāya-du-c-caritaṃ pahāya||<br />
					kāya-su-caritaṃ bhāveti,||<br />
					vacī-du-c-caritaṃ pahāya||<br />
					vacī-su-caritaṃ bhāveti,||<br />
					mano-du-c-caritaṃ pahāya||<br />
					mano-su-caritaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati, bhikkhave,||<br />
					'samparāyikaṃ' vajjaṃ.|| ||</p>

					<p class="f4">Imāni kho, bhikkhave,||<br />
					dve vajjāni.|| ||</p>

					<p class="f4">Tasmātiha, bhikkhave,||<br />
					evaṃ sikkhitabbaṃ:</p>

					<p class="f4">'Diṭṭha-dhammikassa vajjassa' bhāyissāma,||<br />
					'samparāyikassa vajjassa' bhāyissāma.|| ||</p>

					<p class="f4">'Vajja-bhīruno bhavissāma||<br />
					vajja-bhaya-dassāvino' ti.|| ||</p>

					<p class="f4">Evaṃ hi vo, bhikkhave, sikkhitabbaṃ.|| ||</p>

					<p class="f4">Vajja-bhīruno, bhikkhave,||<br />
					vajja-bhaya-dassāvino etaṃ pāṭikaṇkhaṃ,||<br />
					yaṃ parimuccissati sabba-vajjehī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p2">Sutta 2</a></h4>

					<h1>Padhāna Suttaṃ</h1>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/02_twos/an02.001-010.wood.pts.htm#p2">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p2">olds</a>]</span> "Dve'māni, bhikkhave,||<br />
					padhānāni du-r-abhisambhavāni lokasmiṃ.|| ||</p>

					<p class="f4">Katamāni dve?|| ||</p>

					<p class="f4">Yañ ca gihīnaṃ agāraṃ ajjhāvasaraṃ||<br />
					cīvara,||<br />
					piṇḍa-pāta,||<br />
					senāsana,||<br />
					gilāna-paccaya-bhesajja||<br />
					pari-k-khārānuppādānatthaṃ padhānaṃ,||<br />
					yañ ca agārasmā anagāriyaṃ pabba-jitānaṃ||<br />
					sabbūpadhi-paṭinissaggatthāya padhānaṃ.|| ||</p>

					<p class="f4">Imāni kho, bhikkhave,||<br />
					dve padhānāni du-r-abhisaṃbhavāni lokasmiṃ.|| ||</p>

					<p class="f4">Etad aggaṃ, bhikkhave,||<br />
					imesaṃ dvinnaṃ padhānānaṃ||<br />
					yad idaṃ sabbūpadhi-paṭinissaggatthaṃ padhānaṃ.|| ||</p>

					<p class="f4">Tasmātiha, bhikkhave,||<br />
					evaṃ sikkhitabbaṃ:</p>

					<p class="f4">'Sabbūpadhi-paṭinissaggatthaṃ padhānaṃ padahissāmā' ti.|| ||</p>

					<p class="f4">Evaṃ hi vo, bhikkhave, sikkhitabban." ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p3">Sutta 3</a></h4>

					<h1>Tapanīya Suttaṃ</h1>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/02_twos/an02.001-010.wood.pts.htm#p3">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p3">olds</a>]</span> "Dve'me, bhikkhave, dhammā tapanīyā.|| ||</p>

					<p class="f4">Katame dve?|| ||</p>

					<p class="f4">Idha, bhikkhave, ekaccassa||<br />
					kāya-du-c-caritaṃ kataṃ hoti,||<br />
					akataṃ hoti kāya-su-caritaṃ;||<br />
					vacī-du-c-caritaṃ kataṃ hoti,||<br />
					akataṃ hoti vacī-su-caritaṃ;||<br />
					mano-du-c-caritaṃ kataṃ hoti,||<br />
					akataṃ hoti mano-su-caritaṃ.|| ||</p>

					<p class="f4">So||<br />
					'kāya-du-c-caritaṃ me katan' ti||<br />
					tappati,||<br />
					'akataṃ me kāya-su-caritan' ti||<br />
					tappati,||<br />
					'vacī-du-c-caritaṃ me katan' ti||<br />
					tappati,||<br />
					'akataṃ me vacī-su-caritan' ti||<br />
					tappati;||<br />
					'mano-du-c-caritaṃ me katan' ti||<br />
					tappati,||<br />
					'akataṃ me mano-su-caritan' ti||<br />
					tappati.|| ||</p>

					<p class="f4">Ime kho, bhikkhave,||<br />
					dve dhammā tapanīyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p4">Sutta 4</a></h4>

					<h1>Atapanīya Suttaṃ</h1>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/02_twos/an02.001-010.wood.pts.htm#p4">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p4">olds</a>]</span> Dve'me, bhikkhave, dhammā atapanīyā.|| ||</p>

					<p class="f4"><a id="pg50"><span class="f2 g"><b>[50]</b></span></a> Katame dve?|| ||</p>

					<p class="f4">Idha, bhikkhave, ekaccassa||<br /> kāya-su-caritaṃ kataṃ hoti,||<br />
					akataṃ hoti kāya-du-c-caritaṃ;||<br />
					vacī-su-caritaṃ kataṃ hoti,||<br />
					akataṃ hoti vacī-du-c-caritaṃ;||<br />
					mano-su-caritaṃ kataṃ hoti,||<br />
					akataṃ hoti mano-du-c-caritaṃ.</p>

					<p class="f4">'So kāya-su-caritaṃ me katan' ti||<br />
					na tappati,||<br />
					'akataṃ me kāya-du-c-caritan' ti||<br />
					na tappati,||<br />
					'vacī-su-caritaṃ me katan' ti||<br />
					na tappati,||<br />
					'akataṃ me vacī-du-c-caritan' ti||<br />
					na tappati;||<br />
					'mano-su-caritaṃ me kattan' ti||<br />
					na tappati,||<br />
					'akataṃ me mano-du-c-caritan' ti||<br />
					na tappati.|| ||</p>

					<p class="f4">Ime kho, bhikkhave,||<br />
					dve dhammā atapanīyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p5">Sutta 5</a></h4>

					<h1>Upaññāta Suttaṃ</h1>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/02_twos/an02.001-010.wood.pts.htm#p5">pts</a>][<a href="../../../../dhamma-vinaya/ati/an/02_twos/an02.005.than.ati.htm#p5">than</a>][<a href="../../../../dhamma-vinaya/bd/an/02_twos/an02.001-010.olds.bd.htm#p5">olds</a>]</span> "Dvinn-ā-haṃ, bhikkhave,||<br />
					dhammānaṃ upaññāsiṃ:|| ||</p>

					<p class="f4">Yā ca a-santuṭṭhitā kusalesu dhammesu,||<br />
					yā ca appaṭivāṇitā padhānasmiṃ.|| ||</p>

					<p class="f4">Appaṭivāṇaṃ sudāhaṃ, bhikkhave, padahāmi:|| ||</p>

					<p class="f4">'Kāmaṃ taco ca nahāru ca aṭṭhi ca avasissatu sarīre,||<br />
					upasussatu maṃsa-lohitaṃ,||<br />
					yaṃ taṃ purisa-thāmena||<br />
					purisa-viriyena||<br />
					purisa-parakkamena pattabbaṃ,||<br />
					na taṃ apāpuṇitvā viriyassa santhānaṃ bhavissatī' ti.|| ||</p>

					<p class="f4">Tassa mayhaṃ bhikkhave appamādādhigatā bodhi,||<br />
					appamādādhigato anuttaro yoga-k-khemo.|| ||</p>

					<p class="f4">'Tumhe ce pi bhikkhave appaṭivānaṃ padaheyyātha:|| ||</p>

					<p class="f4">'Kāmaṃ taco ca nahāru ca aṭṭhi ca avasissatu sarīre,||<br />
					upasussatu maṃsa-lohitaṃ,||<br />
					yaṃ taṃ purisa-thāmena||<br />
					purisa-viriyena||<br />
					purisa-parakkamena pattabbaṃ,||<br />
					na taṃ apāpuṇitvā viriyassa santhānaṃ bhavissatī' ti.|| ||</p>

					<p class="f4">Tumhe pi bhikkhave na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja viharissatha.|| ||</p>

					<p class="f4">Tasmātiha bhikkhave evaṃ sikkhitabbaṃ:|| ||</p>

					<p class="f4">'Appaṭivānaṃ padahissāma:|| ||</p>

					<p class="f4">'Kāmaṃ taco ca nahāru ca aṭṭhi ca avasissatu sarīre,||<br />
					upasussatu maṃsa-lohitaṃ,||<br />
					yaṃ taṃ purisa-thāmena||<br />
					purisa-viriyena||<br />
					purisa-parakkamena pattabbaṃ,||<br />
					na taṃ apāpuṇitvā viriyassa santhānaṃ bhavissatī' ti.|| ||</p>

					<p class="f4">Evaṃ hi vo bhikkhave sikkhitabban" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p6">Sutta 6</a></h4>

					<h1>Saṇyojanīya Suttaṃ</h1>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/02_twos/an02.001-010.wood.pts.htm#p6">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p6">olds</a>]</span> "Dve'me bhikkhave dhammā.|| ||</p>

					<p class="f4"> Katame dve?|| ||</p>

					<p class="f4">Yā ca saṃyojanīyesu dhammesu assādānupassitā,||<br />
					yā ca saṃyojanīyesu dhammesu nibbidānupassitā.|| ||</p>

					<p class="f4">Saṇyojanīyesu bhikkhave dhammesu assādānupassī viharanto||<br />
					rāgaṃ na-p-pa- <a id="pg51"><span class="f2 g"><b>[51]</b></span></a> jahati,||<br />
					dosaṃ na-p-pajahati,||<br />
					mohaṃ na-p-pajahati.|| ||</p>

					<p class="f4">Rāgaṃ a-p-pahāya,||<br />
					dosaṃ a-p-pahāya,||<br />
					mohaṃ a-p-pahāya,||<br />
					na parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Na parimuccati dukkhasmā ti vadāmi.|| ||</p>

					<p class="f4">Saṇyojanīyesu bhikkhave dhammesu nibbidānupassī viharanto||<br />
					rāgaṃ pajahati,||<br />
					dosaṃ pajahati,||<br />
					mohaṃ pajahati.|| ||</p>

					<p class="f4">Rāgaṃ pahāya||<br />
					dosaṃ pahāya||<br />
					mohaṃ pahāya||<br />
					parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">'Parimuccati dukkhasamā' ti vadāmi.|| ||</p>

					<p class="f4">Ime kho bhikkhave dve dhammā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p7">Sutta 7</a></h4>

					<h1>Kaṇha Suttaṃ</h1>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/02_twos/an02.001-010.wood.pts.htm#p7">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p7">olds</a>]</span> "Dve'me, bhikkhave, dhammā kaṇhā.|| ||</p>

					<p class="f4">Katame dve?|| ||</p>

					<p class="f4">Ahirikañ ca||<br />
					anottappañ ca.|| ||</p>

					<p class="f4">Ime kho, bhikkhave, dve dhammā kaṇhā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p8">Sutta 8</a></h4>

					<h1>Sukka Suttaṃ</h1>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/02_twos/an02.001-010.wood.pts.htm#p8">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p8">olds</a>]</span> "Dve'me, bhikkhave, dhammā sukkā.|| ||</p>

					<p class="f4">Katame dve?|| ||</p>

					<p class="f4">Hiri ca ottappañ ca.|| ||</p>

					<p class="f4">Ime kho, bhikkhave, dve dhammā sukkā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p9">Sutta 9</a></h4>

					<h1>Cariyā Suttaṃ</h1>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/an/02_twos/an02.001-010.wood.pts.htm#p9">pts</a>][<a href="../../../../dhamma-vinaya/ati/an/02_twos/an02.009.than.ati.htm#p9">than</a>][<a href="../../../../dhamma-vinaya/bd/an/02_twos/an02.009.olds.bd.htm#p9">olds</a>][<a href="../../../../dhamma-vinaya/ati/an/02_twos/an02.009.irel.ati.htm#p9">irel</a>]</span> "Dve'me, bhikkhave,||<br />
					sukkā dhammā lokaṃ pālenti.|| ||</p>

					<p class="f4">Katame dve?|| ||</p>

					<p class="f4">Hiri ca||<br />
					ottappañ ca.|| ||</p>

					<p class="f4">Ime kho, bhikkhave,||<br />
					dve sukkā dhammā lokaṃ||<br />
					na pāleyyuṃ,||<br />
					'nayidha paññāyetha mātā' ti vā||<br />
					'mātucchā' ti vā||<br />
					'mātulānī' ti vā||<br />
					'ācariya-bhariyā' ti vā||<br />
					'garūnaṃ dārā' ti vā,||<br />
					sambhedaṃ loko āgamissati,||<br />
					yathā-ajeḷakā||<br />
					kukkuṭa-sūkarā||<br />
					sona-sigālā.|| ||</p>

					<p class="f4">Yasmā ca kho, bhikkhave,||<br />
					ime dve sukkā dhammā lokaṃ||<br />
					pālenti,||<br />
					'tasmā paññāyati mātā' ti vā||<br />
					'mātucchā' ti vā||<br />
					'mātulānī' ti vā||<br />
					'ācariya-bhariyā' ti vā||<br />
					'garūnaṃ dārā' ti vā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p10">Sutta 10</a></h4>

					<h1>Vassūpanāyikā Suttaṃ</h1>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/an/02_twos/an02.001-010.wood.pts.htm#p10">pts</a>][<a href="../../../../dhamma-vinaya/bd/an/02_twos/an02.001-010.olds.bd.htm#p10">olds</a>]</span> "Dve'mā, bhikkhave, vassūpanāyikā.|| ||</p>

					<p class="f4">Katamā dve?|| ||</p>

					<p class="f4">Purimikā ca||<br />
					pacchimikā ca.|| ||</p>

					<p class="f4">Imā kho, bhikkhave,||<br />
					dve vassūpanāyikā" ti.|| ||</p>

					<p class="ctr">Kamma-Karaṇa Paṭhamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>