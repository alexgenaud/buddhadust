<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Dukanipata. A wide-raṅging presentation of aspects of the Buddha's system which consist of two concepts. Suttas 1-10." />
<title>AN 2 1-10: Kamma-Karana Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					II. Duka-Nipāta<br />
					I. Kamma-Karana Vagga</h4>

					<h4 class="ctr">I. <a id="kammakaraka">I. Kamma-Karana Vagga Vagga</a></h4>

					<h4 class="c ctr"><i>Namo tassa Bhagavato arahato Sammā Sambuddhassa</i></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg47"><span class="f2 g"><b>[47]</b></span></a> </p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p1">Sutta 1</a></h4>

					<h1>Vajja Suttaṃ</h1>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/02_twos/an02.001-010.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti!|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Dve'māni bhikkhave vajjāni.|| ||</p>

					<p class="f4">Katamāni dve?|| ||</p>

					<p class="f4">Diṭṭha-dhammikañ ca vajjaṃ,||<br />
					samparāyikañ ca vajjaṃ.|| ||</p>

					<p class="f4">Katamañ ca bhikkhave diṭṭha-dhammikaṃ vajjaṃ?|| ||</p>

					<p class="f4">Idha, bhikkhave, ekacco passati coraṃ āgucāriṃ rājāno gahetvā vividhā kamma-kāraṇā kārente,||<br />
					kasāhi pi tā'ente,||<br />
					vettehi pi tā'ente,||<br />
					addhadaṇḍakehi pi tā'ente,||<br />
					hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaṅgathālikam pi karonte,||<br />
					saṅkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					<a id="pg48"><span class="f2 g"><b>[48]</b></span></a> cīrakavāsikam pi karonte,||<br />
					eṇeyyakam pi karonte,||<br />
					balisamaṃsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapiṭhikam pi karonte,||<br />
					tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindante.|| ||</p>

					<p class="f4">Tassa evaṃ hoti:</p>

					<p class="f4">'Yathā-rūpānaṃ kho pāpakānaṃ kammānaṃ hetu coraṃ āgucāriṃ rājāno gahetvā vividhā kamma-kāraṇā kārenti,||<br />
					kasāhi pi tā'ente,||<br />
					vettehi pi tā'ente,||<br />
					addhadaṇḍakehi pi tā'ente,||<br />
					hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaṅgathālikam pi karonte,||<br />
					saṅkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaṃsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapiṭhikam pi karonte,||<br />
					tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindante.|| ||</p>

					<p class="f4">Ahaṃ ce va kho pana eva-rūpaṃ pāpa-kammaṃ kareyyaṃ,||<br />
					mam pi rājāno gahetvā eva-rūpā vividhā kamma-kāraṇā kāreyyuṃ,||<br />
					kasāhi pi tā'ente,||<br />
					vettehi pi tā'ente,||<br />
					addhadaṇḍakehi pi tā'ente,||<br />
					hattham pi chindante,||<br />
					pādam pi chindante,||<br />
					hatthapādam pi chindante,||<br />
					kaṇṇam pi chindante,||<br />
					nāsam pi chindante,||<br />
					kaṇṇanāsam pi chindante,||<br />
					bilaṅgathālikam pi karonte,||<br />
					saṅkhamuṇḍikam pi karonte,||<br />
					rāhu-mukham pi karonte,||<br />
					joti-mālikam pi karonte,||<br />
					hatthapajjotikam pi karonte,||<br />
					erakavattikam pi karonte,||<br />
					cīrakavāsikam pi karonte,||<br />
					eṇeyyakam pi karonte,||<br />
					balisamaṃsikam pi karonte,||<br />
					kahāpaṇakam pi karonte,||<br />
					khārāpatacchikam pi karonte,||<br />
					palighaparivattikam pi karonte,||<br />
					palālapiṭhikam pi karonte,||<br />
					tattena pi telena osiñcante,||<br />
					sunakhehi pi khādāpente,||<br />
					jīvantam pi sūle uttāsente,||<br />
					asinā pi sīsaṃ chindeyyun' ti.|| ||</p>

					<p class="f4">So diṭṭha-dhammikassa vajjassa bhīto na paresaṃ pābhataṃ palumpanno carati.|| ||</p>

					<p class="f4">Idaṃ vuccati bhikkhave diṭṭha-dhammikaṃ vajjaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave samparāyikaṃ vajjaṃ?|| ||</p>

					<p class="f4">Idha, bhikkhave, ekacco iti paṭisañcikkhati:||<br />
					kāya-du-c-caritassa kho pāpako vipāko abhisamparāyaṃ,||<br />
					vacī-du-c-caritassa kho pāpako vipāko abhisamparāyaṃ,||<br />
					mano-du-c-caritassa kho pāpako vipāko abhisamparāyaṃ.|| ||</p>

					<p class="f4">Ahaṃ ce va kho pana kāyena du-c-caritaṃ careyyaṃ,||<br />
					vācāya du-c-caritaṃ careyyaṃ,||<br />
					manasā du-c-caritaṃ careyyaṃ,||<br />
					kiñ ca taṃ,||<br />
					yenāgaṃ na kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyyan ti.|| ||</p>

					<p class="f4"><a id="pg49"><span class="f2 g"><b>[49]</b></span></a> So samparāyikassa vajjassa bhīto kāya-du-c-caritaṃ pahāya kāya-su-caritaṃ bhāveti,||<br />
					vacī-du-c-caritaṃ pahāya vacī-su-caritaṃ bhāveti,||<br />
					mano-du-c-caritaṃ pahāya mano-su-caritaṃ bhāveti,||<br />
					suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave samparāyikaṃ vajjaṃ.|| ||</p>

					<p class="f4">Imāni kho bhikkhave dve vajjāni.|| ||</p>

					<p class="f4">Tasmātiha bhikkhave evaṃ sikkhitabbaṃ:||<br />
					diṭṭha-dhammikassa vajjassa bhāyissāma,||<br />
					samparāyikassa vajjassa bhāyissāma.|| ||</p>

					<p class="f4">Vajjabhīruno bhavissāma vajjabhaya-dassāvino ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">Vajjabhīruno bhikkhave vajja-bhaya-dassāvino etaṃ pāṭikaṅkhaṃ,||<br />
					yaṃ parimuccissati sabbavajjehī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p2">Sutta 2</a></h4>

					<h1>Padhāna Suttaṃ</h1>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/an/02_twos/an02.001-010.wood.pts.htm#p2">pts</a>]</span> "Dve'māni bhikkhave padhānāni du-r-abhisambhavāni lokasmiṃ.|| ||</p>

					<p class="f4">Katamāni dve?|| ||</p>

					<p class="f4">Yañ ca gihīnaṃ agāraṃ ajjhāvasaraṃ cīvara-piṇḍa-pāta-sen'āsana-gilāna-paccaya-bhesajja-parikkhārānuppadānatthaṃ padhānaṃ,||<br />
					yañ ca agārasmā anagāriyaṃ pabba-jitānaṃ sabbūpadhi-paṭinissaggatthāya padhānaṃ.|| ||</p>

					<p class="f4">Imāni kho bhikkhave dve padhānāni du-r-abhisaṃbhavāni lokasmiṃ.|| ||</p>

					<p class="f4">Etad aggaṃ bhikkhave imesaṃ dvinnaṃ padhānānaṃ yad idaṃ sabbūpadhi-paṭinissaggatthaṃ padhānaṃ.|| ||</p>

					<p class="f4">Tasmātiha bhikkhave evaṃ sikkhitabbaṃ:||<br />
					sabbūpadhi-paṭinissaggatthaṃ padhānaṃ padahissāmā ti.|| ||</p>

					<p class="f4">Evaṃ hi vo bhikkhave sikkhitabban" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p3">Sutta 3</a></h4>

					<h1>Tapanīya Suttaṃ</h1>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/an/02_twos/an02.001-010.wood.pts.htm#p3">pts</a>]</span> "Dve'me bhikkhave dhammā tapanīyā.|| ||</p>

					<p class="f4">Katame dve?|| ||</p>

					<p class="f4">Idha, bhikkhave, ekaccassa kāya-du-c-caritaṃ kataṃ hoti,||<br />
					akataṃ hoti kāya-su-caritaṃ;||<br />
					vacī-du-c-caritaṃ kataṃ hoti,||<br />
					akataṃ hoti vacī-su-caritaṃ;||<br />
					mano-du-c-caritaṃ kataṃ hoti,||<br />
					akataṃ hoti mano-su-caritaṃ.|| ||</p>

					<p class="f4">So kāya-du-c-caritaṃ me katan ti tappati,||<br />
					akataṃ me kāya-su-caritan ti tappati,||<br />
					vacī-du-c-caritaṃ me katan ti tappati,||<br />
					akataṃ me vacī-su-caritanti tappati;||<br />
					mano-du-c-caritaṃ me katan ti tappati,||<br />
					akataṃ me mano-su-caritanti tappati.|| ||</p>

					<p class="f4">Ime kho bhikkhave dve dhammā tapanīyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p4">Sutta 4</a></h4>

					<h1>Atapanīya Suttaṃ</h1>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/an/02_twos/an02.001-010.wood.pts.htm#p4">pts</a>]</span> Dve'me bhikkhave dhammā atapanīyā.|| ||</p>

					<p class="f4"><a id="pg50"><span class="f2 g"><b>[50]</b></span></a> Katame dve?|| ||</p>

					<p class="f4">Idha, bhikkhave, ekaccassa kāya-su-caritaṃ kataṃ hoti,||<br />
					akataṃ hoti kāya-du-c-caritaṃ;||<br />
					vacī-su-caritaṃ kataṃ hoti,||<br />
					akataṃ hoti vacī-du-c-caritaṃ;||<br />
					mano-su-caritaṃ kataṃ hoti,||<br />
					akataṃ hoti mano-du-c-caritaṃ;</p>

					<p class="f4">So kāya-su-caritaṃ me katan ti na tappati,||<br />
					akataṃ me kāya-du-c-caritan ti na tappati,||<br />
					vacī-su-caritaṃ me katan ti na tappati,||<br />
					akataṃ me vacī-du-c-caritan ti na tappati;||<br />
					mano-su-caritaṃ me kattan ti na tappati,||<br />
					akataṃ me mano-du-c-caritanti na tappati.|| ||</p>

					<p class="f4">Ime kho bhikkhave dve dhammā atapanīyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p5">Sutta 5</a></h4>

					<h1>Upaññāta Suttaṃ</h1>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/an/02_twos/an02.001-010.wood.pts.htm#p5">pts</a>][<a href="../../../../dhamma-vinaya/ati/an/02_twos/an02.005.than.ati.htm#p5">than</a>]</span> "Dvinn-ā-haṃ bhikkhave dhammānaṃ upaññāsiṃ:|| ||</p>

					<p class="f4">Yā ca a-santuṭṭhitā kusalesu dhammesu,||<br />
					yā ca appaṭivāṇitā padhānasmiṃ.|| ||</p>

					<p class="f4">Appaṭivāṇaṃ sudāhaṃ bhikkhave padahāmi:||<br />
					kāmaṃ taco ca nahāru ca aṭṭhi ca avasissatu sarīre,||<br />
					upasussatu maṃsa-lohitaṃ,||<br />
					yaṃ taṃ purisa-thāmena purisa-viriyena purisa-parakkamena pattabbaṃ,||<br />
					na taṃ apāpuṇitvā viriyassa santhānaṃ bhavissatī ti.|| ||</p>

					<p class="f4">Tassa mayhaṃ bhikkhave appamādādhigatā bodhi,||<br />
					appamādādhigato anuttaro yoga-k-khemo.|| ||</p>

					<p class="f4">Tumhe ce pi bhikkhave appaṭivānaṃ padaheyyātha:||<br />
					kāmaṃ taco ca nahāru ca aṭṭhi ca avasissatu sarīre,||<br />
					upasussatu maṃsa-lohitaṃ,||<br />
					yaṃ taṃ purisa-thāmena purisa-viriyena purisa-parakkamena pattabbaṃ,||<br />
					na taṃ apāpuṇitvā viriyassa santhānaṃ bhavissatī ti.|| ||</p>

					<p class="f4">Tumhe pi bhikkhave na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja viharissatha.|| ||</p>

					<p class="f4">Tasmātiha bhikkhave evaṃ sikkhitabbaṃ:|| ||</p>

					<p class="f4">'Appaṭivānaṃ padahissāma,||<br />
					kāmaṃ taco ca nahāru ca aṭṭhi ca avasissatu sarīre,||<br />
					upasussatu maṃsa-lohitaṃ,||<br />
					yaṃ taṃ purisa-thāmena purisa-viriyena purisa-parakkamena pattabbaṃ,||<br />
					na taṃ apāpuṇitvā viriyassa santhānaṃ bhavissatī' ti.|| ||</p>

					<p class="f4">Evaṃ hi vo bhikkhave sikkhitabban" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p6">Sutta 6</a></h4>

					<h1>Saṅyojanīya Suttaṃ</h1>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/an/02_twos/an02.001-010.wood.pts.htm#p6">pts</a>]</span> "Dve'me bhikkhave dhammā.|| ||</p>

					<p class="f4"> Katame dve?|| ||</p>

					<p class="f4">Yā ca saṃyojanīyesu dhammesu assādānupassitā,||<br />
					yā ca saṃyojanīyesu dhammesu nibbidānupassitā.|| ||</p>

					<p class="f4">Saṅyojanīyesu bhikkhave dhammesu assādānupassī viharanto||<br />
					rāgaṃ nappa- <a id="pg51"><span class="f2 g"><b>[51]</b></span></a> jahati,||<br />
					dosaṃ na-p-pajahati,||<br />
					mohaṃ na-p-pajahati.|| ||</p>

					<p class="f4">Rāgaṃ a-p-pahāya||<br />
					dosaṃ a-p-pahāya||<br />
					mohaṃ a-p-pahāya||<br />
					na parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Na parimuccati dukkhasmā ti vadāmi.|| ||</p>

					<p class="f4">Saṅyojanīyesu bhikkhave dhammesu nibbidānupassī viharanto||<br />
					rāgaṃ pajahati,||<br />
					dosaṃ pajahati,||<br />
					mohaṃ pajahati.|| ||</p>

					<p class="f4">Rāgaṃ pahāya||<br />
					dosaṃ pahāya||<br />
					mohaṃ pahāya||<br />
					parimuccati jātiyā jarāya maraṇena sokehi paridevehi dukkhehi domanassehi upāyāsehi.|| ||</p>

					<p class="f4">Parimuccati dukkhasamā ti vadāmi.|| ||</p>

					<p class="f4">Ime kho bhikkhave dve dhammā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p7">Sutta 7</a></h4>

					<h1>Kaṇha Suttaṃ</h1>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/an/02_twos/an02.001-010.wood.pts.htm#p7">pts</a>]</span> Dve'me bhikkhave dhammā kaṇhā.|| ||</p>

					<p class="f4">Katame dve?|| ||</p>

					<p class="f4">Ahirikañ ca||<br />
					anottappañ ca.|| ||</p>

					<p class="f4">Ime kho bhikkhave dve dhammā kaṇhā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p8">Sutta 8</a></h4>

					<h1>Sukka Suttaṃ</h1>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/an/02_twos/an02.001-010.wood.pts.htm#p8">pts</a>]</span> "Dve'me bhikkhave dhammā sukkā.|| ||</p>

					<p class="f4">Katame dve?|| ||</p>

					<p class="f4">Hiri ca ottappañ ca.|| ||</p>

					<p class="f4">Ime kho bhikkhave dve dhammā sukkā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p9">Sutta 9</a></h4>

					<h1>Cariyā Suttaṃ</h1>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/an/02_twos/an02.001-010.wood.pts.htm#p9">pts</a>][<a href="../../../../dhamma-vinaya/ati/an/02_twos/an02.009.than.ati.htm#p9">than</a>][<a href="../../../../dhamma-vinaya/bd/an/02_twos/an02.009.olds.bd.htm#p9">olds</a>][<a href="../../../../dhamma-vinaya/ati/an/02_twos/an02.009.irel.ati.htm#p9">irel</a>]</span> "Dve'me bhikkhave sukkā dhammā lokaṃ pālenti.|| ||</p>

					<p class="f4">Katame dve?|| ||</p>

					<p class="f4">Hiri ca||<br />
					ottappañ ca.|| ||</p>

					<p class="f4">Ime kho bhikkhave dve sukkā dhammā lokaṃ na pāleyyuṃ,||<br />
					nayidha paññāyetha mātā ti vā||<br />
					mātucchā ti vā||<br />
					mātulānī ti vā||<br />
					ācariya-bhariyā ti vā||<br />
					garūnaṃ dārā ti vā,||<br />
					sambhedaṃ loko āgamissati,||<br />
					yathā ajeḷakā kukkuṭa-sūkarā sona-sigālā.|| ||</p>

					<p class="f4">Yasmā ca kho bhikkhave ime dve sukkā dhammā lokaṃ pālenti,||<br />
					tasmā paññāyati mātā ti vā||<br />
					mātucchā ti vā||<br />
					mātulānī ti vā||<br />
					ācariya-bhariyā ti vā||<br />
					garūnaṃ dārā ti vā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p10">Sutta 10</a></h4>

					<h1>Vassūpanāyikā Suttaṃ</h1>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/an/02_twos/an02.001-010.wood.pts.htm#p10">pts</a>]</span> "Dve'mā bhikkhave vassūpanāyikā.|| ||</p>

					<p class="f4">Katamā dve?|| ||</p>

					<p class="f4">Purimikā ca pacchimikā ca.|| ||</p>

					<p class="f4">Imā kho bhikkhave dve vassūpanāyikā" ti.|| ||</p>

					<p class="ctr">Kamma-Karaṇa Paṭhamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>