<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Dukanipata. A wide-raṇging presentation of aspects of the Buddha's system which consist of two concepts. Suttas 21-30." />
<title>AN 2 21-30: Bāla Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					II. Duka Nipāta<br />
					III. Bāla Vagga</i></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg59"><span class="f2 g"><b>[59]</b></span></a></p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p21">Sutta 21</a></h4>

					<p class="f4"><span class="f3">[<a id="p21">21</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p21">pts</a>] [<a href="../../../../dhamma-vinaya/ati/an/02_twos/an02.021.than.ati.htm">than</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p21">olds</a>]</span> "Dve'me bhikkhave bālā.|| ||</p>

					<p class="f4">Katame dve?|| ||</p>

					<p class="f4">Yo ca accayaṃ accayato na passati,||<br />
					yo ca accayaṃ desentassa yathā-dhammaṃ na patigaṇhāti.|| ||</p>

					<p class="f4">Ime kho bhikkhave dve bālā" ti.|| ||</p>

					<p class="f4">"Dve'me bhikkhave paṇḍitā.|| ||</p>

					<p class="f4">Katame dve?|| ||</p>

					<p class="f4">Yo ca accayaṃ accayato passati,||<br />
					yo ca accayaṃ desentassa yathā-dhammaṃ patigaṇhāti.|| ||</p>

					<p class="f4">Ime kho bhikkhave dve paṇḍitā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p22">Sutta 22</a></h4>

					<p class="f4"><span class="f3">[<a id="p22">22</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p22">pts</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p22">olds</a>]</span> "Dve'me bhikkhave Tathāgataṃ abbh'ācikkhanti.|| ||</p>

					<p class="f4">Katame dve?|| ||</p>

					<p class="f4">Duṭṭho vā dos'antaro,||<br />
					saddho vā duggahītena.|| ||</p>

					<p class="f4">Ime kho bhikkhave dve Tathāgataṃ abbh'ācikkhantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p23">Sutta 23</a></h4>

					<p class="f4"><span class="f3">[<a id="p23">23</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p23">pts</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p23">olds</a>]</span> "Dve'me bhikkhave Tathāgataṃ abbh'ācikkhanti.|| ||</p>

					<p class="f4">Katame dve?|| ||</p>

					<p class="f4"><a id="pg60"><span class="f2 g"><b>[60]</b></span></a> Yo ca abhāsitaṃ alapitaṃ Tathāgatena bhāsitaṃ lapitaṃ Tathāgatenā ti dīpeti,||<br />
					yo ca bhāsitaṃ lapitaṃ Tathāgatena abhāsitaṃ alapitaṃ Tathāgatenā ti dīpeti.|| ||</p>

					<p class="f4">Ime kho bhikkhave dve Tathāgataṃ abbh'ācikkhantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p24">Sutta 24</a></h4>

					<p class="f4"><span class="f3">[<a id="p24">24</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p24">pts</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p24">olds</a>]</span> "Dve'me bhikkhave Tathāgataṃ nābbhācikkhanti.|| ||</p>

					<p class="f4">Katame dve?|| ||</p>

					<p class="f4">Yo ca abhāsitaṃ alapitaṃ Tathāgatena abhāsitaṃ alapitaṃ Tathāgatenā ti dīpeti,||<br />
					yo ca bhāsitaṃ lapitaṃ Tathāgatena bhāsitaṃ lapitaṃ Tathāgatenā ti dīpeti.|| ||</p>

					<p class="f4">Ime kho bhikkhave dve Tathāgataṃ nābbhācikkhantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p25">Sutta 25</a></h4>

					<p class="f4"><span class="f3">[<a id="p25">25</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p25">pts</a>] [<a href="../../../../dhamma-vinaya/ati/an/02_twos/an02.025.than.ati.htm">than</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p25">olds</a>]</span> "Dve'me bhikkhave Tathāgataṃ abbh'ācikkhanti.|| ||</p>

					<p class="f4">Katame dve?|| ||</p>

					<p class="f4">Yo ca neyyatthaṃ suttantaṃ nītattho suttanto ti dīpeti,||<br />
					yo ca nītatthaṃ suttantaṃ neyyattho suttanto ti dīpeti.|| ||</p>

					<p class="f4">Ime kho bhikkhave dve Tathāgataṃ abbh'ācikkhantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p26">Sutta 26</a></h4>

					<p class="f4"><span class="f3">[<a id="p26">26</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p26">pts</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p26">olds</a>]</span> "Dve'me bhikkhave Tathāgataṃ nābabhācikkhanti.|| ||</p>

					<p class="f4">Katame dve?|| ||</p>

					<p class="f4">Yo ca neyyatthaṃ suttantaṃ neyyattho suttanto ti dīpeti,||<br />
					yo ca nītatthaṃ suttantaṃ nītattho suttanto ti dīpeti.|| ||</p>

					<p class="f4">Ime kho bhikkhave dve Tathāgataṃ nābbhācikkhantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p27">Sutta 27</a></h4>

					<p class="f4"><span class="f3">[<a id="p27">27</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p27">pts</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p27">olds</a>]</span> "Paṭicchannakammantassa bhikkhave dvinnaṃ gatīnaṃ aññatarā gati pāṭikaṇkhā:|| ||</p>

					<p class="f4">Nirayo vā tiracchāna-yoni vā" ti.|| ||</p>

					<p class="f4">"Appaṭi-c-channa-kammantassa bhikkhave dvinnaṃ gatīnaṃ aññatarā gati pāṭikaṇkhā:|| ||</p>

					<p class="f4">devā vā manussā vā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p28">Sutta 28</a></h4>

					<p class="f4"><span class="f3">[<a id="p28">28</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p28">pts</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p28">olds</a>]</span> "Micchā-diṭṭhikassa bhikkhave dvinnaṃ gatīnaṃ aññatarā gati pāṭikaṇkhā:|| ||</p>

					<p class="f4">Nirayo vā tiracchāna-yoni vā" ti.|| ||</p>

					<p class="f4">"Sammā-diṭṭhikassa bhikkhave dvinnaṃ gatīnaṃ aññatarā gati pāṭikaṇkhā:|| ||</p>

					<p class="f4">devā vā manussā vā" ti.|| ||</p>

					<p class="f4">"Dussīlassa bhikkhave dve paṭiggāhā:|| ||</p>

					<p class="f4">Nirayo vā tiracchāna-yoni vā" ti.|| ||</p>

					<p class="f4">"Sīla-vato bhikkhave dve paṭiggāhā:|| ||</p>

					<p class="f4">devā vā manussā vā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p29">Sutta 29</a></h4>

					<p class="f4"><span class="f3">[<a id="p29">29</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p29">pts</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p29">olds</a>]</span> "Dvāhaṃ bhikkhave attha-vase sampassamāno araññe
					vana-pa-t-thāni pantāni sen'āsanāni paṭisevāmi.|| ||</p>

					<p class="f4">Katame dve?|| ||</p>

					<p class="f4">Attano ca diṭṭha-dhamma-sukha-vihāraṃ sampassamāno,||<br />
					<a id="pg61"><span class="f2 g"><b>[61]</b></span></a> pacchimañ ca janataṃ anukampamāno.|| ||</p>

					<p class="f4">Ime kho ahaṃ bhikkhave dve attha-vase sampassamāno araññe vana-pa-t-thāni pantāni sen'āsanāni paṭisevāmī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p30">Sutta 30</a></h4>

					<p class="f4"><span class="f3">[<a id="p30">30</a>] [<a href="../../../../dhamma-vinaya/pts/an/02_twos/an02.021-030.wood.pts.htm#p30">pts</a>] [<a href="../../../../dhamma-vinaya/ati/an/02_twos/an02.030.than.ati.htm">than</a>] [<a href="../../../../dhamma-vinaya/bd/an/02_twos/an02.021-030.olds.bd.htm#p30">olds</a>]</span> "Dve'me bhikkhave dhammā vijja-bhāgiyā.|| ||</p>

					<p class="f4">Katame dve?|| ||</p>

					<p class="f4">Samatho ca vipassanā ca.|| ||</p>

					<p class="f4">Samatho ca bhikkhave bhāvito kam attham anubhoti?|| ||</p>

					<p class="f4">Cittaṃ bhāvīyati.|| ||</p>

					<p class="f4">Cittaṃ bhāvitaṃ kam attham anubhoti?|| ||</p>

					<p class="f4">Yo rāgo, so pahīyati.|| ||</p>

					<p class="f4">Vipassanā bhikkhave bhāvito kam attham anubhoti?|| ||</p>

					<p class="f4">Paññā bhāvīyati.|| ||</p>

					<p class="f4">Paññā bhāvitā kam attham anubhoti?|| ||</p>

					<p class="f4">Yā avijjā, sā pahīyati|| ||</p>

					<p class="f4">Rāgupakkiliṭṭhaṃ vā bhikkhave cittaṃ na vimuccati.|| ||</p>

					<p class="f4">Avijjupakkiliṭṭhā vā paññā na bhāvīyati.|| ||</p>

					<p class="f4">Iti kho bhikkhave rāga-virāgā ceto-vimutti,||<br />
					avijjā-virāgā paññā-vimuttī" ti.|| ||</p>

					<p>&nbsp;</p>

					<p class="ctr">Bāla Vagga Tatiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>