<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Dukanipata. A wide-raṅging presentation of aspects of the Buddha's system which consist of two concepts. Suttas 11-20." />
<title>AN 2 11-20: Adhikarana Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					II. Dukanipāta<br />
					II. Adhikaraṇa Vagga</i></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg52"><span class="f2 g"><b>[52]</b></span></a></p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p11">Sutta 11</a></h4>

					<h1>Balāni Suttaṃ (1)</h1>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/an/02_twos/an02.011-020.wood.pts.htm#p11">pts</a>]</span> "Dve'māni bhikkhave balāni.|| ||</p>

					<p class="f4">Katamāni dve?|| ||</p>

					<p class="f4">Paṭisaṅkhāna-balañ ca,||<br />
					bhāvanā-balañ ca.|| ||</p>

					<p class="f4">Katamañ ca, bhikkhave, paṭisaṅkhāna-balaṃ?|| ||</p>

					<p class="f4">Idha, bhikkhave, ekacco iti paṭisañcikkhati:</p>

					<p class="f4">'Kāya-du-c-caritassa kho pāpako vipāko||<br />
					diṭṭhe'va dhamme||<br />
					abhisamparāyañ ca;||<br />
					vacī-du-c-caritassa pāpako vipāko||<br />
					diṭṭhe'va dhamme||<br />
					abhisamparāyañ ca;||<br />
					mano-du-c-caritassa pāpako vipāko||<br />
					diṭṭhe'va dhamme||<br />
					abhisamparāyañ cā' ti.|| ||</p>

					<p class="f4">So iti paṭisaṅkhāya||<br />
					kāya-du-c-caritaṃ pahāya||<br />
					kāya-su-caritaṃ bhāveti,||<br />
					vacī-du-c-caritaṃ pahāya||<br />
					vacī-su-caritaṃ bhāveti,||<br />
					mano-du-c-caritaṃ pahāya||<br />
					mano-su-caritaṃ bhāveti.|| ||</p>

					<p class="f4">Suddhaṃ attāṇaṃ pariharati.|| ||</p>

					<p class="f4">Idaṃ vuccati, bhikkhave, ||<br />
					paṭisaṅkhāna-balaṃ.|| ||</p>

					<p class="f4">Katamañ ca, bhikkhave,||<br />
					bhāvanā-balaṃ?|| ||</p>

					<p class="f4">Tatra, bhikkhave,||<br />
					yam idaṃ bhāvanā-balaṃ||<br />
					sekham etaṃ balaṃ.|| ||</p>

					<p class="f4">Sekhaṃ hi so, bhikkhave,||<br />
					balaṃ āgamma||<br />
					rāgaṃ pajahati,||<br />
					dosaṃ pajahati,||<br />
					mohaṃ pajahati.</p>

					<p class="f4">Rāgaṃ pahāya||<br />
					dosaṃ pahāya||<br />
					mohaṃ pahāya||<br />
					yaṃ akusalaṃ,||<br />
					taṃ na karoti,||<br />
					yaṃ pāpaṃ,||<br />
					taṃ na sevati.|| ||</p>

					<p class="f4">Idaṃ vuccati, bhikkhave,||<br />
					bhāvanā-balaṃ.|| ||</p>

					<p class="f4">Imāni kho, bhikkhave, dve balānī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p12">Sutta 12</a></h4>

					<h1>Balāni Sutta (2)</h1>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/an/02_twos/an02.011-020.wood.pts.htm#p12">pts</a>]</span> "Dve'māni bhikkhave balāni.|| ||</p>

					<p class="f4">Katamāni dve?|| ||</p>

					<p class="f4">Paṭisaṅkhāna-balañ ca,||<br />
					bhāvanā balañ ca.|| ||</p>

					<p class="f4">Katamañ ca bhikkhave paṭisaṅkhāna-balaṃ?|| ||</p>

					<p class="f4">Idha, bhikkhave, ekacco iti paṭisañcikkhati:</p>


					<p class="f4">'Kāya-du-c-caritassa kho pāpako vipāko||<br />
					diṭṭhe'va dhamme||<br />
					abhisamparāyañ ca;||<br />
					vacī-du-c-caritassa pāpako vipāko||<br />
					diṭṭhe'va dhamme||<br />
					abhisamparāyañ ca;||<br />
					mano-du-c-caritassa pāpako vipāko||<br />
					diṭṭhe'va dhamme||<br />
					abhisamparāyañ cā' ti.|| ||</p>

					<p class="f4">So iti paṭisaṅkhāya||<br />
					kāya-du-c-caritaṃ pahāya||<br />
					kāya-su-caritaṃ bhāveti,||<br />
					vacī-du-c-caritaṃ pahāya||<br />
					vacī-su-caritaṃ bhāveti,||<br />
					mano-du-c-caritaṃ pahāya||<br />
					mano-su-caritaṃ bhāveti.|| ||</p>

					<p class="f4">Suddhaṃ attāṇaṃ pariharati.|| ||</p>

					<p class="f4">Idaṃ vuccati, bhikkhave, ||<br />
					paṭisaṅkhāna-balaṃ.|| ||</p>

					<p class="f4">Katamañ ca, bhikkhave,||<br />
					bhāvanā-balaṃ?|| ||</p>

					<p class="f4">Idha, bhikkhave, <a id="pg53"><span class="f2 g"><b>[53]</b></span></a> Bhikkhu,||<br />
					sati-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-parināmiṃ.|| ||</p>

					<p class="f4">Dhamma-vicaya-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-parināmiṃ.|| ||</p>

					<p class="f4">Viriya-sambojjh'aṅgaṃ bhāveti,||<br />
					viveka-nissitaṃ virāga-nissitaṃ nirodha-nissitaṃ vossagga-parināmiṃ.|| ||</p>

					<p class="f4">Pīti-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-parināmiṃ.|| ||</p>

					<p class="f4">Passaddhi-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-parināmiṃ.|| ||</p>

					<p class="f4">Samādhi-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-parināmiṃ.|| ||</p>

					<p class="f4">Upekkhā-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-parināmiṃ.|| ||</p>

					<p class="f4">Idaṃ vuccati, bhikkhave, bhāvanā-balaṃ.|| ||</p>

					<p class="f4">Imāni kho, bhikkhave, dve balānī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p13">Sutta 13</a></h4>

					<h1>Balāni Sutta (3)</h1>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/an/02_twos/an02.011-020.wood.pts.htm#p13">pts</a>]</span> "Dve'māni bhikkhave balāni.|| ||</p>

					<p class="f4">Katamāni dve?|| ||</p>

					<p class="f4">Paṭisaṅkhāna-balañ ca,||<br />
					bhāvanā balañ ca.|| ||</p>

					<p class="f4">Katamañ ca bhikkhave paṭisaṅkhāna balaṃ?|| ||</p>

					<p class="f4">Idha, bhikkhave, ekacco iti paṭisañcikkhati:</p>

					<p class="f4">'Kāya-du-c-caritassa kho pāpako vipāko diṭṭhe'va dhamme abhisamparāyañ ca;||<br />
					vacī-du-c-caritassa pāpako vipāko diṭṭhe'va dhamme abhisamparāyañ ca;||<br />
					mano-du-c-caritassa pāpako vipāko diṭṭhe'va dhamme abhisamparāyañ cā' ti.|| ||</p>

					<p class="f4">So iti paṭisaṅkhāya||<br />
					kāya-du-c-caritaṃ pahāya kāya-su-caritaṃ bhāveti||<br />
					vacī-du-c-caritaṃ pahāya vacī-su-caritaṃ bhāveti,||<br />
					mano-du-c-caritaṃ pahāya manāsu-caritaṃ bhāveti.|| ||</p>

					<p class="f4">Suddhaṃ attāṇaṃ pariharati.|| ||</p>

					<p class="f4">Idaṃ vuccati bhikkhave paṭisaṅkhāna-balaṃ.|| ||</p>

					<p class="f4">Katamañ ca bhikkhave bhāvanā-balaṃ?|| ||</p>

					<p class="f4">Idha, bhikkhave, Bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicārānaṃ vupasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti,||<br />
					yaṃ taṃ ariyā ācikkhanti||<br />
					'Upekkhako satimā sukha-vihārī' ti,||<br />
					tatiyaṃ-jhānaṃ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ atthaṅgamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Idaṃ vuccati bhikkhave bhāvanā-balaṃ.|| ||</p>

					<p class="f4">Imāni kho bhikkhave dve balānī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p14">Sutta 14</a></h4>

					<h1>Dhamma Dasanā Sutta</h1>

					<p class="f4"><span class="f3">[<a id="p14">14</a>][<a href="../../../../dhamma-vinaya/pts/an/02_twos/an02.011-020.wood.pts.htm#p14">pts</a>][<a href="../../../../dhamma-vinaya/bd/an/02_twos/an02.011-020.olds.bd.htm#p14">olds</a>]</span> "Dve'mā bhikkhave Tathāgatassa dhamma-desanā.|| ||</p>

					<p class="f4">Katamāni dve?|| ||</p>

					<p class="f4">Saṅkhittena ca,||<br />
					vitthārena ca.|| ||</p>

					<p class="f4">Imā kho bhikkhave dve Tathāgatassa dhamma-desanā" ti.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p15">Sutta 15</a></h4>

					<h1>Adhikaraṇa Sutta</h1>

					<p class="f4"><span class="f3">[<a id="p15">15</a>][<a href="../../../../dhamma-vinaya/pts/an/02_twos/an02.011-020.wood.pts.htm#p15">pts</a>]</span> "Yasmiṃ bhikkhave adhikaraṇe||<br />
					āpanno ca Bhikkhu||<br />
					codako ca Bhikkhu||<br />
					na sādhukaṃ attanā va attāṇaṃ pacc'avekkhanti,||<br />
					tasm'etaṃ bhikkhave adhikaraṇe pāṭikaṅkhaṃ,||<br />
					<a id="pg54"><span class="f2 g"><b>[54]</b></span></a> dīghattāya kharattāya vāḷattāya saṃvattissati,||<br />
					bhikkhū ca na phāsuṃ viharissantī.|| ||</p>

					<p class="f4">Yasmiṃ ca kho bhikkhave adhikaraṇe āpanno ca Bhikkhu codako ca Bhikkhu sādhukaṃ attanā va attāṇaṃ pacc'avekkhanti,||<br />
					tasm'etaṃ bhikkhave adhikaraṇe pāṭikaṅkhaṃ,||<br />
					na dīghattāya kharattāya vāḷattāya saṃvattissati,||<br />
					bhikkhū ca phāsukaṃ viharissantī.|| ||</p>

					<p class="f4">"Kathañ ca bhikkhave āpanno Bhikkhu sādhukaṃ attanā va||<br />
					attāṇaṃ pacc'avekkhati?|| ||</p>

					<p class="f4">Idha, bhikkhave, āpanno Bhikkhu iti paṭisañcikkhati:|| ||</p>

					<p class="f4">'Ahaṃ kho akusalaṃ āpanno kañcid'eva desaṃ kāyena.|| ||</p>

					<p class="f4">Taṃ maṃ so Bhikkhu addasa akusalaṃ āpajjamānaṃ kañcid'eva desaṃ kāyena.|| ||</p>

					<p class="f4">No ce ahaṃ akusalaṃ āpajjeyyaṃ kañcid'eva desaṃ kāyena,||<br />
					na maṃ so Bhikkhu passeyya akusalaṃ āpajjamānaṃ kañcid'eva desaṃ kāyena.|| ||</p>

					<p class="f4">Yasmā ca kho ahaṃ akusalaṃ āpanno kañcid'eva desaṃ kāyena,||<br />
					tasmā maṃ so Bhikkhu addasa akusalaṃ āpajjamānaṃ kañcid'eva desaṃ kāyena.|| ||</p>

					<p class="f4">Disvā ca pana maṃ so Bhikkhu akusalaṃ āpajjamānaṃ kañcid'eva desaṃ kāyena anatta-mano ahosi.|| ||</p>

					<p class="f4">Anatta-mano samāno anatta-mana-vacanaṃ maṃ so Bhikkhu avaca.|| ||</p>

					<p class="f4">Anatta-mana-vacanāhan tena Bhikkhunā vutto samāno anatta-mano ahosi.|| ||</p>

					<p class="f4">Anatta-mano samāno paresaṃ ārocesiṃ.|| ||</p>

					<p class="f4">Iti mam eva tattha accayo accagamā suṅkadāyikaṃ va bhaṇḍasmin' ti.|| ||</p>

					<p class="f4">Evaṃ kho bhikkhave āpanno Bhikkhu sādhukaṃ attanā va attāṇaṃ pacc'avekkhati.|| ||</p>

					<p class="ctr c">&#9632;</p>

					<p class="f4">Katañ ca bhikkhave codako Bhikkhu sādhukaṃ attanā va attāṇaṃ pacc'avekkhati?|| ||</p>

					<p class="f4">Idha, bhikkhave, codako Bhikkhu iti paṭisañcikkhati:</p>

					<p class="f4">'Ayaṃ kho Bhikkhu akusalaṃ āpanno kañcid'eva desaṃ kāyena.|| ||</p>

					<p class="f4">Tāhaṃ imaṃ Bhikkhuṃ addasaṃ akusalaṃ āpajjamānaṃ kañcid'eva desaṃ kāyena.|| ||</p>

					<p class="f4">No ce ayaṃ Bhikkhu akusalaṃ āpajjeyya kañcid'eva desaṃ kāyena,||<br />
					n-ā-haṃ imaṃ Bhikkhuṃ passeyyaṃ akusalaṃ āpajjamānaṃ kañcid'eva <a id="pg55"><span class="f2 g"><b>[55]</b></span></a> desaṃ kāyena.|| ||</p>

					<p class="f4">Yasmā ca kho ayaṃ Bhikkhu akusalaṃ āpanno kañcid'eva desaṃ kāyena,||<br />
					tasmā ahaṃ imaṃ Bhikkhuṃ addasaṃ akusalaṃ āpajjamānaṃ kañcid'eva desaṃ kāyena.|| ||</p>

					<p class="f4">Disvā ca panāhaṃ imaṃ Bhikkhuṃ akusalaṃ āpajjamānaṃ kañcid'eva desaṃ kāyena anatta-mano ahosi.|| ||</p>

					<p class="f4">Anatta-mano samāno anatta-manavacan-ā-haṃ imaṃ Bhikkhuṃ avacaṃ.|| ||</p>

					<p class="f4">Anatta-manavacanāyaṃ Bhikkhu mayā vutto samāno anatta-mano ahosi.|| ||</p>

					<p class="f4">Anatta-mano samāno paresaṃ ārocesi.|| ||</p>

					<p class="f4">Iti mam eva tattha accayo accagamā suṅkadāyakaṃva bhaṇḍasmin' ti.|| ||</p>

					<p class="f4">Evaṃ kho bhikkhave codako Bhikkhu sādhukaṃ attanā va attāṇaṃ pacc'avekkha ti.|| ||</p>

					<p class="f4">Yasmiṃ bhikkhave adhikaraṇe āpanno ca Bhikkhu codako ca Bhikkhu na sādhukaṃ attanā va attāṇaṃ pacc'avekkhanti,||<br />
					tasm'etaṃ bhikkhave adhikaraṇe pāṭikaṅkhaṃ,||<br />
					dīghattāya kharattāya vāḷattāya saṃvattissati,||<br />
					bhikkhū ca na phāsuṃ viharissantī.|| ||</p>

					<p class="f4">Yasmiṃ kho bhikkhave adhikaraṇe āpanno ca Bhikkhu codako ca Bhikkhu sādhukaṃ attanā va attāṇaṃ pacc'avekkhanti,||<br />
					tasm'etaṃ bhikkhave adhikaraṇe pāṭikaṅkhaṃ,||<br />
					na dīghattāya kharattāya vāḷattāya saṃvattissati,||<br />
					bhikkhū ca phāsuṃ viharissantī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p16">Sutta 16</a></h4>

					<h1>Aññataro Brāhmaṇa Sutta</h1>

					<p class="f4"><span class="f3">[<a id="p16">16</a>][<a href="../../../../dhamma-vinaya/pts/an/02_twos/an02.011-020.wood.pts.htm#p16">pts</a>]</span> Atha kho aññataro brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					so brāhmaṇo Bhagavantaṃ etad avoca:|| ||</p>

					<p class="f4">"Ko nu kho bho Gotama hetu,||<br />
					ko paccayo,||<br />
					yena-m-idh'ekacce sattā kāyassa bhedā param maraṇā||<br />
					apāyaṃ||<br />
					duggatiṃ vinipātaṃ||<br />
					Nirayaṃ||<br />
					upapajjantī" ti?|| ||</p>

					<p class="f4">"Adhamma-cariyā||<br />
					visama-cariyā||<br />
					hetu kho brāhmaṇa||<br />
					evam idh'ekacce sattā||<br />
					kāyassa bhedā param maraṇā||<br />
					apāyaṃ||<br />
					duggatiṃ vinipātaṃ||<br />
					Nirayaṃ||<br />
					upapajjantī" ti.|| ||</p>

					<p class="f4">"Ko pana bho Gotama hetu,||<br />
					ko paccayā||<br />
					yena-m-idh'ekacce sattā||<br />
					kāyassa bhedā param maraṇā||<br />
					sugatiṃ||<br />
					saggaṃ||<br />
					lokaṃ||<br />
					upapajjantī" ti?|| ||</p>

					<p class="f4">"Dhamma-cariyā||<br />
					sama-cariyā||<br />
					hetu kho brāhmaṇa||<br />
					<a id="pg56"><span class="f2 g"><b>[56]</b></span></a> evan idh'ekacce sattā||<br />
					kāyassa bhedā param maraṇā||<br />
					sugatiṃ||<br />
					saggaṃ||<br />
					lokaṃ||<br />
					upapajjantī" ti.|| ||</p>

					<p class="f4">"Abhikkantaṃ, bho Gotama!</p>

					<p class="f4">Abhikkantaṃ, bho Gotama!</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhinti' ti,||<br />
					evam'eva kho bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi||<br />
					Dhammañ ca||<br />
					Bhikkhu-Saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p17">Sutta 17</a></h4>

					<h1>Jānussoṇi Sutta</h1>

					<p class="f4"><span class="f3">[<a id="p17">17</a>][<a href="../../../../dhamma-vinaya/pts/an/02_twos/an02.011-020.wood.pts.htm#p17">pts</a>]</span> Atha kho Jānussoni brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so Jānussoni brāhmaṇo Bhagavantaṃ etad avoca:|| ||</p>

					<p class="f4">"Ko nu kho bho Gotama hetu,||<br />
					ko paccayo,||<br />
					yena-m-idh'ekacce sattā kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapajjantī" ti?|| ||</p>

					<p class="f4">"Katattā ca, brāhmaṇa,||<br />
					akatattā ca||<br />
					evan idh'ekacce sattā kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapajjantī" ti.|| ||</p>

					<p class="f4">"Ko pana bho Gotama hetu,||<br />
					ko paccayo,||<br />
					yena-m-idh'ekacce sattā kāyassa bhedā param maraṇā||<br />
					sugatiṃ saggaṃ lokaṃ upapajjantī" ti?|| ||</p>

					<p class="f4">"Katattā ca, brahmaṇa,||<br />
					akatattā ca||<br />
					evan idh'ekacce sattā kāyassa bhedā param maraṇā||<br />
					sugatiṃ saggaṃ lokaṃ upapajjantī" ti.|| ||</p>

					<p class="f4">"Na kho ahaṃ imassa bhoto Gotamassa,||<br />
					saṅkhittena bhāsitassa vitthārena atthaṃ||<br />
					avibhattassa vitthārena atthaṃ ājānāmi.|| ||</p>

					<p class="f4">Sādhu me bhavaṃ, Gotamo,||<br />
					tathā Dhammaṃ desetu,||<br />
					yathā ahaṃ imassa bhoto Gotamassa||<br />
					saṅkhittena bhāsitassa||<br />
					vitthārena atthaṃ ājāneyyan" ti.|| ||</p>

					<p class="f4">"Tena hi brāhmaṇa suṇāhi,||<br />
					sādhukaṃ mana-sikarohi,||<br />
					bhāsissāmī" ti.|| ||</p>

					<p class="f4"><a id="pg57"><span class="f2 g"><b>[57]</b></span></a> "Evam bho" ti||<br />
					kho Jāṇussoṇi brāhmaṇo||<br />
					Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">"Idha brāhmaṇa ekaccassa||<br />
					kāya-du-c-caritaṃ kataṃ hoti,||<br />
					akataṃ hoti kāya-su-caritaṃ.|| ||</p>

					<p class="f4">Vacī-du-c-caritaṃ kataṃ hoti,||<br />
					akataṃ hoti vacī-su-caritaṃ.|| ||</p>

					<p class="f4">Mano-du-c-caritaṃ kataṃ hoti,||<br />
					akataṃ hoti mano-su-caritaṃ.|| ||</p>

					<p class="f4">Evaṃ kho, brāhmaṇa,||<br />
					katattā ca||<br />
					akatattā ca||<br />
					evan idh'ekacce sattā||<br />
					kāyassa bhedā param maraṇā||<br />
					apāyaṃ||<br />
					duggatiṃ vinipātaṃ||<br />
					Nirayaṃ upapajjan.|| ||</p>

					<p class="f4">Idha pana, brāhmaṇa, ekaccassa||<br />
					kāya-su-caritaṃ kataṃ hoti,||<br />
					akataṃ hoti kāya-du-c-caritaṃ.|| ||</p>

					<p class="f4">Vacī-su-caritaṃ kataṃ hoti,||<br />
					akataṃ hoti vacī-du-c-caritaṃ.|| ||</p>

					<p class="f4">Mano-su-caritaṃ kataṃ hoti,||<br />
					akataṃ hoti mano-du-c-caritaṃ.|| ||</p>

					<p class="f4">Evaṃ kho, brāhmaṇa,||<br />
					katattā ca||<br />
					akatattā ca||<br />
					evan idh'ekacce sattā||<br />
					kāyassa bhedā param maraṇā||<br />
					sugatiṃ||<br />
					saggaṃ lokaṃ upapajjantī" ti.|| ||</p>

					<p class="f4">"Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhinti' ti,||<br />
					evam'eva kho bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi||<br />
					Dhammañ ca||<br />
					Bhikkhu-Saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="p18" href="../../../../backmatter/indexes/sutta/an/idx_02_dukanipata.htm#p18">Sutta 18</a></h4>

					<h1>Ekaṃsena Sutta</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/an/02_twos/an02.011-020.wood.pts.htm#p18.1">pts</a>][<a href="../../../../dhamma-vinaya/ati/an/02_twos/an02.018.than.ati.htm#p18.1">than</a>]</span> Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho||<br />
					āyasmantaṃ Ānandaṃ Bhagavā etad avoca:|| ||</p>

					<p class="f4">"Ekaṃsenāhaṃ Ānanda akaraṇīyaṃ vadāmi||<br />
					kāya-du-c-caritaṃ||<br />
					vacī-du-c-caritaṃ||<br />
					mano-du-c-caritan" ti.|| ||</p>

					<p class="f4">"Yam idaṃ bhante,||<br />
					Bhagavato ekaṃsena akaraṇīyaṃ akkhātaṃ||<br />
					kāya-du-c-caritaṃ||<br />
					vacī-du-c-caritaṃ||<br />
					mano-du-c-caritaṃ,||<br />
					tasmiṃ akaraṇīye kayiramāne ko ādīnavo
					pāṭikaṅkho" ti?|| ||</p>

					<p class="f4">"Yam idaṃ Ānanda||<br />
					mayā ekaṃsena akaraṇīyaṃ akkhātaṃ||<br />
					kāya-du-c-caritaṃ||<br />
					vacī-du-c-caritaṃ||<br />
					mano-du-c-caritaṃ,||<br />
					tasmiṃ akaraṇīye kayiramāne||<br />
					ayaṃ ādīnavo pāṭikaṅkho:|| ||</p>

					<p class="f4">Attā pi attāṇaṃ upavadati,||<br />
					anuvicca viññū garahanti,||<br />
					pāpako kitti-saddo abbhu-g-gacchati,||<br />
					sammūḷho kālaṃ karoti,||<br />
					kāyassa bhedā param maraṇā||<br />
					apāyaṃ||<br />
					duggatiṃ vinipātaṃ||<br />
					Nirayaṃ uppajjati.|| ||</p>

					<p class="f4">Yam idaṃ Ānanda mayā ekaṃsena akaraṇīyaṃ akkhātaṃ||<br />
					kāya-du-c-caritaṃ||<br />
					vacī-du-c-caritaṃ||<br />
					mano-du-c-caritaṃ,||<br />
					tasmiṃ akaraṇīye kayiramāne ayaṃ ādīnavo pāṭikaṅkho?|| ||</p>

					<p class="f4">Ekaṃ sen-ā-haṃ, Ānanda,||<br />
					<a id="pg58"><span class="f2 g"><b>[58]</b></span></a> karaṇīyaṃ vadāmi||<br />
					kāya-su-caritaṃ||<br />
					vacī-su-caritaṃ||<br />
					mano-su-caritan" ti.|| ||</p>

					<p class="f4">"Yam idaṃ bhante, Bhagavatā,||<br />
					ekaṃsena karaṇīyaṃ akkhātaṃ||<br />
					kāya-su-caritaṃ||<br />
					vacī-su-caritaṃ||<br />
					mano-su-caritaṃ,||<br />
					tasmiṃ karaṇīye kayiramāne ko ānisaṃso
					pāṭikaṅkho" ti?|| ||</p>

					<p class="f4">"Yam idaṃ, Ānanda,||<br />
					mayā ekaṃsena karaṇīyaṃ akkhātaṃ||<br />
					kāya-su-caritaṃ||<br />
					vacī-su-caritaṃ||<br />
					mano-su-caritaṃ,||<br />
					tasmiṃ karaṇīye kayiramāne ayaṃ ānisaṃso pāṭikaṅkho?|| ||</p>

					<p class="f4">Attā pi attāṇaṃ na upavadati,||<br />
					anuvicca viññū pasaṃ-santi,||<br />
					kalyāṇo kitti-saddo abbhu-g-gacchati,||<br />
					asa-m-mūḷho kālaṃ karoti,||<br />
					kāyassa bhedā param maraṇā||<br />
					sugatiṃ||<br />
					saggaṃ lokaṃ upapajja.|| ||</p>

					<p class="f4">Yam idaṃ, Ānanda, mayā ekaṃsena karaṇīyaṃ akkhātaṃ||<br />
					kāya-su-caritaṃ||<br />
					vacī-su-caritaṃ||<br />
					mano-su-caritaṃ.|| ||</p>

					<p class="f4">Tasmiṃ karaṇīye kayiramāne ayaṃ ānisaṃso pāṭikaṅkho" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p19">Sutta 19</a></h4>

					<h1>Kusala</h1>

					<p class="f4"><span class="f3">[<a id="p19">19</a>][<a href="../../../../dhamma-vinaya/pts/an/02_twos/an02.011-020.wood.pts.htm#p19">pts</a>][<a href="../../../../dhamma-vinaya/ati/an/02_twos/an02.019.than.ati.htm">than</a>][<a href="../../../../dhamma-vinaya/bd/an/02_twos/an02.011-020.olds.bd.htm#p19">olds</a>]</span> "Akusalaṃ bhikkhave pajahatha.|| ||</p>

					<p class="f4">Sakkā bhikkhave akusalaṃ pajahituṃ.|| ||</p>

					<p class="f4">No ce taṃ bhikkhave sakkā abhavissa akusalaṃ pajahituṃ,||<br />
					n-ā-haṃ evaṃ vadeyyaṃ||<br />
					'akusalaṃ bhikkhave pajahathā' ti.|| ||</p>

					<p class="f4">Yasmā ca kho bhikkhave sakkā akusalaṃ pajahituṃ,||<br />
					tasmāhaṃ evaṃ vadāmi||<br />
					'akusalaṃ bhikkhave pajahathā' ti.|| ||</p>

					<p class="f4">Akusalaṃ ca h'idaṃ bhikkhave pahīnaṃ ahitāya dukkhāya saṃvatteyya,||<br />
					n-ā-haṃ evaṃ vadeyyaṃ||<br />
					'akusalaṃ bhikkhave pajahathā' ti.|| ||</p>

					<p class="f4">Yasmā ca kho bhikkhave akusalaṃ pahīnaṃ hitāya sukhāya saṃvaṭṭati,||<br />
					tasmāhaṃ evaṃ vadāmi||<br />
					'akusalaṃ bhikkhave pajahathā' ti.|| ||</p>

					<p class="f4">Kusalaṃ bhikkhave bhāvetha.|| ||</p>

					<p class="f4">Sakkā bhikkhave kusalaṃ bhāvetuṃ.|| ||</p>

					<p class="f4">No ce taṃ bhikkhave sakkā abhavissa kusalaṃ bhāvetuṃ,||<br />
					n-ā-haṃ evaṃ vadeyyaṃ||<br />
					'kusalaṃ bhikkhave bhāvethā' ti.|| ||</p>

					<p class="f4">Yasmā ca kho bhikkhave sakkā kusalaṃ bhāvetuṃ,||<br />
					tasmāhaṃ evaṃ vadāmi||<br />
					'kusalaṃ bhikkhave bhāvethā' ti.|| ||</p>

					<p class="f4">Kusalaṃ ca h'idaṃ bhikkhave bhāvitaṃ ahitāya dukkhāya saṃvatteyya,||<br />
					n-ā-haṃ vadeyyaṃ||<br />
					'kusalaṃ bhikkhave bhāvethā' ti.|| ||</p>

					<p class="f4">Yasmā ca kho bhikkhave kusalaṃ bhāvitaṃ hitāya sukhāya saṃvaṭṭati,||<br />
					tasmāhaṃ evaṃ vadāmi||<br />
					'kusalaṃ bhikkhave bhāvethā' ti" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p20">Sutta 20</a></h4>

					<h1>Sad'Dhamma</h1>

					<p class="f4"><span class="f3">[<a id="p20">20</a>][<a href="../../../../dhamma-vinaya/pts/an/02_twos/an02.011-020.wood.pts.htm#p20">pts</a>][<a href="../../../../dhamma-vinaya/bd/an/02_twos/an02.011-020.olds.bd.htm#p20">olds</a>]</span> "Dve me bhikkhave dhammā Sad'Dhammassa sammosāya antara-dhānāya saṇvantanti.|| ||</p>

					<p class="f4">Katame dve?|| ||</p>

					<p class="f4"><a id="pg59"><span class="f2 g"><b>[59]</b></span></a> Dunnikkhittañ ca pada-vyañ janaṃ,||<br />
					attho ca dunnīto.|| ||</p>

					<p class="f4">Dunnikakhittassa bhikkhave pada-vyañ janassa attho pi dunnayo hoti.|| ||</p>

					<p class="f4">Ime kho bhikkhave dve dhammā Sad'Dhammassa sammosāya antara-dhānāya saṃvaṭṭantī.|| ||</p>

					<p class="f4">Dve me bhikkhave dhammā Sad'Dhammassa ṭhitiyā asammosāya anantara-dhān saṇvantanti.|| ||</p>

					<p class="f4">Katame dve?|| ||</p>

					<p class="f4">Sunikkhittañ ca pada-vyañ janaṃ,||<br />
					attho ca sunīto.|| ||</p>

					<p class="f4">Sunikkhittassa bhikkhave pada-vyañ janassa attho pi sunayo hoti.|| ||</p>

					<p class="f4">Ime kho bhikkhave dve dhammā Sad'Dhammassa ṭhitiyā asammosāya anantara-dhān saṃvaṭṭantī" ti.|| ||</p>

					<p class="ctr">Adhikaraṇa Vagaga Dutiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>