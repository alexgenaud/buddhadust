<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Dukanipata. A wide-raṅging presentation of aspects of the Buddha's system which consist of two concepts. Suttas 11-20." />
<title>AN 2 11-20: Adhikarana Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					II. Dukanipāta<br />
					II. Adhikaraṇa Vagga</h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg52"><span class="f2 g"><b>[52]</b></span></a></p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p11">Sutta 11</a></h4>

					<h1>Balāni Suttaɱ (1)</h1>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/an/02_twos/an02.011-020.wood.pts.htm#p11">pts</a>]</span> "Dve'māni bhikkhave balāni.|| ||</p>

					<p class="f4">Katamāni dve?|| ||</p>

					<p class="f4">Paṭisaṅkhānabalañ ca,||<br />
					bhāvanā-balañ ca.|| ||</p>

					<p class="f4">Katamañ ca bhikkhave paṭisaṅkhāna-balaɱ?|| ||</p>

					<p class="f4">Idha, bhikkhave, ekacco iti paṭisañcikkhati:</p>

					<p class="f4">'Kāya-du-c-caritassa kho pāpako vipāko diṭṭhe'va dhamme abhisamparāyañ ca;||<br />
					vacī-du-c-caritassa pāpako vipāko diṭṭhe'va dhamme abhisamparāyañ ca;||<br />
					mano-du-c-caritassa pāpako vipāko diṭṭhe'va dhamme
					abhisamparāyañ cā' ti.|| ||</p>

					<p class="f4">So iti paṭisaṅkhāya||<br />
					kāya-du-c-caritaɱ pahāya kāya-su-caritaɱ bhāveti,||<br />
					vacī-du-c-caritaɱ pahāya vacī-su-caritaɱ bhāveti,||<br />
					mano-du-c-caritaɱ pahāya mano-su-caritaɱ bhāveti.|| ||</p>

					<p class="f4">Suddhaɱ attāṇaɱ pariharati.|| ||</p>

					<p class="f4">Idaɱ vuccati bhikkhave paṭisaṅkhāna-balaɱ.|| ||</p>

					<p class="f4">Katamañ ca bhikkhave bhāvanā-balaɱ?|| ||</p>

					<p class="f4">Tatra, bhikkhave, yam idaɱ bhāvanā-balaɱ sekham etaɱ balaɱ.|| ||</p>

					<p class="f4">Sekhaɱ hi so bhikkhave balaɱ āgamma rāgaɱ pajahati,||<br />
					dosaɱ pajahati,||<br />
					mohaɱ pajahati,||<br />
					rāgaɱ pahāya||<br />
					dosaɱ pahāya||<br />
					mohaɱ pahāya||<br />
					yaɱ akusalaɱ,||<br />
					taɱ na karoti.|| ||</p>

					<p class="f4">Yaɱ pāpaɱ.|| ||</p>

					<p class="f4">Taɱ na sevati.|| ||</p>

					<p class="f4">Idaɱ vuccati bhikkhave bhāvanā-balaɱ.|| ||</p>

					<p class="f4">Imāni kho bhikkhave dve balānī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p12">Sutta 12</a></h4>

					<h1>Balāni Sutta (2)</h1>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/an/02_twos/an02.011-020.wood.pts.htm#p12">pts</a>]</span> "Dve'māni bhikkhave balāni.|| ||</p>

					<p class="f4">Katamāni dve?|| ||</p>

					<p class="f4">Paṭisaṅkhāna-balañ ca,||<br />
					bhāvanā balañ ca.|| ||</p>

					<p class="f4">Katamañ ca bhikkhave paṭisaṅkhāna-balaɱ?|| ||</p>

					<p class="f4">Idha, bhikkhave, ekacco iti paṭisañcikkhati:</p>

					<p class="f4">'Kāya-du-c-caritassa kho pāpako vipāko diṭṭhe'va dhamme abhisamparāyañ ca;||<br />
					vacī-du-c-caritassa pāpako vipāko diṭṭhe'va dhamme abhisamparāyañ ca;||<br />
					mano-du-c-caritassa pāpako vipāko diṭṭhe'va dhamme abhisamparāyañ cā' ti.|| ||</p>

					<p class="f4">So iti paṭisaṅkhāya||<br />
					kāya-du-c-caritaɱ pahāya kāya-su-caritaɱ bhāveti,||<br />
					vacī-du-c-caritaɱ pahāya vacī-su-caritaɱ bhāveti,||<br />
					mano-du-c-caritaɱ pahāya mano-su-caritaɱ bhāveti.|| ||</p>

					<p class="f4">Suddhaɱ attāṇaɱ pariharati.|| ||</p>

					<p class="f4">Idaɱ vuccati bhikkhave paṭisaṅkhāna-balaɱ.|| ||</p>

					<p class="f4">Katamañ ca bhikkhave bhāvanā-balaɱ?|| ||</p>

					<p class="f4">Idha, bhikkhave, <a id="pg53"><span class="f2 g"><b>[53]</b></span></a> Bhikkhu sati-sambojjh'aṅgaɱ bhāveti,||<br />
					viveka-nissitaɱ virāga-nissitaɱ nirodha-nissitaɱ vossagga-parināmiɱ.|| ||</p>

					<p class="f4">Dhamma-vicaya-sambojjh'aṅgaɱ bhāveti,||<br />
					viveka-nissitaɱ virāga-nissitaɱ nirodha-nissitaɱ vossagga-parināmiɱ.|| ||</p>

					<p class="f4">Viriya-sambojjh'aṅgaɱ bhāveti,||<br />
					viveka-nissitaɱ virāga-nissitaɱ nirodha-nissitaɱ vossagga-parināmiɱ.|| ||</p>

					<p class="f4">Pīti-sambojjh'aṅgaɱ bhāveti,||<br />
					viveka-nissitaɱ virāga-nissitaɱ nirodha-nissitaɱ vossagga-parināmiɱ.|| ||</p>

					<p class="f4">Passaddhi-sambojjh'aṅgaɱ bhāveti,||<br />
					viveka-nissitaɱ virāga-nissitaɱ nirodha-nissitaɱ vossagga-parināmiɱ.|| ||</p>

					<p class="f4">Samādhi-sambojjh'aṅgaɱ bhāveti,||<br />
					viveka-nissitaɱ virāga-nissitaɱ nirodha-nissitaɱ vossagga-parināmiɱ.|| ||</p>

					<p class="f4">Upekkhā-sambojjh'aṅgaɱ bhāveti||<br />
					viveka-nissitaɱ virāga-nissitaɱ nirodha-nissitaɱ vossagga-parināmiɱ.|| ||</p>

					<p class="f4">Idaɱ vuccati bhikkhave bhāvanā-balaɱ imāni kho bhikkhave dve balānī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p13">Sutta 13</a></h4>

					<h1>Balāni Sutta (3)</h1>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/an/02_twos/an02.011-020.wood.pts.htm#p13">pts</a>]</span> "Dve'māni bhikkhave balāni.|| ||</p>

					<p class="f4">Katamāni dve?|| ||</p>

					<p class="f4">Paṭisaṅkhāna-balañ ca,||<br />
					bhāvanā balañ ca.|| ||</p>

					<p class="f4">Katamañ ca bhikkhave paṭisaṅkhāna balaɱ?|| ||</p>

					<p class="f4">Idha, bhikkhave, ekacco iti paṭisañcikkhati:</p>

					<p class="f4">'Kāya-du-c-caritassa kho pāpako vipāko diṭṭhe'va dhamme abhisamparāyañ ca;||<br />
					vacī-du-c-caritassa pāpako vipāko diṭṭhe'va dhamme abhisamparāyañ ca;||<br />
					mano-du-c-caritassa pāpako vipāko diṭṭhe'va dhamme abhisamparāyañ cā' ti.|| ||</p>

					<p class="f4">So iti paṭisaṅkhāya||<br />
					kāya-du-c-caritaɱ pahāya kāya-su-caritaɱ bhāveti||<br />
					vacī-du-c-caritaɱ pahāya vacī-su-caritaɱ bhāveti,||<br />
					mano-du-c-caritaɱ pahāya manāsu-caritaɱ bhāveti.|| ||</p>

					<p class="f4">Suddhaɱ attāṇaɱ pariharati.|| ||</p>

					<p class="f4">Idaɱ vuccati bhikkhave paṭisaṅkhāna-balaɱ.|| ||</p>

					<p class="f4">Katamañ ca bhikkhave bhāvanā-balaɱ?|| ||</p>

					<p class="f4">Idha, bhikkhave, Bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Vitakka-vicārānaɱ vupasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaɱvedeti,||<br />
					yaɱ taɱ ariyā ācikkhanti||<br />
					'Upekkhako satimā sukha-vihārī' ti,||<br />
					tatiyaɱ-jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ atthaṅ-gamā||<br />
					adukkha-ɱ-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Idaɱ vuccati bhikkhave bhāvanā-balaɱ.|| ||</p>

					<p class="f4">Imāni kho bhikkhave dve balānī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p14">Sutta 14</a></h4>

					<h1>Dhamma Dasanā Sutta</h1>

					<p class="f4"><span class="f3">[<a id="p14">14</a>][<a href="../../../../dhamma-vinaya/pts/an/02_twos/an02.011-020.wood.pts.htm#p14">pts</a>][<a href="../../../../dhamma-vinaya/bd/an/02_twos/an02.011-020.olds.bd.htm#p14">olds</a>]</span> "Dve'mā bhikkhave Tathāgatassa dhamma-desanā.|| ||</p>

					<p class="f4">Katamāni dve?|| ||</p>

					<p class="f4">Saṅkhittena ca,||<br />
					vitthārena ca.|| ||</p>

					<p class="f4">Imā kho bhikkhave dve Tathāgatassa dhamma-desanā" ti.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p15">Sutta 15</a></h4>

					<h1>Adhikaraṇa Sutta</h1>

					<p class="f4"><span class="f3">[<a id="p15">15</a>][<a href="../../../../dhamma-vinaya/pts/an/02_twos/an02.011-020.wood.pts.htm#p15">pts</a>]</span> "Yasmiɱ bhikkhave adhikaraṇe āpanno ca Bhikkhu codako ca Bhikkhu na sādhukaɱ attanā va attāṇaɱ pacc'avekkhanti,||<br />
					tasm'etaɱ bhikkhave adhikaraṇe pāṭikaṅkhaɱ, <a id="pg54"><span class="f2 g"><b>[54]</b></span></a> dīghattāya kharattāya vāḷattāya saɱvattissati,||<br />
					bhikkhū ca na phāsuɱ viharissantī.|| ||</p>

					<p class="f4">Yasmiɱ ca kho bhikkhave adhikaraṇe āpanno ca Bhikkhu codako ca Bhikkhu sādhukaɱ attanā va attāṇaɱ pacc'avekkhanti,||<br />
					tasm'etaɱ bhikkhave adhikaraṇe pāṭikaṅkhaɱ,||<br />
					na dīghattāya kharattāya vāḷattāya saɱvattissati,||<br />
					bhikkhū ca phāsukaɱ viharissantī.|| ||</p>

					<p class="f4">"Kathañ ca bhikkhave āpanno Bhikkhu sādhukaɱ attanā va||<br />
					attāṇaɱ pacc'avekkhati?|| ||</p>

					<p class="f4">Idha, bhikkhave, āpanno Bhikkhu iti paṭisañcikkhati:|| ||</p>

					<p class="f4">'Ahaɱ kho akusalaɱ āpanno kañcid'eva desaɱ kāyena.|| ||</p>

					<p class="f4">Taɱ maɱ so Bhikkhu addasa akusalaɱ āpajjamānaɱ kañcid'eva desaɱ kāyena.|| ||</p>

					<p class="f4">No ce ahaɱ akusalaɱ āpajjeyyaɱ kañcid'eva desaɱ kāyena,||<br />
					na maɱ so Bhikkhu passeyya akusalaɱ āpajjamānaɱ kañcid'eva desaɱ kāyena.|| ||</p>

					<p class="f4">Yasmā ca kho ahaɱ akusalaɱ āpanno kañcid'eva desaɱ kāyena,||<br />
					tasmā maɱ so Bhikkhu addasa akusalaɱ āpajjamānaɱ kañcid'eva desaɱ kāyena.|| ||</p>

					<p class="f4">Disvā ca pana maɱ so Bhikkhu akusalaɱ āpajjamānaɱ kañcid'eva desaɱ kāyena anatta-mano ahosi.|| ||</p>

					<p class="f4">Anatta-mano samāno anatta-manavacanaɱ maɱ so Bhikkhu avaca.|| ||</p>

					<p class="f4">Anatta-manavacanāhan tena Bhikkhunā vutto samāno anatta-mano ahosi.|| ||</p>

					<p class="f4">Anatta-mano samāno paresaɱ ārocesiɱ.|| ||</p>

					<p class="f4">Iti mam eva tattha accayo accagamā suṅkadāyikaɱ va bhaṇḍasmin' ti.|| ||</p>

					<p class="f4">Evaɱ kho bhikkhave āpanno Bhikkhu sādhukaɱ attanā va attāṇaɱ pacc'avekkhati.|| ||</p>

					<p class="ctr c">&#9632;</p>

					<p class="f4">Katañ ca bhikkhave codako Bhikkhu sādhukaɱ attanā va attāṇaɱ pacc'avekkhati?|| ||</p>

					<p class="f4">Idha, bhikkhave, codako Bhikkhu iti paṭisañcikkhati:</p>

					<p class="f4">'Ayaɱ kho Bhikkhu akusalaɱ āpanno kañcid'eva desaɱ kāyena.|| ||</p>

					<p class="f4">Tāhaɱ imaɱ Bhikkhuɱ addasaɱ akusalaɱ āpajjamānaɱ kañcid'eva desaɱ kāyena.|| ||</p>

					<p class="f4">No ce ayaɱ Bhikkhu akusalaɱ āpajjeyya kañcid'eva desaɱ kāyena,||<br />
					n-ā-haɱ imaɱ Bhikkhuɱ passeyyaɱ akusalaɱ āpajjamānaɱ kañcid'eva <a id="pg55"><span class="f2 g"><b>[55]</b></span></a> desaɱ kāyena.|| ||</p>

					<p class="f4">Yasmā ca kho ayaɱ Bhikkhu akusalaɱ āpanno kañcid'eva desaɱ kāyena,||<br />
					tasmā ahaɱ imaɱ Bhikkhuɱ addasaɱ akusalaɱ āpajjamānaɱ kañcid'eva desaɱ kāyena.|| ||</p>

					<p class="f4">Disvā ca panāhaɱ imaɱ Bhikkhuɱ akusalaɱ āpajjamānaɱ kañcid'eva desaɱ kāyena anatta-mano ahosi.|| ||</p>

					<p class="f4">Anatta-mano samāno anatta-manavacan-ā-haɱ imaɱ Bhikkhuɱ avacaɱ.|| ||</p>

					<p class="f4">Anatta-manavacanāyaɱ Bhikkhu mayā vutto samāno anatta-mano ahosi.|| ||</p>

					<p class="f4">Anatta-mano samāno paresaɱ ārocesi.|| ||</p>

					<p class="f4">Iti mam eva tattha accayo accagamā suṅkadāyakaɱva bhaṇḍasmin' ti.|| ||</p>

					<p class="f4">Evaɱ kho bhikkhave codako Bhikkhu sādhukaɱ attanā va attāṇaɱ pacc'avekkha ti.|| ||</p>

					<p class="f4">Yasmiɱ bhikkhave adhikaraṇe āpanno ca Bhikkhu codako ca Bhikkhu na sādhukaɱ attanā va attāṇaɱ pacc'avekkhanti,||<br />
					tasm'etaɱ bhikkhave adhikaraṇe pāṭikaṅkhaɱ,||<br />
					dīghattāya kharattāya vāḷattāya saɱvattissati,||<br />
					bhikkhū ca na phāsuɱ viharissantī.|| ||</p>

					<p class="f4">Yasmiɱ kho bhikkhave adhikaraṇe āpanno ca Bhikkhu codako ca Bhikkhu sādhukaɱ attanā va attāṇaɱ pacc'avekkhanti,||<br />
					tasm'etaɱ bhikkhave adhikaraṇe pāṭikaṅkhaɱ,||<br />
					na dīghattāya kharattāya vāḷattāya saɱvattissati,||<br />
					bhikkhū ca phāsuɱ viharissantī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p16">Sutta 16</a></h4>

					<h1>Aññataro Brāhmaṇa Sutta</h1>

					<p class="f4"><span class="f3">[<a id="p16">16</a>][<a href="../../../../dhamma-vinaya/pts/an/02_twos/an02.011-020.wood.pts.htm#p16">pts</a>]</span> Atha kho aññataro brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so brāhmaṇo Bhagavantaɱ etad avoca:|| ||</p>

					<p class="f4">"Ko nu kho bho Gotama hetu,||<br />
					ko paccayo,||<br />
					yena-m-idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjantī" ti?|| ||</p>

					<p class="f4">[Bhagavā:]</p>

					<p class="f4">"Adhamma-cariyā visama-cariyā hetu kho brāhmaṇa evam idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjantī" ti.|| ||</p>

					<p class="f4">[Brāhmaṇo:]</p>

					<p class="f4">"Ko pana bho Gotama hetu,||<br />
					ko paccayā||<br />
					yena-m-idh'ekacce sattā kāyassa bhedā param maraṇā sugatiɱ saggaɱ lokaɱ upapajjantī" ti?|| ||</p>

					<p class="f4">[Bhagavā:]</p>

					<p class="f4">"Dhamma-cariyā sama-cariyā hetu kho brāhmaṇa <a id="pg56"><span class="f2 g"><b>[56]</b></span></a> evan idh'ekacce sattā kāyassa bhedā param maraṇā sugatiɱ saggaɱ lokaɱ upapajjantī" ti.|| ||</p>

					<p class="f4">[Brāhmaṇo:]</p>

					<p class="f4">"Abhikkantaɱ bho Gotama!</p>

					<p class="f4">Abhikkantaɱ bho Gotama!</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhinti' ti,||<br />
					evam'eva kho bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi Dhammañ ca Bhikkhu-Saṅghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p17">Sutta 17</a></h4>

					<h1>Jānussoni Sutta</h1>

					<p class="f4"><span class="f3">[<a id="p17">17</a>][<a href="../../../../dhamma-vinaya/pts/an/02_twos/an02.011-020.wood.pts.htm#p17">pts</a>]</span> Atha kho Jānussoni brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so Jānussoni brāhmaṇo Bhagavantaɱ etad avoca:|| ||</p>

					<p class="f4">"Ko nu kho bho Gotama hetu,||<br />
					ko paccayo,||<br />
					yena-m-idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjantī" ti?|| ||</p>

					<p class="f4">[Bhagavā:]</p>

					<p class="f4">"Katattā ca brāhmaṇa akatattā ca evan idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjantī" ti.|| ||</p>

					<p class="f4">[Brāhmaṇo:]</p>

					<p class="f4">"Ko pana bho Gotama hetu,||<br />
					ko paccayo,||<br />
					yena-m-idh'ekacce sattā kāyassa bhedā param maraṇā sugatiɱ saggaɱ lokaɱ upapajjantī" ti?|| ||</p>

					<p class="f4">[Bhagavā:]</p>

					<p class="f4">"Katattā ca brahmaṇa akatattā ca evan idh'ekacce sattā kāyassa bhedā param maraṇā sugatiɱ saggaɱ lokaɱ upapajjantī" ti.|| ||</p>

					<p class="f4">[Brāhmaṇo:]</p>

					<p class="f4">"Na kho ahaɱ imassa bhoto Gotamassa saɱkhittena bhāsitassa vitthārena atthaɱ avibhattassa vitthārena atthaɱ ājānāmi.|| ||</p>

					<p class="f4">Sādhu me bhavaɱ Gotamo tathā dhammaɱ desetu,||<br />
					yathā ahaɱ imassa bhoto Gotamassa saṅkhittena bhāsitassa vitthārena atthaɱ ājāneyyan" ti.|| ||</p>

					<p class="f4">"Tena hi brāhmaṇa suṇāhi,||<br />
					sādhukaɱ mana-sikarohi,||<br />
					bhāsissāmī" ti.|| ||</p>

					<p class="f4"><a id="pg57"><span class="f2 g"><b>[57]</b></span></a> "Evam bho" ti kho Jāṇussoṇi brāhmaṇo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">"Idha brāhmaṇa ekaccassa kāya-du-c-caritaɱ kataɱ hoti,||<br />
					akataɱ hoti kāya-su-caritaɱ.|| ||</p>

					<p class="f4">Vacī-du-c-caritaɱ kataɱ hoti,||<br />
					akataɱ hoti vacī-su-caritaɱ.|| ||</p>

					<p class="f4">Mano-du-c-caritaɱ kataɱ hoti,||<br />
					akataɱ hoti mano-su-caritaɱ.|| ||</p>

					<p class="f4">Evaɱ kho brāhmaṇa katattā ca akatattā ca evan idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjan.|| ||</p>

					<p class="f4">Idha pana brāhmaṇa ekaccassa kāya-su-caritaɱ kataɱ hoti,||<br />
					akataɱ hoti kāya-du-c-caritaɱ.|| ||</p>

					<p class="f4">Vacīsu-caritaɱ kataɱ hoti,||<br />
					akataɱ hoti vacī-du-c-caritaɱ.|| ||</p>

					<p class="f4">Manosu-caritaɱ kataɱ hoti,||<br />
					akataɱ hoti mano-du-c-caritaɱ.|| ||</p>

					<p class="f4">Evaɱ kho brāhmaṇa katattā ca akatattā ca evan idh'ekacce sattā kāyassa bhedā param maraṇā sugatiɱ saggaɱ lokaɱ upapajjantī" ti.|| ||</p>

					<p class="f4">[Brāhmaṇo:]</p>

					<p class="f4">"Abhikkantaɱ bho Gotama!|| ||</p>

					<p class="f4">Abhikkantaɱ bho Gotama!|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhinti' ti,||<br />
					evam'eva kho bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi Dhammañ ca Bhikkhu-Saṅghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="p18" href="../../../../backmatter/indexes/sutta/an/idx_02_dukanipata.htm#p18">Sutta 18</a></h4>

					<h1>Ekaɱsena Sutta</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/an/02_twos/an02.011-020.wood.pts.htm#p18.1">pts</a>][<a href="../../../../dhamma-vinaya/ati/an/02_twos/an02.018.than.ati.htm#p18.1">than</a>]</span> Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">"Ekaɱ sen-ā-haɱ Ānanda akaraṇīyaɱ vadāmi kāya-du-c-caritaɱ vacī-du-c-caritaɱ mano-du-c-caritan" ti.|| ||</p>

					<p class="f4">[Ānando:]</p>

					<p class="f4">"Yam idaɱ bhante Bhagavato ekaɱ-sena akaraṇīyaɱ akkhātaɱ kāya-du-c-caritaɱ vacī-du-c-caritaɱ mano-du-c-caritaɱ,||<br />
					tasmiɱ akaraṇīye kayiramāne ko ādīnavo
					pāṭikankho" ti?|| ||</p>

					<p class="f4">[Bhagavā:]</p>

					<p class="f4">"Yam idaɱ Ānanda mayā ekaɱ-sena akaraṇīyaɱ akkhātaɱ kāya-du-c-caritaɱ vacī-du-c-caritaɱ mano-du-c-caritaɱ,||<br />
					tasmiɱ akaraṇīye kayiramāne ayaɱ ādīnavo pāṭikankho?|| ||</p>

					<p class="f4">Attā pi attāṇaɱ upavadati,||<br />
					anuvicca viññū garahanti,||<br />
					pāpako kitti-saddo abbhu-g-gacchati,||<br />
					sammūḷho kālaɱ karoti,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Yam idaɱ Ānanda mayā ekaɱ-sena akaraṇīyaɱ akkhātaɱ kāya-du-c-caritaɱ vacī-du-c-caritaɱ mano-du-c-caritaɱ,||<br />
					tasmiɱ akaraṇīye kayiramāne ayaɱ ādīnavo pāṭikankho?|| ||</p>

					<p class="f4">Ekaɱ sen-ā-haɱ Ānanda <a id="pg58"><span class="f2 g"><b>[58]</b></span></a> karaṇīyaɱ vadāmi kāya-su-caritaɱ vacī-su-caritaɱ mano-su-caritan" ti.|| ||</p>

					<p class="f4">[Ānando:]</p>

					<p class="f4">"Yam idaɱ bhante Bhagavatā ekaɱ-sena karaṇīyaɱ akkhātaɱ kāya-su-caritaɱ vacī-su-caritaɱ mano-su-caritaɱ,||<br />
					tasmiɱ karaṇīye kayiramāne ko ānisaɱso
					pāṭikankho" ti?|| ||</p>

					<p class="f4">[Bhagavā:]</p>

					<p class="f4">"Yam idaɱ Ānanda mayā ekaɱ-sena karaṇīyaɱ akkhātaɱ kāya-su-caritaɱ vacī-su-caritaɱ mano-su-caritaɱ,||<br />
					tasmiɱ karaṇīye kayiramāne ayaɱ ānisaɱso pāṭikankho?|| ||</p>

					<p class="f4">Attā pi attāṇaɱ na upavadati,||<br />
					anuvicca viññū pasaɱ-santi,||<br />
					kalyāṇo kitti-saddo abbhu-g-gacchati,||<br />
					asa-m-mūḷho kālaɱ karoti,||<br />
					kāyassa bhedā param maraṇā sugatiɱ saggaɱ lokaɱ upapajja.|| ||</p>

					<p class="f4">Yam idaɱ Ānanda mayā ekaɱ-sena karaṇīyaɱ akkhātaɱ kāya-su-caritaɱ vacī-su-caritaɱ mano-su-caritaɱ.|| ||</p>

					<p class="f4">Tasmiɱ karaṇīye kayiramāne ayaɱ ānisaɱso pāṭikankho" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p19">Sutta 19</a></h4>

					<h1>Kusala</h1>

					<p class="f4"><span class="f3">[<a id="p19">19</a>][<a href="../../../../dhamma-vinaya/pts/an/02_twos/an02.011-020.wood.pts.htm#p19">pts</a>][<a href="../../../../dhamma-vinaya/ati/an/02_twos/an02.019.than.ati.htm">than</a>][<a href="../../../../dhamma-vinaya/bd/an/02_twos/an02.011-020.olds.bd.htm#p19">olds</a>]</span> "Akusalaɱ bhikkhave pajahatha.|| ||</p>

					<p class="f4">Sakkā bhikkhave akusalaɱ pajahituɱ.|| ||</p>

					<p class="f4">No ce taɱ bhikkhave sakkā abhavissa akusalaɱ pajahituɱ,||<br />
					n-ā-haɱ evaɱ vadeyyaɱ||<br />
					'akusalaɱ bhikkhave pajahathā' ti.|| ||</p>

					<p class="f4">Yasmā ca kho bhikkhave sakkā akusalaɱ pajahituɱ,||<br />
					tasmāhaɱ evaɱ vadāmi||<br />
					'akusalaɱ bhikkhave pajahathā' ti.|| ||</p>

					<p class="f4">Akusalaɱ ca h'idaɱ bhikkhave pahīnaɱ ahitāya dukkhāya saṅvatteyya,||<br />
					n-ā-haɱ evaɱ vadeyyaɱ||<br />
					'akusalaɱ bhikkhave pajahathā' ti.|| ||</p>

					<p class="f4">Yasmā ca kho bhikkhave akusalaɱ pahīnaɱ hitāya sukhāya saɱvaṭṭati,||<br />
					tasmāhaɱ evaɱ vadāmi||<br />
					'akusalaɱ bhikkhave pajahathā' ti.|| ||</p>

					<p class="f4">Kusalaɱ bhikkhave bhāvetha.|| ||</p>

					<p class="f4">Sakkā bhikkhave kusalaɱ bhāvetuɱ.|| ||</p>

					<p class="f4">No ce taɱ bhikkhave sakkā abhavissa kusalaɱ bhāvetuɱ,||<br />
					n-ā-haɱ evaɱ vadeyyaɱ||<br />
					'kusalaɱ bhikkhave bhāvethā' ti.|| ||</p>

					<p class="f4">Yasmā ca kho bhikkhave sakkā kusalaɱ bhāvetuɱ,||<br />
					tasmāhaɱ evaɱ vadāmi||<br />
					'kusalaɱ bhikkhave bhāvethā' ti.|| ||</p>

					<p class="f4">Kusalaɱ ca h'idaɱ bhikkhave bhāvitaɱ ahitāya dukkhāya saṅvatteyya,||<br />
					n-ā-haɱ vadeyyaɱ||<br />
					'kusalaɱ bhikkhave bhāvethā' ti.|| ||</p>

					<p class="f4">Yasmā ca kho bhikkhave kusalaɱ bhāvitaɱ hitāya sukhāya saɱvaṭṭati,||<br />
					tasmāhaɱ evaɱ vadāmi||<br />
					'kusalaɱ bhikkhave bhāvethā' ti" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#p20">Sutta 20</a></h4>

					<h1>Sad'Dhamma</h1>

					<p class="f4"><span class="f3">[<a id="p20">20</a>][<a href="../../../../dhamma-vinaya/pts/an/02_twos/an02.011-020.wood.pts.htm#p20">pts</a>][<a href="../../../../dhamma-vinaya/bd/an/02_twos/an02.011-020.olds.bd.htm#p20">olds</a>]</span> "Dve me bhikkhave dhammā Sad'Dhammassa sammosāya antara-dhānāya saṅvantanti.|| ||</p>

					<p class="f4">Katame dve?|| ||</p>

					<p class="f4"><a id="pg59"><span class="f2 g"><b>[59]</b></span></a> Dunnikkhittañ ca pada-vyañ janaɱ,||<br />
					attho ca dunnīto.|| ||</p>

					<p class="f4">Dunnikakhittassa bhikkhave pada-vyañ janassa attho pi dunnayo hoti.|| ||</p>

					<p class="f4">Ime kho bhikkhave dve dhammā Sad'Dhammassa sammosāya antara-dhānāya saɱvaṭṭantī.|| ||</p>

					<p class="f4">Dve me bhikkhave dhammā Sad'Dhammassa ṭhitiyā asammosāya anantara-dhān saṅvantanti.|| ||</p>

					<p class="f4">Katame dve?|| ||</p>

					<p class="f4">Sunikkhittañ ca pada-vyañ janaɱ,||<br />
					attho ca sunīto.|| ||</p>

					<p class="f4">Sunikkhittassa bhikkhave pada-vyañ janassa attho pi sunayo hoti.|| ||</p>

					<p class="f4">Ime kho bhikkhave dve dhammā Sad'Dhammassa ṭhitiyā asammosāya anantara-dhān saɱvaṭṭantī" ti.|| ||</p>

					<p class="ctr">Adhikaraṇa Vagaga Dutiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>