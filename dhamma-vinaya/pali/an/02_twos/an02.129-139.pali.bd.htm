<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Dukanipata. A wide-ranging presentation of aspects of the Buddha's system which consist of two concepts. Suttas 129-139." />
<title>AN 2 129-139: Ayacana Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					II. Duka Nipāta<br />
					XII. Āyācana Vagga</h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<h4 class="ctr"><a href="../../../../backmatter/indexes/sutta/an/idx_02_dukanipata.htm#Ch_XII">Suttas 129-139</a></h4>

					<p>&nbsp;</p>

					<hr />

					<p><a id="pg88"><span class="f2 g"><b>[88]</b></span></a></p>

					<h4 class="ctr c"><a id="p129" href="../../../../backmatter/indexes/sutta/an/idx_02_dukanipata.htm#p129">Sutta 129</a></h4>

					<p class="f4"><span class="f3">[<a id="p129.1">129.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p129.1">pts</a>]</span> "Saddho bhikkhave Bhikkhu evaɱ sammā āyā camāno āyāceyya:</p>
					
					<p class="f4">'Tādiso homi,||<br />
					yādisā Sāriputta-Moggallānā' ti.|| ||</p>

					<p class="f4">Esā bhikkhave tulā,||<br />
					etaɱ pamāṇaɱ mama sāvakānaɱ bhikkhūnaɱ yad idaɱ Sāriputta-Moggallānā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p130" href="../../../../backmatter/indexes/sutta/an/idx_02_dukanipata.htm#p130">Sutta 130</a></h4>

					<p class="f4"><span class="f3">[<a id="p130.1">130.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p130.1">pts</a>]</span> "Saddhā bhikkhave Bhikkhunī evaɱ sammā āyā camānā āyāceyya:</p>
					
					<p class="f4">'Tādisā homi,||<br />
					yādisā Khemā ca bhikkhunī Uppalavaṇṇā cā' ti.|| ||</p>

					<p class="f4">Esā bhikkhave tulā,||<br />
					etaɱ pamāṇaɱ mama sāvikānaɱ bhikkhūnīnaɱ||<br />
					yad idaɱ Khemā ca bhikkhunī Uppalavaṇṇā cā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p131" href="../../../../backmatter/indexes/sutta/an/idx_02_dukanipata.htm#p131">Sutta 131</a></h4>

					<p class="f4"><span class="f3">[<a id="p131.1">131.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p131.1">pts</a>]</span> "Saddho bhikkhave upāsako evaɱ sammā āyā camāno āyāceyya:</p>
					
					<p class="f4">'Tādiso homi,||<br />
					yādiso Citto gahapati ca,||<br />
					Hatthako ca Ālavako' ti.|| ||</p>

					<p class="f4">Esā bhikkhave tulā,||<br />
					etaɱ pamāṇaɱ mama sāvakānaɱ upāsakānaɱ||<br />
					yad idaɱ Citto ca gahapati,||<br />
					Hatthako ca Ālavako" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p132" href="../../../../backmatter/indexes/sutta/an/idx_02_dukanipata.htm#p132">Sutta 132</a></h4>

					<p class="f4"><span class="f3">[<a id="p132.1">132.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p132.1">pts</a>]</span> "Saddhā bhikkhave upāsikā evaɱ sammā āyā camānā āyāceyya:</p>
					
					<p class="f4">'Tādisā homi,||<br />
					yādisā Khujjuttarā ca upāsikā,||<br />
					Velukaṇṭakiyā ca Nandamātā' ti.|| ||</p>

					<p class="f4"><a id="pg89"><span class="f2 g"><b>[89]</b></span></a> Esā bhikkhave tulā,||<br />
					etaɱ pamāṇaɱ mama sāvikānaɱ upāsikānaɱ||<br />
					yad idaɱ Khujjuttarā ca upāsikā,||<br />
					Velukaṇaṭakiyā ca Nandamā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p133" href="../../../../backmatter/indexes/sutta/an/idx_02_dukanipata.htm#p133">Sutta 133</a></h4>

					<p class="f4"><span class="f3">[<a id="p133.1">133.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p133.1">pts</a>]</span> "Dvīhi bhikkhave dhammehi samannāgato bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavati.|| ||</p>

					<p class="f4">Katamehi dvīhi?|| ||</p>

					<p class="f4">Ananuvicca apariyogāhetvā avaṇṇārahassa vaṇṇaɱ bhāsati.|| ||</p>

					<p class="f4">Ananuvicca apariyogāhetvā vaṇṇārahassa avaṇṇaɱ bhāsati.|| ||</p>

					<p class="f4">Imehi kho bhikkhave dvīhi dhammehi samannāgato bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavatī.|| ||</p>

					<p class="f4">Dvīhi bhikkhave dhammehi samannāgato paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavati.|| ||</p>

					<p class="f4">Katamehi dvīhi?|| ||</p>

					<p class="f4">Anuvicca pariyogāhetvā avaṇṇārahassa avaṇṇaɱ bhāsati.|| ||</p>

					<p class="f4">Anuvicca pariyogāhetvā vaṇṇārahassa vaṇṇaɱ bhāsati.|| ||</p>

					<p class="f4">Imehi kho bhikkhave dvīhi dhammehi samannāgato paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p134" href="../../../../backmatter/indexes/sutta/an/idx_02_dukanipata.htm#p134">Sutta 134</a></h4>

					<p class="f4"><span class="f3">[<a id="p134.1">134.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p134.1">pts</a>]</span> "Dvīhi bhikkhave dhammehi samannāgato bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavati.|| ||</p>

					<p class="f4">Katamehi dvīhi?|| ||</p>

					<p class="f4">Ananuvicca apariyogāhetvā a-p-pasādaniye ṭhāne pasādaɱ upadaɱ-seti.|| ||</p>

					<p class="f4">Ananuvicca apariyogāhetvā pasādaniye ṭhāne appāsādaɱ upadaɱ-seti.|| ||</p>

					<p class="f4">Imehi kho bhikkhave dvīhi dhammehi samannāgato bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavatī.|| ||</p>

					<p class="f4"><a id="pg90"><span class="f2 g"><b>[90]</b></span></a> Dvīhi bhikkhave dhammehi samannāgato paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavati.|| ||</p>

					<p class="f4">Katamehi dvīhi?|| ||</p>

					<p class="f4">Anuvicca pariyogāhetvā a-p-pasādaniye ṭhāne a-p-pasādaɱ upadaɱ-seti,||<br />
					anuvicca pariyogāhetvā pasādaniye ṭhāne pasādaɱ upadaɱ-seti.|| ||</p>

					<p class="f4">Imehi kho bhikkhave dvīhi dhammehi samannāgato paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p135" href="../../../../backmatter/indexes/sutta/an/idx_02_dukanipata.htm#p135">Sutta 135</a></h4>

					<p class="f4"><span class="f3">[<a id="p135.1">135.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p135.1">pts</a>]</span> "Dvīsu bhikkhave micchā paṭipajjamāno bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavati.|| ||</p>

					<p class="f4">Katamesu dvīsu?|| ||</p>

					<p class="f4">Mātari ca,||<br />
					pitari ca.|| ||</p>

					<p class="f4">Imesu kho bhikkhave dvīsu micchā paṭipajjamāno bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavatī.|| ||</p>

					<p class="f4">Dvīsu bhikkhave sammā paṭipajjamāno paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavati.|| ||</p>

					<p class="f4">Katamesu dvīsu?|| ||</p>

					<p class="f4">Mātari ca,||<br />
					pitari ca.|| ||</p>

					<p class="f4">Imesu kho bhikkhave dvīsu sammā paṭipajjamāno paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p136" href="../../../../backmatter/indexes/sutta/an/idx_02_dukanipata.htm#p136">Sutta 136</a></h4>

					<p class="f4"><span class="f3">[<a id="p136.1">136.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p136.1">pts</a>]</span> "Dvīsu bhikkhave micchā paṭipajjamāno bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavati.|| ||</p>

					<p class="f4">Katamesu dvīsu?|| ||</p>

					<p class="f4">Tathāgate ca,||<br />
					Tathāgata-sāvake ca.|| ||</p>

					<p class="f4">Imesu kho bhikkhave dvīsu micchā paṭipajjamāno bālo avyatto asappuriso khataɱ upahataɱ attānaɱ pariharati,||<br />
					sāvajjo ca hoti sānuvajjo viññūnaɱ,||<br />
					bahuñ ca apuññaɱ pasavatī.|| ||</p>

					<p class="f4"><a id="pg91"><span class="f2 g"><b>[91]</b></span></a> Dvīsu bhikkhave sammā paṭipajjamāno paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavati.|| ||</p>

					<p class="f4">Katamesu dvīsu?|| ||</p>

					<p class="f4">Tathāgate ca,||<br />
					Tathāgata-sāvake ca.|| ||</p>

					<p class="f4">Imesu kho bhikkhave dvīsu sammā paṭipajjamāno paṇḍito vyatto sappuriso akkhataɱ anupahataɱ attānaɱ pariharati,||<br />
					anavajjo ca hoti ananuvajjo viññūnaɱ,||<br />
					bahuñ ca puññaɱ pasavatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p137" href="../../../../backmatter/indexes/sutta/an/idx_02_dukanipata.htm#p137">Sutta 137</a></h4>

					<p class="f4"><span class="f3">[<a id="p137.1">137.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p137.1">pts</a>]</span> "Dve'me bhikkhave dhammā.|| ||</p>

					<p class="f4">Katame dve?|| ||</p>

					<p class="f4">Sacittavodānañ ca,||<br />
					na ca kiñci loke upādiyati.|| ||</p>

					<p class="f4">Ime kho bhikkhave dve dhammā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p138" href="../../../../backmatter/indexes/sutta/an/idx_02_dukanipata.htm#p138">Sutta 138</a></h4>

					<p class="f4"><span class="f3">[<a id="p138.1">138.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p138.1">pts</a>]</span> "Dve'me bhikkhave dhammā.|| ||</p>

					<p class="f4">Katame dve?|| ||</p>

					<p class="f4">Kodho ca,||<br />
					upanāho ca.|| ||</p>

					<p class="f4">Ime kho bhikkhave dve dhammā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p139" href="../../../../backmatter/indexes/sutta/an/idx_02_dukanipata.htm#p139">Sutta 139</a></h4>

					<p class="f4"><span class="f3">[<a id="p139.1">139.1</a>][<a href="../../../../dhamma-vinaya/pts/an/02_twos/an02.129-139.wood.pts.htm#p139.1">pts</a>]</span> "Dve'me bhikkhave dhammā.|| ||</p>

					<p class="f4">Katame dve?|| ||</p>

					<p class="f4">Kodha-vinayo ca,||<br />
					upanāha-vinayo ca.|| ||</p>

					<p class="f4">Ime kho bhikkhave dve dhammā" ti.|| ||</p>

					<p>&nbsp;</p>

					<p class="ctr">Āyācana Vagga Dvādasama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>