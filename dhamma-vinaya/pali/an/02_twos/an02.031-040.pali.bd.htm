<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Dukanipata, Suttas 31-40. A wide-raṇging presentation of aspects of the Buddha's system which consist of two concepts." />
<title>AN 2 31-40: Sama-Citta Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara-Nikāya<br />
					II. Duka Nipāta<br />
					IV. Sama-Cittā Vagga</i></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr c"><a id="p31" href="../../../../backmatter/indexes/sutta/an/idx_02_dukanipata.htm#p31">Sutta 31</a></h4>

					<p class="f4"><span class="f3">[<a id="p31.1">31.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p31">pts</a>][<a href="../../../../dhamma-vinaya/ati/an/02_twos/an02.031-032.than.ati.htm#p31">than</a>][<a href="../../../../dhamma-vinaya/bd/an/02_twos/an02.031-040.olds.bd.htm#p31">olds</a>]</span> <a id="pg61"><span class="f2 g"><b>[61]</b></span></a> "Asappurisabhūmiñ ca vo bhikkhave desissāmi sappurisabhūmiñ ca.|| ||</p>

					<p class="f4">Taṃ suṇātha sādhukaṃ manasi-karotha bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamā ca, bhikkhave,||<br />
					a-sappurisa-bhūmi?|| ||</p>

					<p class="f4">Asappuriso, bhikkhave,||<br />
					akataññū hoti akatavedī.|| ||</p>

					<p class="f4">Asabbhi h'etaṃ, bhikkhave,||<br />
					upaññātaṃ||<br />
					yad idaṃ akataññutā akata-veditā.|| ||</p>

					<p class="f4">Kevalā esā, bhikkhave,||<br />
					a-sappurisa-bhūmi||<br />
					yad idaṃ akataññutā akata-veditā.|| ||</p>

					<p class="f4">Katamā ca, bhikkhave,||<br />
					sappurisa-bhūmi?|| ||</p>

					<p class="f4">Sappuriso ca kho, bhikkhave,||<br />
					kataññū hoti katavedī.|| ||</p>

					<p class="f4">Sabbhi h'etaṃ, bhikkhave,||<br />
					upaññātaṃ||<br />
					yad idaṃ kataññutā kata-veditā.|| ||</p>

					<p class="f4">Kevalā esā, bhikkhave,<br />
					sappurisa-bhūmi||<br />
					yad idaṃ kataññutā kata-veditā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p32" href="../../../../backmatter/indexes/sutta/an/idx_02_dukanipata.htm#p32">Sutta 32</a></h4>

					<p class="f4"><span class="f3">[<a id="p32.1">32.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p32">pts</a>][<a href="../../../../dhamma-vinaya/ati/an/02_twos/an02.031-032.than.ati.htm#p32">than</a>][<a href="../../../../dhamma-vinaya/bd/an/02_twos/an02.031-040.olds.bd.htm#p32">olds</a>]</span> "Dvinn-ā-haṃ bhikkhave na suppatikāraṃ vadāmi.|| ||</p>

					<p class="f4">Katamesaṃ dvinnaṃ?|| ||</p>

					<p class="f4">Mātucca pitucca.|| ||</p>

					<p class="f4">Ekena bhikkhave aṃsena mātaraṃ pari- <a id="pg62"><span class="f2 g"><b>[62]</b></span></a> hareyya||<br />
					ekena aṃsena pitaraṃ parihareyya vassa-satāyuko vassa-sata-jīvī.|| ||</p>

					<p class="f4">So ca tesaṃ ucchādana-parimaddana-nahāpana-sambāhanena,||<br />
					te pi tatth'eva mutta-karīsaṃ cajeyyuṃ,||<br />
					na tv'eva bhikkhave mātā-pitunnaṃ kataṃ vā hoti,||<br />
					patikataṃ vā.|| ||</p>

					<p class="f4">Imissā ca bhikkhave mahā-paṭhaviyā pahūta-satta-ratanāya mātā-pitaro issar-ā-dhipacce rajje patiṭṭhāpeyya,||<br />
					na tv'eva bhikkhave mātā-pitunnaṃ kataṃ vā hoti,||<br />
					patikataṃ vā.|| ||</p>

					<p class="f4">Taṃ kissa hetu?|| ||</p>

					<p class="f4">Bahūkārā bhikkhave mātā-pitaro puttānaṃ āpādakā posakā,||<br />
					imassa lokassa dassetāro.|| ||</p>

					<p class="f4">Yo ca kho bhikkhave mātā-pitaro assaddhe saddhā-sampadāya sam-ā-dapeti niveseti patiṭṭhāpeti||<br />
					du-s-sīle sīla-sampadāya sam-ā-dapeti niveseti patiṭṭhāpeti||<br />
					maccharī cāga-sampadāya sam-ā-dapeti niveseti patiṭṭhāpeti||<br />
					duppaññe paññā-sampadāya sam-ā-dapeti niveseti patiṭṭhāpeti||<br />
					ettāvatā kho bhikkhave mātā-pitunnanaṃ katañ ca hoti patikatañ ca atikatañ cā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p33" href="../../../../backmatter/indexes/sutta/an/idx_02_dukanipata.htm#p33">Sutta 33</a></h4>

					<p class="f4"><span class="f3">[<a id="p33.1">33.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p33">pts</a>][<a href="../../../../dhamma-vinaya/bd/an/02_twos/an02.031-040.olds.bd.htm#p33">olds</a>]</span> Atha kho aññataro brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so brāhmaṇo Bhagavantaṃ etad avoca:|| ||</p>

					<p class="f4">"Kiṃvādi bhavaṃ Gotamo kimakkhāyī" ti?|| ||</p>

					<p class="f4">"Kiriyavādī c'āhaṃ brāhmaṇa||<br />
					akiriyavādī cā" ti.|| ||</p>

					<p class="f4">"Yathā kathaṃ pana bhavaṃ Gotamo kiriyavādī ca akiriyavādī cā" ti?|| ||</p>

					<p class="f4">"Akiriyaṃ kho ahaṃ brāhmaṇa vadāmi.|| ||</p>

					<p class="f4">Kāya-du-c-caritassa||<br />
					vacī-du-c-caritassa||<br />
					mano-du-c-caritassa||<br />
					aneka-vihitānaṃ pāpakānaṃ akusalānaṃ dhammānaṃ akiriyaṃ vadāmi.|| ||</p>

					<p class="f4">Kiriyañ ca kho ahaṃ brāhmaṇa vadāmi.|| ||</p>

					<p class="f4">Kāya-su-caritassa||<br />
					vacī-su-caritassa||<br />
					mano-su-caritassa,||<br />
					aneka-vihitānaṃ kusalānaṃ dhammānaṃ kiriyaṃ vadāmi.|| ||</p>

					<p class="f4">Evaṃ kho ahaṃ brāhmaṇa kiriyavādī ca akiriyavādī cā" ti.|| ||</p>

					<p class="f4">"Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhinti' ti,||<br />
					evam'eva kho bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi||<br />
					Dhammañ ca||<br />
					Bhikkhu-Saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p34" href="../../../../backmatter/indexes/sutta/an/idx_02_dukanipata.htm#p34">Sutta 34</a></h4>

					<p class="f4"><span class="f3">[<a id="p34.1">34.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p34">pts</a>][<a href="../../../../dhamma-vinaya/bd/an/02_twos/an02.031-040.olds.bd.htm#p34">olds</a>]</span> Atha kho Anāthapiṇḍiko gahapati yena Bhagavā ten' <a id="pg63"><span class="f2 g"><b>[63]</b></span></a> upasaṇkami||<br />
					upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Anāthapiṇḍiko gahapati Bhagavantaṃ etad avoca:|| ||</p>

					<p class="f4">"Kati nu kho bhante loke dakkhiṇeyyā?|| ||</p>

					<p class="f4">Kattha ca dānaṃ dātabban" ti?|| ||</p>

					<p class="f4">"Dve kho gahapati loke dakkhiṇeyyā||<br />
					sekho ca||<br />
					asekho ca.|| ||</p>

					<p class="f4">Ime kho gahapati dve loke dakkhiṇeyyā||<br />
					ettha ca dānaṃ dātabban" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato athāparaṃ etad avoca Satthā:|| ||</p>

							<p class="f4 in2">"Sekho asekho ca imasmiṃ loke<br />
							Āhuṇeyyā yajamānānaṃ honti,<br />
							Te ujjubhūtā kāyena vācāya uda cetasā<br />
							Khettaṃ taṃ yajamānānaṃ ettha dinnaṃ maha-p-phalan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p35" href="../../../../backmatter/indexes/sutta/an/idx_02_dukanipata.htm#p35">Sutta 35</a></h4>

					<p class="f4"><span class="f3">[<a id="p35.1">35.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p35">pts</a>][<a href="../../../../dhamma-vinaya/ati/an/02_twos/an02.035.than.ati.htm">than</a>][<a href="../../../../dhamma-vinaya/bd/an/02_twos/an02.031-040.olds.bd.htm#p35">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane||<br />
					Anāthapiṇḍikassa ārāme.|| ||</p>

					<p class="f4">Tena kho pana samayena āyasmā Sāriputto Sāvatthiyaṃ viharati||<br />
					Pubb-ārāme Migāra-mātu pāsāde.|| ||</p>

					<p class="f4">Tatra kho āyasmā Sāriputto||<br />
					bhikkhū āmantesi:|| ||</p>

					<p class="f4">"Āvuso bhikakhavo" ti.|| ||</p>

					<p class="f4">"Āvuso" ti||<br />
					kho te bhikkhū āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Ajjhatta saṃyojanañ ca, āvuso||<br />
					puggalaṃ desissāmi||<br />
					bahiddhā saṃyojanañ ca.</p>

					<p class="f4">Taṃ suṇātha||<br />
					sādhukaṃ manasi-karotha||<br />
					bhāsissāmī" ti.|| ||</p>

					<p class="f4">"Evam āvuso" ti||<br />
					kho te bhikkhū āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Katamo c'āvuso||<br />
					ajjhatta-saṃyojano puggalo?|| ||</p>

					<p class="f4">Idh'āvuso Bhikkhu||<br />
					sīlavā hoti||<br />
					Pātimokkha-saṃvara-saṃvuto viharati||<br />
					ācāra-gocara-sampanno||<br />
					aṇumattesu vajjesu||<br />
					bhaya-dassāvī samādāya||<br />
					sikkhati sikkhā-padesu.|| ||</p>

					<p class="f4">So||<br />
					kāyassa bhedā param maraṇā aññataraṃ||<br />
					deva-nikāyaṃ uppajjati.|| ||</p>

					<p class="f4">So tato cuto||<br />
					āgāmī hoti āgantā itthattaṃ.|| ||</p>

					<p class="f4">Ayaṃ vuccati āvuso||<br />
					ajjhatta-saṃyojano puggalo||<br />
					āgāmī āgantā itthattaṃ.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><a id="pg64"><span class="f2 g"><b>[64]</b></span></a> Katamo cāvuso bahiddhā-saṃyojano puggalo?|| ||</p>

					<p class="f4">Idh'āvuso Bhikkhu||<br />
					sīlavā hoti||<br />
					Pātimokkha-saṃvara-saṃvuto viharati||<br />
					ācāra-gocara-sampanno||<br />
					aṇumattesu vajjesu||<br />
					bhaya-dassāvī samādāya||<br />
					sikkhati sikkhā-padesu.|| ||</p>

					<p class="f4">So||<br />
					kāyassa bhedā param maraṇā aññataraṃ||<br />
					deva-nikāyaṃ uppajjati.|| ||</p>

					<p class="f4">So aññataraṃ santaṃ ceto-vimuttiṃ upasampajja viharati.|| ||</p>

					<p class="f4">So kāyassa bhedā param maraṇā aññataraṃ deva-nikāyaṃ uppajjati.|| ||</p>

					<p class="f4">So tato cuto||<br />
					Anāgāmī hoti anāgantā itthattaṃ.|| ||</p>

					<p class="f4">Ayaṃ vuccati āvuso||<br />
					bahiddhā-saṃyojano puggalo||<br />
					Anāgāmī anāgantā itthattaṃ.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Puna ca paraṃ āvuso Bhikkhu||<br />
					sīlavā hoti||<br />
					Pātimokkha-saṃvara-saṃvuto viharati||<br />
					ācāra-gocara-sampanno||<br />
					aṇumattesu vajjesu||<br />
					bhaya-dassāvī samādāya||<br />
					sikkhati sikkhā-padesu.|| ||</p>

					<p class="f4">So kāmānaṃ yeva||<br />
					nibbidāya||<br />
					virāgāya||<br />
					nirodhāya||<br />
					paṭipanno hoti.|| ||</p>

					<p class="f4">So bhavānaṃ yeva||<br />
					nibbidāya||<br />
					virāgāya||<br />
					nirodhāya||<br />
					paṭipanno hoti.|| ||</p>

					<p class="f4">So taṇha-k-khayāya||<br />
					paṭipanno hoti.|| ||</p>

					<p class="f4">So lobha-k-khayāya||<br />
					paṭipanno hoti.|| ||</p>

					<p class="f4">So kāyassa bhedā param maraṇā aññataraṃ deva-nikāyaṃ uppajjati.|| ||</p>

					<p class="f4">So tato cuto||<br />
					Anāgāmī hoti||<br />
					anāgantā itthattaṃ.|| ||</p>

					<p class="f4">Ayaṃ vuccati āvuso||<br />
					bahiddhā-saṃyojano puggalo||<br />
					Anāgāmī anāgantā itthattaṃ" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p35a" href="../../../../backmatter/indexes/sutta/an/idx_02_dukanipata.htm#p35a">Sutta 35a</a></h4>

					<p class="f4"><span class="f3">[<a id="p35a.1">35a.1</a>] [<a href="../../../../dhamma-vinaya/pts/an/02_twos/an02.031-040.wood.pts.htm#p35a">pts</a>][<a href="../../../../dhamma-vinaya/bd/an/02_twos/an02.031-040.olds.bd.htm#p35a">olds</a>]</span> Atha kho sambahulā Samacittā Devatā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho||<br />
					tā devatā Bhagavantaṃ etad avocuṃ:|| ||</p>

					<p class="f4">"Eso bhante||<br />
					āyasmā Sāriputto Pubbārāme Migāra-mātu pāsāde||<br />
					bhikkhūnaṃ ajjhatta-saṃyojanañ ca||<br />
					puggalaṃ deseti,||<br />
					bahiddhā-saṃyojanañ ca.|| ||</p>

					<p class="f4">Haṭṭhā bhante parisā.|| ||</p>

					<p class="f4">Sādhu bhante||<br />
					Bhagavā yen'āyasmā Sāriputto ten'upasaṇkamatu,||<br />
					anukampaṃ upādāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Bhagavā||<br />
					seyyathā pi||<br />
					nāma balavā puriso||<br />
					sammiñjitaṃ vā bāhaṃ pasāreyya||<br />
					pasāritaṃ vā bāhaṃ sammiñjeyya||<br />
					evam eva Jetavane antarahito||<br />
					Pubbārāme Migāra-mātu pāsāde||<br />
					āyasmato Sāriputtassa pamukhe pāturabhosi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Āyasmā pi kho Sāriputto Bha- <a id="pg65"><span class="f2 g"><b>[65]</b></span></a> gavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Sāriputtaṃ Bhagavā etad avoca:|| ||</p>

					<p class="f4">"Idha Sāriputta sambahulā Samacittā Devatā yenāhaṃ ten'upasaṇkamiṃsu.|| ||</p>

					<p class="f4">Upasaṇkamitvā maṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho, Sāriputta,|| ||</p>

					<p class="f4">tā devatā maṃ etad avocuṃ:|| ||</p>

					<p class="f4">'Eso, bhante,||<br />
					āyasmā Sāriputto Pubbārāme Migāra-mātu pāsāde||<br />
					bhikkhūnaṃ ajjhatta saṃyojanañ ca||<br />
					puggalaṃ deseti,||<br />
					bahiddhā-saṃyojanañ ca.|| ||</p>

					<p class="f4">Haṭṭhā bhante parisā.|| ||</p>

					<p class="f4">Sādhu bhante,||<br />
					Bhagavā yen'āyasmā Sāriputto ten'upasaṇkamatu,||<br />
					anukampaṃ upādāyā' ti.|| ||</p>

					<p class="f4">Tā kho pana Sāriputta devatā
					dasa pi hutvā||<br />
					vīsamtiṃ pi hutvā||<br />
					tiṃsatim pi hutvā||<br />
					cattārīsam pi hutvā||<br />
					paññāsam pi hutvā||<br />
					saṭṭhim pi hutvā||<br />
					āraggakoṭi-nittuddanamatte pi tiṭṭhanti,||<br />
					na ca añña-maññaṃ vyābādhentī.|| ||</p>

					<p class="f4">Siyā kho pana te Sāriputta evam assa.|| ||</p>

					<p class="f4">'Tattha nūna tāsaṃ devatānaṃ||<br />
					tathā cittaṃ bhāvitaṃ yena tā devatā||<br />
					dasa pi hutvā||<br />
					vīsatiṃ pi hutvā||<br />
					tiṃsatim pi hutvā||<br />
					cattārīsam pi hutvā||<br />
					paññāsam pi hutvā||<br />
					saṭṭhim pi hutvā||<br />
					āraggakoṭi-nittuddanamatte pi tiṭṭhantī||<br />
					na ca añña-maññaṃ vyābādhentī' ti.|| ||</p>

					<p class="f4">Na kho pan'etaṃ Sāriputta evaṃ daṭṭhabbaṃ:|| ||</p>

					<p class="f4">Idh'eva Sāriputta tāsaṃ devatānaṃ tathā cittaṃ bhāvitaṃ yena tā devatā||<br />
					dasa pi hutvā||<br />
					vīsatiṃ pi hutvā||<br />
					tiṃsatim pi hutvā||<br />
					cattārīsam pi hutvā||<br />
					paññāsam pi hutvā||<br />
					saṭṭhim pi hutvā||<br />
					āraggakoṭi-nittuddanamatte pi tiṭṭhantī||<br />
					na ca añña-maññaṃ vyābādhentī.|| ||</p>

					<p class="f4">Tasmātiha Sāriputta evaṃ sikkhitabbaṃ:||<br />
					'Santindriyā bhavissāma santamānasā' ti.|| ||</p>

					<p class="f4">Evaṃ hi vo Sāriputta sikkhitabbaṃ.|| ||</p>

					<p class="f4">'Santindriyānaṃ hi vo,' Sāriputta,||<br />
					'santamānasānaṃ santaṃ yeva||<br />
					kāya-kammaṃ bhavissati||<br />
					santaṃ vacī-kammaṃ||<br />
					santaṃ mano-kammaṃ||<br />
					santaṃ yeva upahāraṃ upaharissāma sabrahma-cārīsū' ti||<br />
					evaṃ hi vo Sāriputta sikkhitabbaṃ.|| ||</p>

					<p class="f4">Anassuṃ kho Sāriputta||<br />
					añña-titthiyā paribbājakā||<br />
					ye imaṃ dhamma-pariyāyaṃ na assosun" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p36" href="../../../../backmatter/indexes/sutta/an/idx_02_dukanipata.htm#p36">Sutta 36</a></h4>

					<p class="f4"><span class="f3">[<a id="p36.1">36.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p36">pts</a>][<a href="../../../../dhamma-vinaya/ati/an/02_twos/an02.036.than.ati.htm#p36.1">than</a>][<a href="../../../../dhamma-vinaya/bd/an/02_twos/an02.031-040.olds.bd.htm#p36">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kaccāno Varaṇāyaṃ viharati||<br />
					Kaddamadahatīre.|| ||</p>

					<p class="f4"><a id="pg66"><span class="f2 g"><b>[66]</b></span></a> Atha kho Ārāmadaṇḍo brāhmaṇo yen'āyasmā||<br />
					Mahā Kaccyāno ten'upasaṇkami.|| ||</p>

					<p class="f4">Upasaṇkamitvā āyasmatā Mahā Kaccānena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					Ārāmadaṇḍo brāhmaṇo āyasmantaṃ Mahā Kaccānaṃ||<br />
					etad avoca:|| ||</p>

					<p class="f4">"Ko nu kho bho Kaccāna, hetu||<br />
					ko paccayo yena||<br />
					khattiyā pi khattiyehi vivadanti,||<br />
					brāhmaṇā pi brāhmaṇehi vivadanti,||<br />
					gahapatikā pi gahapatikehi vivadantī" ti?|| ||</p>

					<p class="f4">"Kāma-rāga-vinivesa-vinibandha-paligedha-pariyuṭṭhānajjhosāna-hetu kho brāhmaṇa,||<br />
					khattiyā pi khattiyehi vivadanti,||<br />
					brāhmaṇā pi brāhmaṇehi vivadanti,||<br />
					gahapatikā pi gahapatikehi vivadantī" ti.|| ||</p>

					<p class="f4">"Ko pana bho Kaccāna,||<br />
					hetu||<br />
					ko paccayo||<br />
					yena samaṇā pi samaṇehi vivadantī" ti?|| ||</p>

					<p class="f4">"Diṭṭhi-rāga-vinivesa-vinibandha-paligedha-pariyuṭṭhāna-jjhosāna-hetu kho brāhmaṇa,||<br />
					samaṇā pi samaṇehi vivadantī" ti.|| ||</p>

					<p class="f4">"Atthi pana, bho Kaccāna,||<br />
					koci lokasmiṃ yo imaṃ c'eva||<br /> kāma-rāga-vinivesa-vinibandha-paligedha-puriyuṭṭāna-jjhosānaṃ samatikkanto?|| ||</p>

					<p class="f4">Idañ ca||<br />
					diṭṭhi-rāga-vinivesa-vinibandha-paligedha-pariyuṭṭhāna-jjhosānaṃ samatikkanto" ti?|| ||</p>

					<p class="f4">"Atthi, brāhmaṇa, lokasmiṃ yo imañ c'eva kāma-rāga-vinivesa-vinibandha-paligedha-pariyuṭṭhāna-jjhosānaṃ samatikkanto.</p>

					<p class="f4">Idañ ca||<br />
					diṭṭhi-rāga-vinivesa-vinibandha-paligedha-pariyuṭṭhāna-jjhosānaṃ samatikkanto" ti.|| ||</p>

					<p class="f4">"Ko pana so bho Kaccāna lokasmiṃ yo imaṃñ c'eva||<br />
					kāma-rāga-vinivesa-vinibandha-paligedha-pariyuṭṭhānajjhosānaṃ samatikkanto?</p>

					<p class="f4">Idañ ca||<br />
					diṭṭhirāga-vinivesa-vinibandha-paligedha-pariyuṭṭhānajjhosānaṃ samatikkanto" ti?|| ||</p>

					<p class="f4">"Atthi brāhmaṇa puratthimesu jana-padesu Sāvatthi nāma nagaraṃ.|| ||</p>

					<p class="f4">Tattha so Bhagavā etarahi viharati arahaṃ Sammā Sambuddho.|| ||</p>

					<p class="f4">So hi, brāhmaṇa, Bhagavā imañ ca||<br />
					kāma-rāga-vinivesa-vinibandha-paligedha-pariyuṭṭhānajjhosānaṃ <a id="pg67"><span class="f2 g"><b>[67]</b></span></a> samatikkanto,||<br />
					idañ ca||<br />
					diṭṭhirāga-vinivesa-vinibandha-paligedha-pariyuṭṭhānajjhosānaṃ samatikkanto" ti.|| ||</p>

					<p class="f4">Evaṃ vutte, Ārāmadaṇḍo brāhmaṇo||<br />
					uṭṭhāy āsanā||<br />
					ekaṃsaṃ uttarā-saṇgaṃ karitvā||<br />
					dakkhiṇaṃ-jāṇu-maṇḍalaṃ puthuviyaṃ nihantvā yena Bhagavā ten'añjaliṃ paṇāmetvā ti-k-khattuṃ udānaṃ udānesu:|| ||</p>

					<p class="f4">"Namo tassa Bhagavato arahato Sammā Sambuddhassa!|| ||</p>

					<p class="f4">Namo tassa Bhagavato arahato Sammā Sambuddhassa!|| ||</p>

					<p class="f4">Namo tassa Bhagavato arahato Sammā Sambuddhassa!|| ||</p>

					<p class="f4">Yo hi so Bhagavā imañ c'eva ||<br />
					kāma-rāga-vinivesa-vinibandha-paligedha-pariyuṭṭhānajjhosānaṃ samatikkanto,||<br />
					idañ ca||<br />
					diṭṭhirāga-vinivesa-vinibandha-paligedha-pariyuṭṭhānajjhosānaṃ samatikkanto.|| ||</p>

					<p class="f4">"Abhikkantaṃ bho Kaccāna!|| ||</p>

					<p class="f4">Abhikkantaṃ bho Kaccāna.|| ||</p>

					<p class="f4">Seyyathā pi bho Kaccāna nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya 'cakkhu-manto rūpāni dakkhintī' ti.|| ||</p>

					<p class="f4">Evam'evaṃ bhotā Kaccānena aneka-pariyāyena dhammo pakāsito.|| ||</p>

					<p class="f4">Es'āhaṃ bho Kaccāna taṃ Bhagavantaṃ Gotamaṃ saraṇaṃ gacchāmi||<br />
					Dhammañ ca||<br />
					Bhikkhu-Saṇghañ ca.|| ||</p>

					<p class="f4">Upāsakaṃ maṃ bhavaṃ Kaccāno dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p37" href="../../../../backmatter/indexes/sutta/an/idx_02_dukanipata.htm#p37">Sutta 37</a></h4>

					<p class="f4"><span class="f3">[<a id="p37.1">37.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p37">pts</a>][<a href="../../../../dhamma-vinaya/ati/an/02_twos/an02.037.than.ati.htm">than</a>][<a href="../../../../dhamma-vinaya/bd/an/02_twos/an02.031-040.olds.bd.htm#p37">olds</a>]</span> Ekaṃ samayaṃ āyasmā Mahā Kaccāno||<br />
					Madhurāyaṃ viharati||<br />
					Gundāvane.|| ||</p>

					<p class="f4">Atha kho Kaṇḍarāyaṇo brāhmaṇo||<br />
					yen'āyasmā Mahā Kaccāno ten'upasaṇkami.|| ||</p>

					<p class="f4">Upasaṇkamitvā āyasmatā Mahā Kaccānena saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					Kaṇḍarāyaṇo brāhmaṇo āyasmantaṃ Mahā Kaccānaṃ||<br />
					etad avoca:|| ||</p>

					<p class="f4">"Sutaṃ me taṃ bho Kaccāna:|| ||</p>

					<p class="f4">'Na samaṇo Kaccāno brāhmaṇe||<br />
					jiṇṇe,||<br />
					vuddhe,||<br />
					mahallake,||<br />
					addhagate,||<br />
					vayo-anuppatte,||<br />
					abhivādeti vā,||<br />
					paccuṭṭheti vā,||<br />
					āsanena vā,||<br />
					nimantetī' ti.|| ||</p>

					<p class="f4">Yadidaṃ bho Kaccāna, tath'eva,||<br />
					na hi bhavaṃ Kaccāno brāhmaṇe||<br />
					jiṇṇe,||<br />
					vuddhe,||<br />
					mahallake,||<br />
					addhagate,||<br />
					vayo-anuppatte,||<br />
					abhivādeti vā,||<br />
					paccuṭṭheti vā,||<br />
					āsanena vā,||<br />
					nimantetī||<br />
					tayidaṃ bho Kaccāna na sampannam evā" ti.|| ||</p>

					<p class="f4">"Atthi brāhmaṇa,||<br />
					tena Bhagavatā||<br />
					jānatā||<br />
					passatā||<br />
					Arahatā||<br />
					<a id="pg68"><span class="f2 g"><b>[68]</b></span></a> Sammā-SamBuddhena||<br />
					vuddha-bhūmi ca akkhātā,||<br />
					dahara-bhūmi ca.|| ||</p>

					<p class="f4">Vuddho ce pi brāhmaṇa hoti||<br />
					āsītiko vā||<br />
					nāvutiko vā||<br />
					vassasatiko vā jātiyā,||<br />
					so ca kāme paribhuñjati,||<br />
					kāma-majjhevasati,||<br />
					kāma-pariḷāhena pariḍayhati,||<br />
					kāma-vitakkehi khajjati,||<br />
					kāma-pariyesanāya ussukko||<br />
					atha kho so bālo thero tv'eva saṇkhaṃ gacchati.|| ||</p>

					<p class="f4">Daharo ce pi brāhmaṇa,||<br />
					hoti yuvā susukālakeso bhaddena yobbanena samannāgato paṭhamena vayasā||<br />
					so ca na kāme paribhuñjati,||<br />
					na kāmamajjhe vasati,||<br />
					na kāma-pariḷāhena pariḍayhati,||<br />
					na kāma-vitakkehi khajjati,||<br />
					na kāma-pariyesanāya ussukko||<br />
					atha kho so paṇḍito thero tv'eva saṇkhaṃ gacchatī" ti.|| ||</p>

					<p class="f4">Evaṃ vutte Kaṇḍarāyaṇo brāhmaṇo||<br />
					uṭṭhāy||<br />
					āsanā||<br />
					ekaṃsaṃ||<br />
					uttarā-saṇgaṃ karitvā||<br />
					daharānaṃ sudaṃ bhikkhūnaṃ pāde sirasā vandati:|| ||</p>

					<p class="f4">"Vuḍḍhā bhavanto vuddhabhūmiyaṃ ṭhitā,||<br />
					daharā mayaṃ daharabhūmiyaṃ ṭhitā" ti.|| ||</p>

					<p class="f4">"Abhikkantaṃ bho Kaccāna!|| ||</p>

					<p class="f4">Abhikkantaṃ bho Kaccāna.|| ||</p>

					<p class="f4">Seyyathā pi bho Kaccāna nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya 'cakkhu-manto rūpāni dakkhintī' ti.|| ||</p>

					<p class="f4">Evam'evaṃ bhotā Kaccānena aneka-pariyāyena dhammo pakāsito.|| ||</p>

					<p class="f4">Es'āhaṃ bho Kaccāna taṃ Bhagavantaṃ Gotamaṃ saraṇaṃ gacchāmi||<br />
					Dhammañ ca||<br />
					Bhikkhu-Saṇghañ ca.|| ||</p>

					<p class="f4">Upāsakaṃ maṃ bhavaṃ Kaccāno dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p38" href="../../../../backmatter/indexes/sutta/an/idx_02_dukanipata.htm#p38">Sutta 38</a></h4>

					<p class="f4"><span class="f3">[<a id="p38.1">38.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p38">pts</a>][<a href="../../../../dhamma-vinaya/bd/an/02_twos/an02.031-040.olds.bd.htm#p38">olds</a>]</span> "Yasmiṃ bhikkhave samaye corā balavanto honti,||<br />
					rājāno tasmiṃ samaye dubbalā honti:|| ||</p>

					<p class="f4">Tasmiṃ bhikkhave samaye||<br />
					rañño na phāsu hoti||<br />
					atiyātuṃ vā||<br />
					nīyātuṃ vā||<br />
					paccantime vā||<br />
					jana-pade anusaññātuṃ.|| ||</p>

					<p class="f4">Brāhmaṇa-gahapatikānam pi||<br />
					tasmiṃ samaye na phāsu hoti||<br />
					atiyātuṃ vā||<br />
					nīyātuṃ vā||<br />
					bāhirāni vā||<br />
					kammantāni paṭivekkhituṃ.|| ||</p>

					<p class="f4">Evam eva kho bhikkhave||<br />
					yasmiṃ samaye pāpabhikkhū balavanto honti,||<br />
					pesalā bhikkhū tasmiṃ samaye dubbalā honti.|| ||</p>

					<p class="f4">Tasmiṃ bhikkhave samaye||<br />
					pesalā bhikkhū||<br />
					tuṇhī-bhūtā tuṇhī-bhūtā va||<br />
					Saṇgha-majjhe saṃkasāyantī paccantime vā||<br />
					jana-pade bhajanti.|| ||</p>

					<p class="f4">Ta-y-idaṃ, bhikkhave, hoti||<br />
					bahu-janāhitāya||<br />
					bahu-janāsukhāya||<br />
					bahuno janassa anatthāya ahitāya||<br />
					dukkhāya deva-manussānaṃ.|| ||</p>

					<p class="f4"><a id="pg69"><span class="f2 g"><b>[69]</b></span></a> Yasmiṃ bhikkhave samaye||<br />
					rājāno balavanto honti,||<br />
					corā tasmiṃ samaye dubbalā honti.|| ||</p>

					<p class="f4">Tasmiṃ bhikkhave samaye rañño phāsu hoti atiyātuṃ vā||<br />
					nīyyātuṃ vā||<br />
					paccantime vā||<br />
					jana-pade anusaññātuṃ.|| ||</p>

					<p class="f4">Brāhmaṇa-gahapatikānam pi||<br />
					tasmiṃ samaye phāsu hoti||<br />
					atiyātuṃ vā||<br />
					nīyyātuṃ vā||<br />
					bāhirāni vā||<br />
					kammantāni paṭivekkhituṃ.|| ||</p>

					<p class="f4">Evam eva kho bhikkhave||<br />
					yasmiṃ samaye pesalā bhikkhū balavanto honti,||<br />
					tasmiṃ samaye pāpabhikkhū dubbalā honti.|| ||</p>

					<p class="f4">Tasmiṃ bhikkhave samaye pāpabhikkhū tuṇhī-bhūtā tuṇhī-bhūtā va Saṇgha-majjhe saṃkasāyanti,||<br />
					yena vā pana tena papatanti.|| ||</p>

					<p class="f4">Ta-y-idaṃ, bhikkhave, hoti||<br />
					bahu-jana-hitāya||<br />
					bahu-jana-sukhāya||<br />
					bahuno janassa atthāya hitāya||<br />
					sukhāya deva-manussānan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p39" href="../../../../backmatter/indexes/sutta/an/idx_02_dukanipata.htm#p39">Sutta 39</a></h4>

					<p class="f4"><span class="f3">[<a id="p39.1">39.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p39">pts</a>][<a href="../../../../dhamma-vinaya/bd/an/02_twos/an02.031-040.olds.bd.htm#p39">olds</a>]</span> "Dvinnāhaṃ, bhikkhave, micchā-paṭipattiṃ na vaṇṇemi,||<br />
					gihissa vā||<br />
					pabba-jitassa vā.|| ||</p>

					<p class="f4">Gihī vā, bhikkhave,||<br />
					pabba-jito vā||<br />
					micchā-paṭipanno||<br />
					micchā-paṭipattādhikaraṇa-hetu||<br />
					nārādhako hoti ñāyaṃ||<br />
					dhammaṃ kusalaṃ.|| ||</p>

					<p class="f4">Dvinnāhaṃ, bhikkhave,||<br />
					sammā-paṭipattiṃ vaṇṇemi,||<br />
					gihissa vā||<br />
					pabba-jitassa vā.|| ||</p>

					<p class="f4">Gihī vā, bhikkhave,||<br />
					pabba-jito vā||<br />
					sammā-paṭipanno sammā-paṭipattādhiraṇa-hetu||<br />
					ārādhako hoti ñāyaṃ||<br />
					dhammaṃ kusalan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p40" href="../../../../backmatter/indexes/sutta/an/idx_02_dukanipata.htm#p40">Sutta 40</a></h4>

					<p class="f4"><span class="f3">[<a id="p40.1">40.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p40">pts</a>][<a href="../../../../dhamma-vinaya/bd/an/02_twos/an02.031-040.olds.bd.htm#p40">olds</a>]</span> Ye te bhikkhave bhikkhū duggahitehi suttantehi vyañjana-paṭirūpakehi atthañ ca Dhammañ ca paṭibāhanti,||<br />
					te bhikkhave bhikkhū bahu-jan'āhitāya paṭipannā bahu-janā-sukhāya bahuno janassa anatthāya ahitāya dukkhāya deva-manussānaṃ.|| ||</p>

					<p class="f4">Bahuñ ca te bhikkhave bhikkhū apuññaṃ pasavanti te c'imaṃ Sad'Dhammaṃ antaradhāpenti.|| ||</p>

					<p class="f4">Ye te bhikkhave bhikkhū suggahitehi suttantehi vyañjanapaṭirūpakehi atthañ ca Dhammañ ca anulomenti,||<br />
					te bhikkhave bhikkhū bahu-jana-hitāya paṭipannā bahu-jana-sukhāya bahuno janassa atthāya hitāya sukhāya deva-manussānaṃ.|| ||</p>

					<p class="f4">Bahuñ ca te bhikkhave bhikkhū puññaṃ pasavanti c'imaṃ Sad'Dhammaṃ ṭhapentī" ti.|| ||</p>

					<p>&nbsp;</p>

					<p class="ctr">Sama-Citta-Vagga Catuttha</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>