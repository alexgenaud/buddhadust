<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Dukanipata, Suttas 31-40. A wide-raṅging presentation of aspects of the Buddha's system which consist of two concepts." />
<title>AN 2 31-40: Sama-Citta Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					II. Duka Nipāta<br />
					IV. Sama-Cittā Vagga</h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr c"><a id="p31" href="../../../../backmatter/indexes/sutta/an/idx_02_dukanipata.htm#p31">Sutta 31</a></h4>

					<p class="f4"><span class="f3">[<a id="p31.1">31.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p31">pts</a>] [<a href="../../../../dhamma-vinaya/ati/an/02_twos/an02.031-032.than.ati.htm#p31">than</a>]</span> <a id="pg61"><span class="f2 g"><b>[61]</b></span></a> "Asappurisabhūmiñ ca vo bhikkhave desissāmi sappurisabhūmiñ ca.|| ||</p>

					<p class="f4">Taɱ suṇātha sādhukaɱ manasi-karotha bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamā ca bhikkhave a-sappurisabhūmi?|| ||</p>

					<p class="f4">Asappuriso bhikkhave akataññū hoti akatavedī.|| ||</p>

					<p class="f4">Asabbhi h'etaɱ bhikkhave upaññātaɱ yad idaɱ akataññutā akata-veditā.|| ||</p>

					<p class="f4">Kevalā esā bhikkhave a-sappurisabhūmi yad idaɱ akataññutā akata-veditā.|| ||</p>

					<p class="f4">Katamā ca bhikkhave sappurisabhūmi?|| ||</p>

					<p class="f4">Sappuriso ca kho bhikkhave kataññū hoti katavedī.|| ||</p>

					<p class="f4">Sabbhi h'etaɱ bhikkhave upaññātaɱ yad idaɱ kataññutā kata-veditā.|| ||</p>

					<p class="f4">Kevalā esā bhikkhave sappurisabhūmi yad idaɱ kataññutā kata-veditā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p32" href="../../../../backmatter/indexes/sutta/an/idx_02_dukanipata.htm#p32">Sutta 32</a></h4>

					<p class="f4"><span class="f3">[<a id="p32.1">32.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p32">pts</a>][<a href="../../../../dhamma-vinaya/ati/an/02_twos/an02.031-032.than.ati.htm#p32">than</a>][<a href="../../../../dhamma-vinaya/bd/an/02_twos/an02.031-040.olds.bd.htm#p32">olds</a>]</span> "Dvinn-ā-haɱ bhikkhave na suppatikāraɱ vadāmi.|| ||</p>

					<p class="f4">Katamesaɱ dvinnaɱ?|| ||</p>

					<p class="f4">Mātucca pitucca.|| ||</p>

					<p class="f4">Ekena bhikkhave aɱsena mātaraɱ pari- <a id="pg62"><span class="f2 g"><b>[62]</b></span></a> hareyya||<br />
					ekena aɱsena pitaraɱ parihareyya vassa-satāyuko vassa-sata-jīvī.|| ||</p>

					<p class="f4">So ca tesaɱ ucchādana-parimaddana-nahāpana-sambāhanena,||<br />
					te pi tatth'eva mutta-karīsaɱ cajeyyuɱ,||<br />
					na tv'eva bhikkhave mātā-pitunnaɱ kataɱ vā hoti,||<br />
					patikataɱ vā.|| ||</p>

					<p class="f4">Imissā ca bhikkhave mahā-paṭhaviyā pahūta-satta-ratanāya mātā-pitaro issar-ā-dhipacce rajje patiṭṭhāpeyya,||<br />
					na tv'eva bhikkhave mātā-pitunnaɱ kataɱ vā hoti,||<br />
					patikataɱ vā.|| ||</p>

					<p class="f4">Taɱ kissa hetu?|| ||</p>

					<p class="f4">Bahūkārā bhikkhave mātā-pitaro puttānaɱ āpādakā posakā,||<br />
					imassa lokassa dassetāro.|| ||</p>

					<p class="f4">Yo ca kho bhikkhave mātā-pitaro assaddhe saddhā-sampadāya sam-ā-dapeti niveseti patiṭṭhāpeti||<br />
					du-s-sīle sīla-sampadāya sam-ā-dapeti niveseti patiṭṭhāpeti||<br />
					maccharī cāga-sampadāya sam-ā-dapeti niveseti patiṭṭhāpeti||<br />
					duppaññe paññā-sampadāya sam-ā-dapeti niveseti patiṭṭhāpeti||<br />
					ettāvatā kho bhikkhave mātā-pitunnanaɱ katañ ca hoti patikatañ ca atikatañ cā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p33" href="../../../../backmatter/indexes/sutta/an/idx_02_dukanipata.htm#p33">Sutta 33</a></h4>

					<p class="f4"><span class="f3">[<a id="p33.1">33.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p33">pts</a>]</span> Atha kho aññataro brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so brāhmaṇo Bhagavantaɱ etad avoca:|| ||</p>

					<p class="f4">"Kiɱvādi bhavaɱ Gotamo kimakkhāyī" ti?|| ||</p>

					<p class="f4">"Kiriyavādī c'āhaɱ brāhmaṇa akiriyavādī cā" ti.|| ||</p>

					<p class="f4">"Yathā kathaɱ pana bhavaɱ Gotamo kiriyavādī ca akiriyavādī cā" ti?|| ||</p>

					<p class="f4">"Akiriyaɱ kho ahaɱ brāhmaṇa vadāmi.|| ||</p>

					<p class="f4">Kāya-du-c-caritassa||<br />
					vacī-du-c-caritassa||<br />
					mano-du-c-caritassa||<br />
					aneka-vihitānaɱ pāpakānaɱ akusalānaɱ dhammānaɱ akiriyaɱ vadāmi.|| ||</p>

					<p class="f4">Kiriyañ ca kho ahaɱ brāhmaṇa vadāmi.|| ||</p>

					<p class="f4">Kāya-su-caritassa||<br />
					vacī-su-caritassa||<br />
					mano-su-caritassa,||<br />
					aneka-vihitānaɱ kusalānaɱ dhammānaɱ kiriyaɱ vadāmi.|| ||</p>

					<p class="f4">Evaɱ kho ahaɱ brāhmaṇa kiriyavādī ca akiriyavādī cā" ti.|| ||</p>

					<p class="f4">"Abhikkantaɱ bho Gotama!|| ||</p>

					<p class="f4">Abhikkantaɱ bho Gotama!|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhinti' ti,||<br />
					evam'eva kho bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi||<br />
					Dhammañ ca||<br />
					Bhikkhu-Saṅghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p34" href="../../../../backmatter/indexes/sutta/an/idx_02_dukanipata.htm#p34">Sutta 34</a></h4>

					<p class="f4"><span class="f3">[<a id="p34.1">34.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p34">pts</a>]</span> Atha kho Anāthapiṇḍiko gahapati yena Bhagavā ten' <a id="pg63"><span class="f2 g"><b>[63]</b></span></a> upasaṅkami||<br />
					upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Anāthapiṇḍiko gahapati Bhagavantaɱ etad avoca:|| ||</p>

					<p class="f4">"Kati nu kho bhante loke dakkhiṇeyyā?|| ||</p>

					<p class="f4">Kattha ca dānaɱ dātabban" ti?|| ||</p>

					<p class="f4">"Dve kho gahapati loke dakkhiṇeyyā||<br />
					sekho ca||<br />
					asekho ca.|| ||</p>

					<p class="f4">Ime kho gahapati dve loke dakkhiṇeyyā||<br />
					ettha ca dānaɱ dātabban" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

							<p class="f4 in2">Sekho asekho ca imasmiɱ loke<br />
							Āhuṇeyyā yajamānānaɱ honti,<br />
							Te ujjubhūtā kāyena vācāya uda cetasā<br />
							Khettaɱ taɱ yajamānānaɱ ettha dinnaɱ maha-p-phalan ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p35" href="../../../../backmatter/indexes/sutta/an/idx_02_dukanipata.htm#p35">Sutta 35</a></h4>

					<p class="f4"><span class="f3">[<a id="p35.1">35.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p35">pts</a>][<a href="../../../../dhamma-vinaya/ati/an/02_twos/an02.035.than.ati.htm">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Sāriputto Sāvatthiyaɱ viharati Pubb-ā-rāme Migāra-mātu pāsāde.|| ||</p>

					<p class="f4">Tatra kho āyasmā Sāriputto bhikkhū āmantesi:|| ||</p>

					<p class="f4">"Āvuso bhikakhavo" ti.|| ||</p>

					<p class="f4">"Āvuso" ti kho te bhikkhū āyasmato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Ajjhatta saɱyojanañ ca āvuso puggalaɱ desissāmi bahiddhā saɱyojanañ ca||<br />
					taɱ suṇātha sādhukaɱ manasi-karotha bhāsissāmī" ti.|| ||</p>

					<p class="f4">"Evam āvuso" ti kho te bhikkhū āyasmato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Katamo c'āvuso ajjhatta-saɱyojano puggalo?|| ||</p>

					<p class="f4">Idh'āvuso Bhikkhu sīlavā hoti Pātimokkha-saɱvara-saɱvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">So kāyassa bhedā param maraṇā aññataraɱ deva-nikāyaɱ uppajjati.|| ||</p>

					<p class="f4">So tato cuto āgāmī hoti āgantā itthattaɱ.|| ||</p>

					<p class="f4">Ayaɱ vuccati āvuso ajjhatta-saɱyojano puggalo āgāmī āgantā itthattaɱ.|| ||</p>

					<p class="f4"><a id="pg64"><span class="f2 g"><b>[64]</b></span></a> Katamo cāvuso bahiddhā-saɱyojano puggalo?|| ||</p>

					<p class="f4">Idh'āvuso Bhikkhu sīlavā hoti||<br />
					Pātimokkha-saɱvara-saɱvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">So aññataraɱ santaɱ ceto-vimuttiɱ upasampajja viharati.|| ||</p>

					<p class="f4">So kāyassa bhedā param maraṇā aññataraɱ deva-nikāyaɱ uppajjati.|| ||</p>

					<p class="f4">So tato cuto Anāgāmī hoti anāgantā itthattaɱ.|| ||</p>

					<p class="f4">Ayaɱ vuccati āvuso bahiddhā-saɱyojano puggalo Anāgāmī anāgantā itthattaɱ.|| ||</p>

					<p class="f4">Puna ca paraɱ āvuso Bhikkhu sīlavā hoti Pātimokkha-saɱvara-saɱvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">So kāmānaɱ yeva nibbidāya virāgāya nirodhāya paṭipanno hoti.|| ||</p>

					<p class="f4">So bhavānaɱ yeva nibbidāya virāgāya nirodhāya paṭipanno hoti.|| ||</p>

					<p class="f4">So taṇha-k-khayāya paṭipanno hoti.|| ||</p>

					<p class="f4">So lobha-k-khayāya paṭipanno hoti.|| ||</p>

					<p class="f4">So kāyassa bhedā param maraṇā aññataraɱ deva-nikāyaɱ uppajjati.|| ||</p>

					<p class="f4">So tato cuto Anāgāmī hoti anāgantā itthattaɱ.|| ||</p>

					<p class="f4">Ayaɱ vuccati āvuso bahiddhā-saɱyojano puggalo Anāgāmī anāgantā itthattaɱ" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p35a" href="../../../../backmatter/indexes/sutta/an/idx_02_dukanipata.htm#p35a">Sutta 35a</a></h4>

					<p class="f4"><span class="f3">[<a id="p35a.1">35a.1</a>] [<a href="../../../../dhamma-vinaya/pts/an/02_twos/an02.031-040.wood.pts.htm#p35a">pts</a>]</span> Atha kho sambahulā Samacittā Devatā yena Bhagavā ten'upasaṅkamiɱsu upasaṅkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho tā devatā Bhagavantaɱ etad avocuɱ:|| ||</p>

					<p class="f4">"Eso bhante āyasmā Sāriputto Pubbārāme Migāra-mātu pāsāde||<br />
					bhikkhūnaɱ ajjhatta-saɱyojanañ ca puggalaɱ deseti,||<br />
					bahiddhā-saɱyojanañ ca.|| ||</p>

					<p class="f4">Haṭṭhā bhante parisā.|| ||</p>

					<p class="f4">Sādhu bhante Bhagavā yen'āyasmā Sāriputto ten'upasaṅkamatu,||<br />
					anukampaɱ upādāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Bhagavā seyyathā pi nāma balavā puriso sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya evam eva Jetavane antara-hito Pubbārāme Migāra-mātu pāsāde||<br />
					āyasmato Sāriputtassa pamukhe pāturabhosi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Āyasmā pi kho Sāriputto Bha- <a id="pg65"><span class="f2 g"><b>[65]</b></span></a> gavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Sāriputtaɱ Bhagavā etad avoca:|| ||</p>

					<p class="f4">"Idha Sāriputta sambahulā Samacittā Devatā yenāhaɱ ten'upasaṅkamiɱsu upasaṅkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho Sāriputta tā devatā maɱ etad avocuɱ:|| ||</p>

					<p class="f4">'Eso bhante āyasmā Sāriputto Pubbārāme Migāra-mātu pāsāde||<br />
					bhikkhūnaɱ ajjhatta saɱyojanañ ca puggalaɱ deseti,||<br />
					bahiddhā-saɱyojanañ ca.|| ||</p>

					<p class="f4">Haṭṭhā bhante parisā.|| ||</p>

					<p class="f4">Sādhu bhante Bhagavā yen'āyasmā Sāriputto ten'upasaṅkamatu,||<br />
					anukampaɱ upādāyā' ti.|| ||</p>

					<p class="f4">Tā kho pana Sāriputta devatā dasa pi hutvā||<br />
					vīsamtiɱ pi hutvā||<br />
					tiɱsatim pi hutvā||<br />
					cattārīsam pi hutvā||<br />
					paññāsam pi hutvā||<br />
					saṭṭhim pi hutvā||<br />
					āraggakoṭi-nittuddanamatte pi tiṭṭhanti,||<br />
					na ca añña-maññaɱ vyābādhentī.|| ||</p>

					<p class="f4">Siyā kho pana te Sāriputta evam assa.|| ||</p>

					<p class="f4">Tattha nūna tāsaɱ devatānaɱ tathā cittaɱ bhāvitaɱ yena tā devatā dasa pi hutvā||<br />
					vīsatiɱ pi hutvā||<br />
					tiɱsatim pi hutvā||<br />
					cattārīsam pi hutvā||<br />
					paññāsam pi hutvā||<br />
					saṭṭhim pi hutvā||<br />
					āraggakoṭi-nittuddanamatte pi tiṭṭhantī||<br />
					na ca añña-maññaɱ vyābādhentī.|| ||</p>

					<p class="f4">Na kho pan'etaɱ Sāriputta evaɱ daṭṭhabbaɱ:|| ||</p>

					<p class="f4">Idh'eva Sāriputta tāsaɱ devatānaɱ tathā cittaɱ bhāvitaɱ yena tā devatā dasa pi hutvā vīsatiɱ pi hutvā tiɱsatimpi hutvā cattārīsam pi hutvā paññāsam pi hutvā saṭṭhim pi hutvā āraggakoṭi-nittuddanamatte pi tiṭṭhantī||<br />
					na ca añña-maññaɱ vyābādhentī ti.|| ||</p>

					<p class="f4">Tasmā'ti ha Sāriputta evaɱ sikkhitabbaɱ:||<br />
					santindriyā bhavissāma santamānasā ti.|| ||</p>

					<p class="f4">Evaɱ hi vo Sāriputta sikkhitabbaɱ.|| ||</p>

					<p class="f4">Santindriyānaɱ hi vo Sāriputta santamānasānaɱ santaɱ yeva kāya-kammaɱ bhavissati santaɱ vacī-kammaɱ santaɱ mano-kammaɱ santaɱ yeva upahāraɱ upaharissāma sabrahma-cārīsū ti.|| ||</p>

					<p class="f4">Evaɱ hi vo Sāriputta sikkhitabbaɱ.|| ||</p>

					<p class="f4">Anassuɱ kho Sāriputta añña-titthiyā paribbājakā ye imaɱ dhamma-pariyāyaɱ na assosun" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p36" href="../../../../backmatter/indexes/sutta/an/idx_02_dukanipata.htm#p36">Sutta 36</a></h4>

					<p class="f4"><span class="f3">[<a id="p36.1">36.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p36">pts</a>][<a href="../../../../dhamma-vinaya/ati/an/02_twos/an02.036.than.ati.htm#p36.1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Kaccāno Varaṇāyaɱ viharati Kaddamadahatīre.|| ||</p>

					<p class="f4"><a id="pg66"><span class="f2 g"><b>[66]</b></span></a> Atha kho Ārāmadaṇḍo brāhmaṇo yen'āyasmā Mahā Kaccyāno ten'upasaṅkami.|| ||</p>

					<p class="f4">Upasaṅkamitvā āyasmatā Mahā Kaccānena saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Ārāmadaṇḍo brāhmaṇo āyasmantaɱ Mahā Kaccānaɱ etad avoca:|| ||</p>

					<p class="f4">"Ko nu kho bho Kaccāna,||<br />
					hetu ko paccayo yena khattiyā pi khattiyehi vivadanti,||<br />
					brāhmaṇā pi brāhmaṇehi vivadanti,||<br />
					gahapatikā pi gahapatikehi vivadantī" ti?|| ||</p>

					<p class="f4">"Kāmarāga-vinivesa-vinibandha-paligedha-pariyuṭṭhānajjhosāna-hetu kho brāhmaṇa,||<br />
					khattiyā pi khattiyehi vivadanti,||<br />
					brāhmaṇā pi brāhmaṇehi vivadanti,||<br />
					gahapatikā pi gahapatikehi vivadantī" ti.|| ||</p>

					<p class="f4">"Ko pana bho Kaccāna,||<br />
					hetu||<br />
					ko paccayo||<br />
					yena samaṇā pi samaṇehi vivadantī" ti?|| ||</p>

					<p class="f4">"Diṭṭhi-rāga-vinivesa-vinibandha-paligedha-pariyuṭṭhāna-j-jhosāna-hetu kho brāhmaṇa,||<br />
					samaṇā pi samaṇehi vivadantī" ti.|| ||</p>

					<p class="f4">"Atthi pana bho Kaccāna,||<br />
					koci lokasmiɱ yo imaɱ c'eva kāma-rāga-vinivesa-vinibandha-paligedha-puriyuṭṭāna-j-jhosānaɱ samatikkanto.|| ||</p>

					<p class="f4">Idañ ca diṭṭhi-rāga-vinivesa-vinibandha-paligedha-pariyuṭṭhāna-j-jhosānaɱ samatikkanto" ti?|| ||</p>

					<p class="f4">Atthi brāhmaṇa lokasmiɱ yo imañ c'eva kāma-rāga-vinivesa-vinibandha-paligedha-pariyuṭṭhāna-j-jhosānaɱ samatikkanto idañ ca diṭṭhirāga-vinivesa-vinibandha-paligedha-pariyuṭṭhāna-j-jhosānaɱ samatikkanto" ti.|| ||</p>

					<p class="f4">"Ko pana so bho Kaccāna lokasmiɱ yo imaɱñ c'eva kāma-rāga-vinivesa-vinibandha-paligedha-pariyuṭṭhānajjhosānaɱ samatikkanto,||<br />
					idañ ca diṭṭhirāga-vinivesa-vinibandha-paligedha-pariyuṭṭhānajjhosānaɱ samatikkanto" ti?|| ||</p>

					<p class="f4">"Atthi brāhmaṇa puratthimesu jana-padesu Sāvatthi nāma nagaraɱ.|| ||</p>

					<p class="f4">Tattha so Bhagavā etarahi viharati arahaɱ Sammā Sambuddho.|| ||</p>

					<p class="f4">So hi brāhmaṇa Bhagavā imañ ca kāma-rāga-vinivesa-vinibandha-paligedha-pariyuṭṭhānajjhosānaɱ <a id="pg67"><span class="f2 g"><b>[67]</b></span></a> samatikkanto,||<br />
					idañ ca diṭṭhirāga-vinivesa-vinibandha-paligedha-pariyuṭṭhānajjhosānaɱ samatikkanto" ti.|| ||</p>

					<p class="f4">Evaɱ vutte Ārāmadaṇḍo brāhmaṇo uṭṭhāy āsanā ekaɱsaɱ uttarā-saṅgaɱ karitvā dakkhiṇaɱ-jāṇu-maṇḍalaɱ puthuviyaɱ nihantvā yena Bhagavā ten'añjaliɱ paṇāmetvā ti-k-khattuɱ udānaɱ udānesu:|| ||</p>

					<p class="f4">"Namo tassa Bhagavato arahato Sammā Sambuddhassa!|| ||</p>

					<p class="f4">Namo tassa Bhagavato arahato Sammā Sambuddhassa!|| ||</p>

					<p class="f4">Namo tassa Bhagavato arahato Sammā Sambuddhassa!|| ||</p>

					<p class="f4">Yo hi so Bhagavā imañ c'eva kāma-rāga-vinivesa-vinibandha-paligedha-pariyuṭṭhānajjhosānaɱ samatikkanto,||<br />
					idañ ca diṭṭhirāga-vinivesa-vinibandha-paligedha-pariyuṭṭhānajjhosānaɱ samatikkanto" ti.|| ||</p>

					<p class="f4">"Abhikkantaɱ bho Kaccāna!||<br />
					Abhikkantaɱ bho Kaccāna.|| ||</p>

					<p class="f4">Seyyathā pi bho Kaccāna nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya 'cakkhu-manto rūpāni dakkhintī' ti.|| ||</p>

					<p class="f4">Evam'evaɱ bhotā Kaccānena aneka-pariyāyena dhammo pakāsito.|| ||</p>

					<p class="f4">Es'āhaɱ bho Kaccāna taɱ Bhagavantaɱ Gotamaɱ saraṇaɱ gacchāmi Dhammañ ca Bhikkhu-Saṅghañ ca.|| ||</p>

					<p class="f4">Upāsakaɱ maɱ bhavaɱ Kaccāno dhāretu ajja-t-agge pāṇupetaɱ saraṇaɱ gatan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p37" href="../../../../backmatter/indexes/sutta/an/idx_02_dukanipata.htm#p37">Sutta 37</a></h4>

					<p class="f4"><span class="f3">[<a id="p37.1">37.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p37">pts</a>][<a href="../../../../dhamma-vinaya/ati/an/02_twos/an02.037.than.ati.htm">than</a>]</span> Ekaɱ samayaɱ āyasmā Mahā Kaccāno Madhurāyaɱ viharati Gundāvane.|| ||</p>

					<p class="f4">Atha kho Kaṇḍarāyaṇo brāhmaṇo yen'āyasmā Mahā Kaccāno ten'upasaṅkami.|| ||</p>

					<p class="f4">Upasaṅkamitvā āyasmatā Mahā Kaccānena saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Kaṇḍarāyaṇo brāhmaṇo āyasmantaɱ Mahā Kaccānaɱ etad avoca:|| ||</p>

					<p class="f4">"Sutaɱ me taɱ bho Kaccāna,||<br />
					'Na samaṇo Kaccāno brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimantetī' ti.|| ||</p>

					<p class="f4">Yadidaɱ bho Kaccāna, tath'eva,||<br />
					'Na hi bhavaɱ Kaccāno brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimantetī' ti tayidaɱ bho Kaccāna na sampannam evā" ti.|| ||</p>

					<p class="f4">"Atthi brāhmaṇa,||<br />
					tena Bhagavatā jānatā passatā arahatā <a id="pg68"><span class="f2 g"><b>[68]</b></span></a> Sammā-SamBuddhena vuddha-bhūmi ca akkhātā,||<br />
					dahara-bhūmi ca.|| ||</p>

					<p class="f4">Vuddho ce pi brāhmaṇa hoti āsītiko vā nāvutiko vā vassasatiko vā jātiyā,||<br />
					so ca kāme paribhuñjati,||<br />
					kāmamajjhevasati,||<br />
					kāma-pariḷāhena pariḍayhati,||<br />
					kāma-vitakkehi khajjati,||<br />
					kāma-pariyesanāya ussukko atha kho so bālo thero tv'eva saṅkhaɱ gacchati.|| ||</p>

					<p class="f4">Daharo ce pi brāhmaṇa,||<br />
					hoti yuvā susukālakeso bhaddena yobbanena samannāgato paṭhamena vayasā so ca na kāme paribhuñjati,||<br />
					na kāmamajjhe vasati,||<br />
					na kāma-pariḷāhena pariḍayhati,||<br />
					na kāma-vitakkehi khajjati,||<br />
					na kāma-pariyesanāya ussukko atha kho so paṇḍito thero tv'eva saṅkhaɱ gacchatī" ti.|| ||</p>

					<p class="f4">Evaɱ vutte Kaṇḍarāyaṇo brāhmaṇo uṭṭhāy āsanā ekaɱsaɱ uttarā-saṅgaɱ karitvā daharānaɱ sudaɱ bhikkhūnaɱ pāde sirasā vandati:|| ||</p>

					<p class="f4">"Vuḍḍhā bhavanto vuddhabhūmiyaɱ ṭhitā,||<br />
					daharā mayaɱ daharabhūmiyaɱ ṭhitā" ti.|| ||</p>

					<p class="f4">"Abhikkantaɱ bho Kaccāna!||<br />
					Abhikkantaɱ bho Kaccāna!||<br />
					seyyathā pi bho Kaccāna nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī" ti.|| ||</p>

					<p class="f4">Evam'evaɱ bhotā Kaccānena aneka-pariyāyena dhammo pakāsito.|| ||</p>

					<p class="f4">Es'āhaɱ bho Kaccāna taɱ Bhagavantaɱ Gotamaɱ saraṇaɱ gacchāmi Dhammañ ca Bhikkhu-Saṅghañ ca.|| ||</p>

					<p class="f4">Upāsakaɱ maɱ bhavaɱ Kaccāno dhāretu ajja-t-agge pāṇupetaɱ saraṇaɱ gatan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p38" href="../../../../backmatter/indexes/sutta/an/idx_02_dukanipata.htm#p38">Sutta 38</a></h4>

					<p class="f4"><span class="f3">[<a id="p38.1">38.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p38">pts</a>]</span> "Yasmiɱ bhikkhave samaye corā balavanto honti,||<br />
					rājāno tasmiɱ samaye dubbalā honti.|| ||</p>

					<p class="f4">Tasmiɱ bhikkhave samaye rañño na phāsu hoti atiyātuɱ vā nīyātuɱ vā paccantime vā jana-pade anusaññātuɱ.|| ||</p>

					<p class="f4">Brāhmaṇa-gahapatikānam pi tasmiɱ samaye na phāsu hoti atiyātuɱ vā nīyātuɱ vā bāhirāni vā kammantāni paṭivekkhituɱ.|| ||</p>

					<p class="f4">Evam eva kho bhikkhave yasmiɱ samaye pāpabhikkhū balavanto honti,||<br />
					pesalā bhikkhū tasmiɱ samaye dubbalā honti.|| ||</p>

					<p class="f4">Tasmiɱ bhikkhave samaye pesalā bhikkhū tuṇhī-bhūtā tuṇhī-bhūtā va Saṅgha-majjhe saɱkasāyantī paccantime vā jana-pade bhajanti.|| ||</p>

					<p class="f4">Ta-y-idaɱ, bhikkhave, hoti bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4"><a id="pg69"><span class="f2 g"><b>[69]</b></span></a> Yasmiɱ bhikkhave samaye rājāno balavanto honti,||<br />
					corā tasmiɱ samaye dubbalā honti.|| ||</p>

					<p class="f4">Tasmiɱ bhikkhave samaye rañño phāsu hoti atiyātuɱ vā nīyyātuɱ vā paccantime vā jana-pade anusaññātuɱ.|| ||</p>

					<p class="f4">Brāhmaṇa-gahapatikānam pi tasmiɱ samaye phāsu hoti atiyātuɱ vā nīyyātuɱ vā bāhirāni vā kammantāni paṭivekkhituɱ.|| ||</p>

					<p class="f4">Evam eva kho bhikkhave yasmiɱ samaye pesalā bhikkhū balavanto honti,||<br />
					tasmiɱ samaye pāpabhikkhū dubbalā honti.|| ||</p>

					<p class="f4">Tasmiɱ bhikkhave samaye pāpabhikkhū tuṇhī-bhūtā tuṇhī-bhūtā va Saṅgha-majjhe saɱkasāyanti,||<br />
					yena vā pana tena papatanti.|| ||</p>

					<p class="f4">Ta-y-idaɱ, bhikkhave, hoti bahu-jana-hitāya bahu-jana-sukhāya bahuno janassa atthāya hitāya sukhāya deva-manussānan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p39" href="../../../../backmatter/indexes/sutta/an/idx_02_dukanipata.htm#p39">Sutta 39</a></h4>

					<p class="f4"><span class="f3">[<a id="p39.1">39.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p39">pts</a>]</span> "Dvinn-ā-haɱ bhikkhave micchā-paṭipattiɱ na vaṇṇemi,||<br />
					gihi'ssa vā pabba-jitassa vā.|| ||</p>

					<p class="f4">Gihī vā bhikkhave pabba-jito vā micchā-paṭipanno micchā-paṭipattādhikaraṇa-hetu nārādhako hoti ñāyaɱ dhammaɱ kusalaɱ.|| ||</p>

					<p class="f4">Dvinn-ā-haɱ bhikkhave sammā-paṭipattiɱ vaṇṇemi,||<br />
					gihi'ssa vā pabba-jitassa vā.|| ||</p>

					<p class="f4">Gihī vā bhikkhave pabba-jito vā sammā-paṭipanno sammā-paṭipattādhiraṇa-hetu ārādhako hoti ñāyaɱ dhammaɱ kusalan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p40" href="../../../../backmatter/indexes/sutta/an/idx_02_dukanipata.htm#p40">Sutta 40</a></h4>

					<p class="f4"><span class="f3">[<a id="p40.1">40.1</a>][<a href="../../../../dhamma-vinaya/pts/an/02_twos/an02.031-040.wood.pts.htm#p40">pts</a>][<a href="../../../../dhamma-vinaya/bd/an/02_twos/an02.031-040.olds.bd.htm#p40">olds</a>]</span> Ye te bhikkhave bhikkhū duggahitehi suttantehi vyañjana-paṭirūpakehi atthañ ca Dhammañ ca paṭibāhanti,||<br />
					te bhikkhave bhikkhū bahu-jan'āhitāya paṭipannā bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Bahuñ ca te bhikkhave bhikkhū apuññaɱ pasavanti te c'imaɱ Sad'Dhammaɱ antaradhāpenti.|| ||</p>

					<p class="f4">Ye te bhikkhave bhikkhū suggahitehi suttantehi vyañjanapaṭirūpakehi atthañ ca Dhammañ ca anulomenti,||<br />
					te bhikkhave bhikkhū bahu-jana-hitāya paṭipannā bahu-jana-sukhāya bahuno janassa atthāya hitāya sukhāya deva-manussānaɱ.|| ||</p>

					<p class="f4">Bahuñ ca te bhikkhave bhikkhū puññaɱ pasavanti c'imaɱ Sad'Dhammaɱ ṭhapentī" ti.|| ||</p>

					<p>&nbsp;</p>

					<p class="ctr">Sama-Citta-Vagga Catuttha</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>