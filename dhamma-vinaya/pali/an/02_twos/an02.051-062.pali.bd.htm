<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Dukanipata. A wide-ranging presentation of aspects of the Buddha's system which consist of two concepts. Suttas 51-62." />
<title>AN 2 51-62: Puggala Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara-Nikāya<br />
					II. Dukanipāta<br />
					VI. Puggala Vagga</h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg76"><span class="f2 g"><b>[76]</b></span></a></p>

					<h4 class="ctr c"><a id="p51" href="../../../../backmatter/indexes/sutta/an/idx_02_dukanipata.htm#p51">Sutta 51</a></h4>
					
					<p class="f4"><span class="f3">[<a id="p51.1">51.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p51.1">pts</a>]</span> "Dve'me bhikkhave puggalā loke uppajjamānā uppajjanti bahu-jana-hitāya bahu-jana-sukhāya bahuno janassa atthāya hitāya sukhāya deva-manussānaɱ.|| ||</p>

					<p class="f4">Katame dve?|| ||</p>

					<p class="f4">Tathāgato ca arahaɱ Sammā-Sam-Buddho,||<br />
					rājā ca cakka-vattī.|| ||</p>

					<p class="f4">Ime kho bhikkhave dve puggalā loke uppajjamānā uppajjanti bahu-jana-hitāya bahu-jana-sukhāya bahuno janassa atthāya hitāya sukhāya deva-manussānan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p52" href="../../../../backmatter/indexes/sutta/an/idx_02_dukanipata.htm#p52">Sutta 52</a></h4>
					
					<p class="f4"><span class="f3">[<a id="p52.1">52.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p52.1">pts</a>]</span> "Dve'me bhikkhave puggalā loke uppajjamānā uppajjanti acchariyamanussā.|| ||</p>

					<p class="f4"><a id="pg77"><span class="f2 g"><b>[77]</b></span></a> Katame dve?|| ||</p>

					<p class="f4">Tathāgato ca arahaɱ Sammā-Sam-Buddho,||<br />
					rājā ca cakka-vattī.|| ||</p>

					<p class="f4">Ime kho bhikkhave dve puggalā loke uppajjamānā uppajjanti acchariyamasussā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p53" href="../../../../backmatter/indexes/sutta/an/idx_02_dukanipata.htm#p53">Sutta 53</a></h4>
					
					<p class="f4"><span class="f3">[<a id="p53.1">53.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p53.1">pts</a>]</span> "Dvinnaɱ bhikkhave puggalānaɱ kāla-kiriyā bahuno janassa ānutappā hoti.|| ||</p>

					<p class="f4">Katamesaɱ dvinnaɱ?|| ||</p>

					<p class="f4">Tathāgatassa ca arahato Sammā-Sam-Buddhassa,||<br />
					rañño cakka-vattissa.|| ||</p>

					<p class="f4">Imesaɱ kho bhikkhave dvinnaɱ puggalānaɱ kāla-kiriyā bahuno janassa ānutappā hotī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p54" href="../../../../backmatter/indexes/sutta/an/idx_02_dukanipata.htm#p54">Sutta 54</a></h4>
					
					<p class="f4"><span class="f3">[<a id="p54.1">54.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p54.1">pts</a>]</span> "Dve'me bhikkhave thūpa-rahā.|| ||</p>

					<p class="f4">Katame dve?|| ||</p>

					<p class="f4">Tathāgato ca arahaɱ Sammā-Sam-Buddho,||<br />
					rājā ca cakka-vattī.|| ||</p>

					<p class="f4">Ime kho bhikkhave dve thūpa-rahā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p55" href="../../../../backmatter/indexes/sutta/an/idx_02_dukanipata.htm#p55">Sutta 55</a></h4>
					
					<p class="f4"><span class="f3">[<a id="p55.1">55.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p55.1">pts</a>]</span> "Dve'me bhikkhave buddhā.|| ||</p>

					<p class="f4">Katame dve?|| ||</p>

					<p class="f4">Tathāgato ca arahaɱ Sammā-Sam-Buddho Pacceka-Buddho ca.|| ||</p>

					<p class="f4">Ime kho bhikkhave dve buddhā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p56" href="../../../../backmatter/indexes/sutta/an/idx_02_dukanipata.htm#p56">Sutta 56</a></h4>
					
					<p class="f4"><span class="f3">[<a id="p56.1">56.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p56.1">pts</a>]</span> "Dve'me bhikkhave asaniyā phalantiyā na santasanti.|| ||</p>

					<p class="f4">Katame dve?|| ||</p>

					<p class="f4">Bhikkhu ca khīṇ'āsavo,||<br />
					hatthājānīyo ca.|| ||</p>

					<p class="f4">Ime kho bhikkhave dve asaniyā phalantiyā na santasantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p57" href="../../../../backmatter/indexes/sutta/an/idx_02_dukanipata.htm#p57">Sutta 57</a></h4>
					
					<p class="f4"><span class="f3">[<a id="p57.1">57.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p57.1">pts</a>]</span> "Dve'me bhikkhave asaniyā phalantiyā na santasanti.|| ||</p>

					<p class="f4">Katame dve?|| ||</p>

					<p class="f4">Bhikkhu ca khīṇ'āsavo,||<br />
					ass-ā-jāniyo ca.|| ||</p>

					<p class="f4">Ime kho bhikkhave dve asaniyā phalantiyā na santasantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p58" href="../../../../backmatter/indexes/sutta/an/idx_02_dukanipata.htm#p58">Sutta 58</a></h4>
					
					<p class="f4"><span class="f3">[<a id="p58.1">58.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p58.1">pts</a>]</span> "Dve'me bhikkhave asaniyā phalantiyā na santasanti.|| ||</p>

					<p class="f4">Katame dve?|| ||</p>

					<p class="f4">Bhikkhu ca khīṇ'āsavo,||<br />
					sīho ca miga-rājā.|| ||</p>

					<p class="f4">Ime kho bhikkhave dve asaniyā phalantiyā na santasantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p59" href="../../../../backmatter/indexes/sutta/an/idx_02_dukanipata.htm#p59">Sutta 59</a></h4>
					
					<p class="f4"><span class="f3">[<a id="p59.1">59.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p59.1">pts</a>]</span> "Dve'me bhikkhave attha-vase sampassamānā kimpurisā mānusiɱ vācaɱ na bhāsanti.|| ||</p>

					<p class="f4">Katame dve?|| ||</p>

					<p class="f4">Mā ca musā bhaṇimhā mā ca paraɱ abhūtena abbh'ācikkhamhā ti.|| ||</p>

					<p class="f4">Ime kho bhikkhave dve attha-vase sampassamānā kimapurisā mānusiɱ vācaɱ na bhāsantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p60" href="../../../../backmatter/indexes/sutta/an/idx_02_dukanipata.htm#p60">Sutta 60</a></h4>
					
					<p class="f4"><a id="pg78"><span class="f2 g"><b>[78]</b></span></a> <span class="f3">[<a id="p60.1">60.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p60.1">pts</a>]</span> "Dvinnaɱ bhikkhave dhammānaɱ atitto appaṭivāno mātu-gāmo kālaɱ karoti.|| ||</p>

					<p class="f4">Katamesaɱ dvinnaɱ?|| ||</p>

					<p class="f4">Methunadhammasamāpattiyā ca,||<br />
					vijāyanassa ca.|| ||</p>

					<p class="f4">Imesaɱ kho bhikkhave dvinnaɱ dhammānaɱ atitto appaṭivāno mātu-gāmo kālaɱ karotī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p61" href="../../../../backmatter/indexes/sutta/an/idx_02_dukanipata.htm#p61">Sutta 61</a></h4>
					
					<p class="f4"><span class="f3">[<a id="p61.1">61.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p61.1">pts</a>]</span> "Asantasannivāsañ ca vo bhikkhave desissāmi santa-sannivāsañ ca taɱ sunātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Kathañ ca bhikkhave asanta-sannivāso hoti,||<br />
					kathañ ca asanto sannivasan"?|| ||</p>

					<p class="f4">Idha, bhikkhave, therassa Bhikkhuno evaɱ hoti:|| ||</p>

					<p class="f4">'Thero pi maɱ na vadeyya||<br />
					majjhimo pi maɱ na vadeyya||<br />
					navo pi maɱ na vadeyya||<br />
					theram p'ahaɱ na vadeyyaɱ||<br />
					majjhimam p'ahaɱ na vadeyyaɱ||<br />
					navam p'ahaɱ na vadeyyaɱ.|| ||</p>

					<p class="f4">Thero ce pi maɱ vadeyya ahitānukampī maɱ vadeyya no hitānukampī no ti naɱ vadeyyaɱ viheseyyam pi naɱ passam pi'ssa na paṭikareyyaɱ.|| ||</p>

					<p class="f4">Majjhimo ce pi maɱ vadeyya navo ce pi maɱ vadeyya ahitānukampī maɱ vadeyya no hitānukampī no ti naɱ vadeyyaɱ||<br />
					viheseyyam pi naɱ passam pi'ssa na paṭikareyyaɱ.|| ||</p>

					<p class="f4">Majjhimassa pi Bhikkhuno evaɱ hoti:|| ||</p>

					<p class="f4">'Thero pi maɱ na vadeyya||<br />
					majjhimo pi maɱ na vadeyya||<br />
					navo pi maɱ na vadeyya||<br />
					theram p'ahaɱ na vadeyyaɱ||<br />
					majjhimam p'ahaɱ na vadeyyaɱ||<br />
					navam p'ahaɱ na vadeyyaɱ.|| ||</p>

					<p class="f4">Thero ce pi maɱ vadeyya ahitānukampī maɱ vadeyya no hitānukampī no ti naɱ vadeyyaɱ viheseyyam pi naɱ passam pi'ssa na paṭikareyyaɱ.|| ||</p>

					<p class="f4">Majjhimo ce pi maɱ vadeyya navo ce pi maɱ vadeyya ahitānukampī maɱ vadeyya no hitānukampī no ti naɱ vadeyyaɱ,||<br />
					viheseyyam pi naɱ passam pi'ssa na paṭikareyyaɱ.|| ||</p>

					<p class="f4">Navassa pi Bhikkhuno evaɱ hoti:|| ||</p>

					<p class="f4">'Thero pi maɱ na vadeyya||<br />
					majjhimo pi maɱ na vadeyya||<br />
					navo pi maɱ na vadeyya||<br />
					theram p'ahaɱ na vadeyyaɱ||<br />
					majjhimam p'ahaɱ na vadeyyaɱ||<br />
					navam p'ahaɱ na vadeyyaɱ.|| ||</p>

					<p class="f4">Thero ce pi maɱ vadeyya ahitānukampī maɱ vadeyya no hitānukampī no ti naɱ vadeyyaɱ viheseyyam pi naɱ <a id="pg79"><span class="f2 g"><b>[79]</b></span></a> passam pi'ssa na paṭikareyyaɱ.|| ||</p>

					<p class="f4">Majjhimo ce pi maɱ vadeyya||<br />
					navo ce pi maɱ vadeyya||<br />
					ahitānukampī maɱ vadeyya||<br />
					no hitānukampī no ti naɱ vadeyyaɱ||<br />
					viheseyyam pi naɱ passam pi'ssa na paṭikareyyaɱ.|| ||</p>

					<p class="f4">Evaɱ kho bhikkhave asantasannivāso hoti evaɱ ca asanto sannivasanti.|| ||</p>

					<p class="f4">Kathañ ca bhikkhave santasannivāso hoti?|| ||</p>

					<p class="f4">Kathañ ca santo sannivasanti?|| ||</p>

					<p class="f4">Idha, bhikkhave, therassa Bhikkhuno evaɱ hoti:|| ||</p>

					<p class="f4">'Thero pi maɱ vadeyya,||<br />
					majjhimo pi maɱ vadeyya,||<br />
					navo pi maɱ vadeyya;||<br />
					theram p'ahaɱ vadeyyaɱ,||<br />
					majjhimam p'ahaɱ vadeyyaɱ,||<br />
					navam pahaɱ vadeyyaɱ.|| ||</p>

					<p class="f4">Thero ce pi maɱ vadeyya hitānukampī maɱ vadeyya,||<br />
					no ahitānukappī sādhū ti naɱ vadeyyaɱ,||<br />
					na naɱ viheseyyaɱ passam pi'ssa paṭikareyyaɱ.|| ||</p>

					<p class="f4">'Majjhimo ce pi maɱ vadeyya,||<br />
					navo ce pi maɱ vadeyya,||<br />
					hitānukampī maɱ vadeyya,||<br />
					no ahitānukampī sādhū ti naɱ vadeyyaɱ,||<br />
					na naɱ viheseyyaɱ,||<br />
					passam pi'ssa paṭikareyyaɱ.|| ||</p>

					<p class="f4">Majjhimassa pi Bhikkhuno evaɱ hoti:|| ||</p>

					<p class="f4">'Thero pi maɱ vadeyya,||<br />
					majjhimo pi maɱ vadeyya,||<br />
					navo pi maɱ vadeyya;||<br />
					theram p'ahaɱ vadeyyaɱ,||<br />
					majjhimam p'ahaɱ vadeyyaɱ,||<br />
					navam p'ahaɱ vadeyyaɱ.|| ||</p>

					<p class="f4">'Thero ce pi maɱ vadeyya,||<br />
					hitānukampī maɱ vadeyya,||<br />
					no ahitānukampī,||<br />
					sādhū ti naɱ vadeyyaɱ,||<br />
					na naɱ viheseyyaɱ passam pi'ssa paṭikareyyaɱ.|| ||</p>

					<p class="f4">'Majjhimo ce pi maɱ vadeyya,||<br />
					navo ce pi maɱ vadeyya,||<br />
					hitānukampī maɱ vadeyya,||<br />
					no ahitānukampī,||<br />
					sādhū ti naɱ vadeyyaɱ,||<br />
					na naɱ viheseyyaɱ,||<br />
					passam pi'ssa paṭikareyyaɱ.|| ||</p>

					<p class="f4">Navassa pi Bhikkhuno evaɱ hoti:|| ||</p>

					<p class="f4">'Thero pi maɱ vadeyya,||<br />
					majjhimo pi maɱ vadeyya,||<br />
					navo pi maɱ vadeyya,||<br />
					theram p'ahaɱ vadeyyaɱ,||<br />
					majjhamampahaɱ vadeyyaɱ,||<br />
					navampahaɱ vadeyyaɱ.|| ||</p>

					<p class="f4">'Thero ce pi maɱ vadeyya,||<br />
					hitānukampī maɱ vadeyya,||<br />
					no ahitānukappī,||<br />
					sādhū ti naɱ vadeyyaɱ,||<br />
					na naɱ viheseyyaɱ passam pi'ssa paṭikareyyaɱ.|| ||</p>

					<p class="f4">'Majjhimo ce pi maɱ vadeyya,||<br />
					navo ce pi maɱ vadeyya,||<br />
					hitānukampī maɱ vadeyya,||<br />
					no ahitānukampī,||<br />
					sādhū ti naɱ vadeyyaɱ,||<br />
					na naɱ viheseyyaɱ,||<br />
					passam pi'ssa paṭikareyyaɱ.|| ||</p>

					<p class="f4">Evaɱ kho bhikkhave santasannivāso hoti.|| ||</p>
					
					<p class="f4">Evaɱ ca santo sannivasantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p62" href="../../../../backmatter/indexes/sutta/an/idx_02_dukanipata.htm#p62">Sutta 62</a></h4>
					
					<p class="f4"><span class="f3">[<a id="p62.1">62.1</a>][<a href="../../../../dhamma-vinaya/pts/an/02_twos/an02.051-062.wood.pts.htm#p62.1">pts</a>]</span> "Yasmiɱ bhikkhave adhikaraṇe ubhato vacīsaɱsāro diṭṭhipalāso cetaso āghāto appaccayo anabhiraddhī ajjhat- <a id="pg80"><span class="f2 g"><b>[80]</b></span></a> taɱ avupasantaɱ hoti tasm'etaɱ bhikkhave adhikaraṇe pāṭikaŋkhaɱ dīghattāya kharattāya vāḷattāya saɱvattissati,||<br />
					bhikkhū ca na phāsuɱ vihari-s-santi.|| ||</p>

					<p class="f4">Yasmiñ ca kho bhikkhave adhikaraṇe ubhato vacīsaɱsāro diṭṭhipalāso cetaso āghāto appaccayo anabhiraddhī ajjhattaɱ suvūpasannaɱ hoti tasm'etaɱ bhikkhave adhikaraṇe pāṭikaŋkhaɱ na dīghattāya kharattāya vāḷattāya saɱvattissati,||<br />
					bhikkhū ca phāsuɱ viharissantī" ti.|| ||</p>

					<p>&nbsp;</p>

					<p class="ctr">Puggala Vagga Chaṭṭha</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>