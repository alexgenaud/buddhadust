<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Dukanipata. A wide-raṅging presentation of aspects of the Buddha's system which consist of two concepts. Suttas 41-50." />
<title>AN 2 41-50: Parisa vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara-Nikāya<br />
					II. Dukanipāta<br />
					V. Parisā Vagga</h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr c"><a id="p41" href="../../../../backmatter/indexes/sutta/an/idx_02_dukanipata.htm#p41">Sutta 41</a></h4>

					<p class="f4"><span class="f3">[<a id="p41.1" href="../../../../dhamma-vinaya/pali/an/02_twos/an02.031-040.pali.bd.htm#p41.1">41.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p41.1">pts</a>]</span> <a id="pg70"><span class="f2 g"><b>[70]</b></span></a> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Uttānā ca parisā gambhīrā ca parisā.|| ||</p>

					<p class="f4">Katamā ca bhikkhave uttānā parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū uddhatā honti unnalā capalā mukharā vikiṇṇa-vācā muṭṭhassatī asampajānā asamāhitā vibbhanta-cittā pākat'indriyā.|| ||</p>

					<p class="f4">Ayaɱ vuccati bhikkhave uttānā parisā.|| ||</p>

					<p class="f4">Katamā ca bhikkhave gambhīrā parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū anuddhatā honti anunnalā acapalā amukharā avikinṇa-vācā upatthikasatī sampajānā samāhitā ek'agga-cittā saɱvut'indriyā.|| ||</p>

					<p class="f4">Ayaɱ vuccati bhikkhave gambhīrā parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ gambhīrā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p42" href="../../../../backmatter/indexes/sutta/an/idx_02_dukanipata.htm#p42">Sutta 42</a></h4>

					<p class="f4"><span class="f3">[<a id="p42.1" href="../../../../dhamma-vinaya/pali/an/02_twos/an02.031-040.pali.bd.htm#p42.1">42.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p42.1">pts</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Vaggā ca parisā, samaggā ca parisā.|| ||</p>

					<p class="f4">Katamā ca bhikkhave vaggā parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū bhaṇḍanajātā kalaha-jātā vivādāpannā añña-maññaɱ mukha-sattīhi vitudantā viharanti.|| ||</p>

					<p class="f4">Ayaɱ vuccati bhikkhave vaggā parisā.|| ||</p>

					<p class="f4">Katamā ca bhikkhave samaggā parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū samaggā sammodamānā avivadamanā khīrodakībhūtā añña-maññaɱ piyacakkhūhi sampassantā viharanti.|| ||</p>

					<p class="f4">Ayaɱ vuccati bhikkhave samaggā parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ samaggā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p43" href="../../../../backmatter/indexes/sutta/an/idx_02_dukanipata.htm#p43">Sutta 43</a></h4>

					<p class="f4"><span class="f3">[<a id="p43.1" href="../../../../dhamma-vinaya/pali/an/02_twos/an02.031-040.pali.bd.htm#p43.1">43.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p43.1">pts</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Anaggavatī ca parisā, aggavatī ca parisā.<span class="f3"><sup>[<a id="fn1" href="#n1">1</a>]</sup></span>|| ||</p>

					<p class="f4"> <a id="pg71"><span class="f2 g"><b>[71]</b></span></a> Katamā ca bhikkhave anaggavatī parisā?|| ||</p>

					<p class="f4">Idha, bhikkhave, yassaɱ parisāyaɱ therā bhikkhū bāhulīkā honti sāthalikā vokkamane pubbaṅgamā paviveke nikkhitta-dhurā,||<br />
					na viriyaɱ ārabhanti appattassa pattiyā anadhi-gatassa adhigamāya asacchi-katassa sacchi-kiriyāya,||<br />
					tesaɱ pacchimā janatā diṭṭh'ānugatiɱ āpajjati.|| ||</p>

					<p class="f4">Sā pi hoti bāhulikā sāthalikā vokkamane pubbaṅgamā paviveke nikkhitta-dhurā,||<br />
					na viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Ayaɱ vuccati bhikkhave anaggavatī parisā.|| ||</p>

					<p class="f4">Katamā ca bhikkhave aggavatī parisā?|| ||</p>

					<p class="f4">Idha, bhikkhave, yassaɱ parisāyaɱ therā bhikkhū na bāhulikā honti na sāthalikā,||<br />
					vokkamane nikkhitta-dhurā paviveke pubbaṅgamā viriyaɱ ārabhanti,||<br />
					appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Tesaɱ pacchimā janatā diṭṭh'ānugatiɱ āpajjati.|| ||</p>

					<p class="f4">Sā pi hoti na bāhulikā na sāthalikā,||<br />
					vokkamane nikkhitta-dhurā paviveke pubbaṅgamā,||<br />
					viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Ayaɱ vuccati bhikkhave aggavatī parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ aggavatī parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p44" href="../../../../backmatter/indexes/sutta/an/idx_02_dukanipata.htm#p44">Sutta 44</a></h4>

					<p class="f4"><span class="f3">[<a id="p44.1" href="../../../../dhamma-vinaya/pali/an/02_twos/an02.031-040.pali.bd.htm#p44.1">44.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p44.1">pts</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Anariyā ca parisā, ariyā ca parisā.<span class="f3"><sup>[<a id="fn2" href="#n2">2</a>]</sup></span>|| ||</p>

					<p class="f4">Katamā ca bhikkhave anariyā parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū idaɱ dukkhan ti yathā-bhūtaɱ na-p-pajānanti,||<br />
					ayaɱ dukkha-samudayo ti yathā-bhūtaɱ na-p-pajānanti,||<br />
					ayaɱ dukkha-nirodho ti yathā-bhūtaɱ na-p-pajānanti,||<br />
					ayaɱ dukkha-nirodha-gāminī paṭipadā ti yathā-bhūtaɱ na-p-pajānanti,||<br />
					ayaɱ vuccati bhikkhave anariyā parisā.|| ||</p>

					<p class="f4">Katamā ca bhikkhave ariyā parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū idaɱ dukkhan ti yathā-bhūtaɱ pajānanti,||<br />
					ayaɱ dukkha-samudayo ti yathā-bhūtaɱ <a id="pg72"><span class="f2 g"><b>[72]</b></span></a> pajānanti,||<br />
					ayaɱ dukkhanarodho ti yathā-bhūtaɱ pajānanti,||<br />
					ayaɱ dukkha-nirodha-gāminī paṭipadā ti yathā-bhūtaɱ pajānanti.|| ||</p>

					<p class="f4">Ayaɱ vuccati bhikkhave ariyā parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ ariyā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p45" href="../../../../backmatter/indexes/sutta/an/idx_02_dukanipata.htm#p45">Sutta 45</a></h4>

					<p class="f4"><span class="f3">[<a id="p45.1" href="../../../../dhamma-vinaya/pali/an/02_twos/an02.031-040.pali.bd.htm#p45.1">45.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p45.1">pts</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Parisa-kasaṭo ca parisa-maṇḍo ca.|| ||</p>

					<p class="f4">Katamo ca bhikkhave parisa-kasaṭo?|| ||</p>

					<p class="f4">Idha, bhikkhave, yassaɱ parisāyaɱ bhikkhū chand-ā-gatiɱ gacchanti,||<br />
					dos-ā-gatiɱ gacchanti,||<br />
					moh-ā-gatiɱ gacchanti,||<br />
					bhayāgatiɱ gacchanti.|| ||</p>

					<p class="f4">Ayaɱ vuccati bhikkhave parisa-kasaṭo.|| ||</p>

					<p class="f4">Katamo ca bhikkhave parisa-maṇḍo?|| ||</p>

					<p class="f4">Idha, bhikkhave, yassaɱ parisāyaɱ bhikkhū na chand-ā-gatiɱ gacchanti,||<br />
					na dos-ā-gatiɱ gacchanti,||<br />
					na moh-ā-gatiɱ gacchanti,||<br />
					na bhayāgatiɱ gacchanti.|| ||</p>

					<p class="f4">Ayaɱ vuccati bhikkhave parisa-maṇḍo.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ parisa-maṇḍo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p46" href="../../../../backmatter/indexes/sutta/an/idx_02_dukanipata.htm#p46">Sutta 46</a></h4>

					<p class="f4"><span class="f3">[<a id="p46.1" href="../../../../dhamma-vinaya/pali/an/02_twos/an02.031-040.pali.bd.htm#p46.1">46.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p46.1">pts</a>][<a href="../../../../dhamma-vinaya/ati/an/02_twos/an02.046.than.ati.htm#p46.1">than</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Ukkācita-vinītā parisā no paṭipucchā-vinītā,||<br />
					paṭipucchā-vinītā parisā no ukkācita-vinītā.|| ||</p>

					<p class="f4">Katamā ca bhikkhave ukkācita-vinītā parisā no paṭipucchā-vinītā?|| ||</p>

					<p class="f4">Idha, bhikkhave, yassaɱ parisāyaɱ bhikkhū ye te suttantā Tathāgatabhāsitā gambhīrā gambhīratthā lokuttarā suññatā-paṭisaññuttā.|| ||</p>

					<p class="f4">Tesu bhaññamānesu na sussūsanti na sotaɱ odahanti,||<br />
					na aññā-cittaɱ upaṭṭhapenti,||<br />
					na ca te dhamme uggahetabbaɱ pariyāpuṇitabbaɱ maññanti.|| ||</p>

					<p class="f4">Ye pana te suttantā kavikatā kāveyyā citta-k-kharā citta-vyañjanā bāhirakā sāvaka-bhāsitā.|| ||</p>

					<p class="f4">Tesu bhaññamānesu sussūsanti,||<br />
					sotaɱ odahanti,||<br />
					aññā-cittaɱ upaṭṭhapenti,||<br />
					te ca dhamme uggahetabbaɱ pariyāpuṇitabbaɱ maññanti.|| ||</p>

					<p class="f4">Te taɱ dhammaɱ pariyāpuṇitvā na c'eva añña-maññaɱ paṭipucchanti,||<br />
					na paṭiviva- <a id="pg73"><span class="f2 g"><b>[73]</b></span></a> ranti idaɱ kathaɱ imassa kvattho ti?|| ||</p>

					<p class="f4">Te avivaṭañ c'eva na vivaranti,||<br />
					anuttānīkatañ ca na uttānī-karontī ti.|| ||</p>

					<p class="f4">Aneka-vihitesu ca kaṅkhaṭṭhānīyesu dhammesu kaṅakhaɱ na paṭivinodenti.|| ||</p>

					<p class="f4">Ayaɱ vuccati bhikkhave ukkācita-vinītā parisā no paṭipucchā-vinītā.|| ||</p>

					<p class="f4">Katamā ca bhikkhave paṭipucchā-vinītā parisā no ukkācita-vinītā?|| ||</p>

					<p class="f4">Idha, bhikkhave, yassaɱ parisāyaɱ bhikkhū ye te suttantā,||<br />
					kavikatā kāveyyā citta-k-kharā citta-vyañjanā bāhirakā sāvaka-bhāsitā,||<br />
					tesu bhaññamānesu na sussūsanti,||<br />
					na sotaɱ odahanti,||<br />
					na aññā-cittaɱ upaṭṭhapenti,||<br />
					na ca te dhamme uggahetabbaɱ pariyāpuṇitabbaɱ maññanti.|| ||</p>

					<p class="f4">Ye pana te suttantā Tathāgata bhasitā gambhīrā gambhiratthā lokuttarā suññatā-paṭisaññuttā,||<br />
					tesu bhaññamānesu sussūsanti,||<br />
					sotaɱ odahanti,||<br />
					aññā-cittaɱ upaṭṭhapenti,||<br />
					te ca dhamme uggahetabbaɱ pariyāpuṇitabbaɱ maññanti.|| ||</p>

					<p class="f4">Te taɱ dhammaɱ pariyāpuṇitvā añña-maññaɱ paṭipucchanti,||<br />
					paṭivivaranti,||<br />
					idaɱ kathaɱ:|| ||</p>

					<p class="f4">Imassa kvattho ti?||<br />
					Te avivaṭañ c'eva vivaranti?|| ||</p>

					<p class="f4">Anuttānīkatañ ca uttānīɱ karonti,||<br />
					aneka-vihitesu ca kaṅkhaṭṭhānīyesu dhammesu kaṅkhaɱ paṭivinodenti.|| ||</p>

					<p class="f4">Ayaɱ vuccati bhikkhave paṭipucchā-vinītā parisā no ukkācita-vinītā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ paṭipucchā-vinītā parisā no ukkācita-vinītā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p47" href="../../../../backmatter/indexes/sutta/an/idx_02_dukanipata.htm#p47">Sutta 47</a></h4>

					<p class="f4"><span class="f3">[<a id="p47.1" href="../../../../dhamma-vinaya/pali/an/02_twos/an02.031-040.pali.bd.htm#p47.1">47.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p47.1">pts</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Āmisagaru parisā no Sad'Dhamma-garu,||<br />
					Sad'Dhamma-garu parisā no āmisagaru.|| ||</p>

					<p class="f4">Katamā ca bhikkhave āmisagaru parisā no Sad'Dhamma-garu?|| ||</p>

					<p class="f4">Idha, bhikkhave, yassaɱ parisāyaɱ bhikkhū gihīnaɱ odāta-vasanānaɱ sammukhā añña-maññassa vaṇṇaɱ bhāsanti,||<br />
					asuko Bhikkhu ubhato-bhāga-vimutto,||<br />
					asuko paññā- <a id="pg74"><span class="f2 g"><b>[74]</b></span></a> vimutto,||<br />
					asuko kāya-sakkhi,||<br />
					asuko diṭṭha-p-patto,||<br />
					asuko saddhā-vimutto,||<br />
					asuko dhamm'ānusārī,||<br />
					asuko saddh'ānusārī||<br />
					asuko sīlavā kalyāṇa-dhammo,||<br />
					asuko du-s-sīlo pāpa-dhammo ti.|| ||</p>

					<p class="f4">Te tena lābhaɱ labhanti.|| ||</p>

					<p class="f4">Te taɱ lābhaɱ labhitvā gathitā mucchitā ajjhopannā anādīnavadassāvino anissaraṇa-paññā paribhuñjanti.|| ||</p>

					<p class="f4">Ayaɱ vuccati bhikkhave āmisagaru parisā no Sad'Dhamma-garu.|| ||</p>

					<p class="f4">Katamā ca bhikkhave Sad'Dhamma-garu parisā no āmisagaru?|| ||</p>

					<p class="f4">Idha, bhikkhave, yassaɱ parisāyaɱ bhikkhū na gihīnaɱ odāta-vasanānaɱ sammukhā añña-maññassa vaṇṇaɱ bhāsanti,||<br />
					asuko Bhikkhu ubhato-bhāga-vimutto,||<br />
					asuko paññā-vimutto,||<br />
					asuko kāya-sakkhi,||<br />
					asuko diṭṭha-p-patto,||<br />
					asuko saddhā-vimutto,||<br />
					asuko dhamm'ānusārī,||<br />
					asuko saddh'ānusārī,||<br />
					asuko sīlavā kaḷyāṇadhammo,||<br />
					asuko du-s-sīlo pāpa-dhammo ti.|| ||</p>

					<p class="f4">Te tena lābhaɱ labhanti.|| ||</p>

					<p class="f4">Taɱ lābham pi labhitvā agathitā amucchitā anajjhopannā ādīnavadassāvino nissaraṇa-paññā paribhuñjanti.|| ||</p>

					<p class="f4">Ayaɱ vuccati bhikkhave Sad'Dhamma-garu parisā no āmisagaru.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ Sad'Dhamma-garu parisā no āmisagaru" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p48" href="../../../../backmatter/indexes/sutta/an/idx_02_dukanipata.htm#p48">Sutta 48</a></h4>

					<p class="f4"><span class="f3">[<a id="p48.1" href="../../../../dhamma-vinaya/pali/an/02_twos/an02.031-040.pali.bd.htm#p48.1">48.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p48.1">pts</a>]</span> "Dve'mā bhikkhave parisā.</p>

					<p class="f4">Katamā dve?|| ||</p>

					<p class="f4">Visamā ca parisā,||<br />
					samā ca parisā.|| ||</p>

					<p class="f4">Katamā ca bhikkhave visamā parisā?|| ||</p>

					<p class="f4">Idha, bhikkhave, yassaɱ parisāyaɱ adhammakammāni pavattanni,||<br />
					dhammakammāni nappavattanti.|| ||</p>

					<p class="f4">Avinayakammāni pavattanti,||<br />
					vinayakammāni nappavattanti.|| ||</p>

					<p class="f4">Adhammakammāni dippanti,||<br />
					dhammakammāni na dippanti.|| ||</p>

					<p class="f4">Avinayakammāni dippanti,||<br />
					vinayakammāni na dippanti.|| ||</p>

					<p class="f4">Ayaɱ vuccati bhikkhave visamā parisā.|| ||</p>

					<p class="f4">Visamattā bhikkhave parisāya adhammakammāni pavattanti,||<br />
					dhammakammāni nappa- <a id="pg75"><span class="f2 g"><b>[75]</b></span></a> vattanti avinayakammāni pavattanti,||<br />
					vinayakammāni nappavattanti.|| ||</p>

					<p class="f4">Adhammakammāni dippanti,||<br />
					dhammakammāni na dippanti.|| ||</p>

					<p class="f4">Avinayakammāni dippanti,||<br />
					vinayakammāni na dippanti.|| ||</p>

					<p class="f4">Katamā ca bhikkhave samā parisā?|| ||</p>

					<p class="f4">Idha, bhikkhave, yassaɱ parisāyaɱ dhammakammāni pavattanti,||<br />
					adhammakammāni nappavattanti.|| ||</p>

					<p class="f4">Vinayakammāni pavattanti,||<br />
					avinayakammāni nappavattanti.|| ||</p>

					<p class="f4">Dhammakammāni dippanti,||<br />
					adhammakammāni na dippanti.|| ||</p>

					<p class="f4">Vinayakammāni dippanti,||<br />
					avinayakammāni na dippanti.|| ||</p>

					<p class="f4">Ayaɱ vuccati bhikkhave samā parisā.|| ||</p>

					<p class="f4">Samattā bhikkhave parisāya dhammakammāni pavattanti,||<br />
					adhammakammāni nappavattanti.|| ||</p>

					<p class="f4">Vinayakammāni pavattanti,||<br />
					avinayakammāni nappavattanti.|| ||</p>

					<p class="f4">Dhammakammāni dippanti,||<br />
					adhammakammāni na dippanti.|| ||</p>

					<p class="f4">Vinayakammāni dippanti,||<br />
					avinayakammāni na dippanti.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ samā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p49" href="../../../../backmatter/indexes/sutta/an/idx_02_dukanipata.htm#p49">Sutta 49</a></h4>

					<p class="f4"><span class="f3">[<a id="p49.1" href="../../../../dhamma-vinaya/pali/an/02_twos/an02.031-040.pali.bd.htm#p49.1">49.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p49.1">pts</a>]</span> "Dve'mā bhikkhave parisā.|| ||</p>

					<p class="f4">Katamā dve, adhammikā ca parisā, dhammikā ca parisā.|| ||</p>

					<p class="f4">Katamā ca bhikkhave adhammikā parisā?|| ||</p>

					<p class="f4">Idha, bhikkhave, yassaɱ parisāyaɱ adhammakammāni pavattanti,||<br />
					dhammakammāni nappavattanti.|| ||</p>

					<p class="f4">Avinayakammāni pavattanti,||<br />
					vinayakammāni nappavattanti.|| ||</p>

					<p class="f4">Adhammakammāni dippanti,||<br />
					dhammakammāni na dippanti.|| ||</p>

					<p class="f4">Avinayakammāni dippanti,||<br />
					vinayakammāni na dippanti.|| ||</p>

					<p class="f4">Ayaɱ vuccati bhikkhave adhammikā parisā.|| ||</p>

					<p class="f4">Adhammikattā bhikkhave parisāya adhammakammāni pavattanti,||<br />
					dhammakammāni nappavattanti.|| ||</p>

					<p class="f4">Avinayakammāni pavattanti,||<br />
					vinayakammāni nappavattanti.|| ||</p>

					<p class="f4">Adhammakammāni dippanti,||<br />
					dhammakammāni na dippanti.|| ||</p>

					<p class="f4">Avinayakammāni dippanti,||<br />
					vinayakammāni na dippanti.|| ||</p>

					<p class="f4">Katamā ca bhikkhave dhammikā ca parisā.|| ||</p>

					<p class="f4">Idha, bhikkhave, yassaɱ parisāyaɱ dhammakammāni pavattanti,||<br />
					adhammakammāni nappavattanti.|| ||</p>

					<p class="f4">Vinayakammāni pavattanti,||<br />
					avinayakammāni nappavattanti.|| ||</p>

					<p class="f4">Dhammakammāni dippanti,||<br />
					adhammakammāni na dippanti.|| ||</p>

					<p class="f4">Vinayakammāni dippanti,||<br />
					avinayakammāni na dippanti.|| ||</p>

					<p class="f4">Ayaɱ vuccati bhikkhave dhammikā parisā.|| ||</p>

					<p class="f4">Dhammikattā bhikkhave parisāya dhammakammāni pavattanti,||<br />
					adhammakammāni nappavattanti.|| ||</p>

					<p class="f4">Vinayakammāni pavattanti,||<br />
					avinayakammāni nappavattanti.|| ||</p>

					<p class="f4">Dhammakammāni dippanti,||<br />
					adhammakammāni na dippanti.|| ||</p>

					<p class="f4">Vinayakammāni dippanti,||<br />
					avinayakammāni na dippanti.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ dhammikā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p50" href="../../../../backmatter/indexes/sutta/an/idx_02_dukanipata.htm#p50">Sutta 50</a></h4>

					<p class="f4"><span class="f3">[<a id="p50.1" href="../../../../dhamma-vinaya/pali/an/02_twos/an02.031-040.pali.bd.htm#p50.1">50.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p50.1">pts</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">ADhamma-vādinī ca parisā,||<br />
					Dhamma-vādinī ca parisā.|| ||</p>

					<p class="f4">Katamā ca bhikkhave aDhamma-vādinī parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū adhikaraṇaɱ ādiyanti dhammikaɱ vā adhammikaɱ vā.|| ||</p>

					<p class="f4">Te taɱ adhikaraṇaɱ ādiyitvā na c'eva añña-maññaɱ saññāpentī,||<br />
					na ca saññattiɱ upagacchanti,||<br />
					na ca nijjhāpenti,||<br />
					na ca nijjhattiɱ upagacchanti.|| ||</p>

					<p class="f4">Te asaññattibalā anijjhatti-balā appaṭinissagga- <a id="pg76"><span class="f2 g"><b>[76]</b></span></a> mantino tam eva adhikaraṇaɱ thāmasā parāmassa abhinivissa voharanti,||<br />
					idam eva saccaɱ mogham aññan ti.|| ||</p>

					<p class="f4">Ayaɱ vuccati bhikkhave aDhamma-vādinī parisā.|| ||</p>

					<p class="f4">Katamā ca bhikkhave Dhamma-vādinī parisā?|| ||</p>

					<p class="f4">Idha, bhikkhave, yassaɱ parisāyaɱ bhikkhū adhikaraṇaɱ ādiyanti,||<br />
					dhammikaɱ vā adhammikaɱ vā.|| ||</p>

					<p class="f4">Te taɱ adhikaraṇaɱ ādiyitvā añña-maññaɱ saññāpenti c'eva saññattiñ ca upagacchanti,||<br />
					nijjhāpenti c'eva nijjhattiñ ca upagacchanti.|| ||</p>

					<p class="f4">Te saññattibalā nijjhatti-balā paṭinissaggamantino na tam eva adhikaraṇaɱ thāmasā parāmassa abhinivissa voharanti,||<br />
					idam eva saccaɱ mogham aññan ti.|| ||</p>

					<p class="f4">Ayaɱ vuccati bhikkhave Dhamma-vādinī parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaɱ bhikkhave imāsaɱ dvinnaɱ parisānaɱ yad idaɱ Dhamma-vādinī parisā" ti.|| ||</p>

					<p>&nbsp;</p>

					<p class="ctr">Parisa Vagga Pañcama</p>

					<p class="ctr">Paṭhama Paṇṇāsaka Samatta</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> The order is reversed in PTS with the explanations as in the order here. The usual order of lists in the Pali goes from worst to best.</p>

					<p class="lgqt"><sup>[<a id="n2" href="#fn2">2</a>]</sup> The order is reversed in PTS with the explanations as in the order here.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>