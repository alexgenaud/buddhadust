<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Dukanipata. A wide-raṅging presentation of aspects of the Buddha's system which consist of two concepts. Suttas 41-50." />
<title>AN 2 41-50: Parisa vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara-Nikāya<br />
					II. Dukanipāta<br />
					V. Parisā Vagga</i></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr c"><a id="p41" href="../../../../backmatter/indexes/sutta/an/idx_02_dukanipata.htm#p41">Sutta 41</a></h4>

					<p class="f4"><span class="f3">[<a id="p41.1" href="../../../../dhamma-vinaya/pali/an/02_twos/an02.031-040.pali.bd.htm#p41.1">41.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p41.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p41.1">olds</a>]</span><a id="pg70"><span class="f2 g"><b>[70]</b></span></a> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Uttānā ca parisā,||<br />
					gambhīrā ca parisā.|| ||</p>

					<p class="f4">Katamā ca, bhikkhave,||<br />
					uttānā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					uddhatā honti,||<br />
					unnalā,||<br />
					capalā,||<br />
					mukharā,||<br />
					vikiṇṇa-vācā,||<br />
					muṭṭhassatī,||<br />
					asampajānā,||<br />
					asamāhitā,||<br />
					vibbhanta-cittā,||<br />
					pākat'indriyā;||<br />
					ayaṃ vuccati, bhikkhave,||<br />
					uttānā parisā.|| ||</p>

					<p class="f4">Katamā ca, bhikkhave,||<br />
					gambhīrā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					anuddhatā honti||<br />
					anunnalā||<br />
					acapalā||<br />
					amukharā||<br />
					avikinṇa-vācā||<br />
					upatthikasatī||<br />
					sampajānā||<br />
					samāhitā||<br />
					ek'agga-cittā||<br />
					saṃvut'indriyā.|| ||</p>

					<p class="f4">Ayaṃ vuccati, bhikkhave,||<br />
					gambhīrā parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaṃ, bhikkhave,||<br />
					imāsaṃ dvinnaṃ parisānaṃ,||<br />
					yad idaṃ gambhīrā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p42" href="../../../../backmatter/indexes/sutta/an/idx_02_dukanipata.htm#p42">Sutta 42</a></h4>

					<p class="f4"><span class="f3">[<a id="p42.1" href="../../../../dhamma-vinaya/pali/an/02_twos/an02.031-040.pali.bd.htm#p42.1">42.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p42.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p42.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Vaggā ca parisā,||<br />
					samaggā ca parisā.|| ||</p>

					<p class="f4">Katamā ca, bhikkhave,||<br />
					vaggā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					bhaṇḍanajātā,||<br />
					kalaha-jātā,||<br />
					vivādāpannā,||<br />
					añña-maññaṃ mukha-sattīhi||<br />
					vitudantā||<br />
					viharanti||<br />
					ayaṃ vuccati, bhikkhave,||<br />
					vaggā parisā.|| ||</p>

					<p class="f4">Katamā ca, bhikkhave,||<br />
					samaggā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					samaggā,||<br />
					sammodamānā,||<br />
					avivadamanā,||<br />
					khīrodakībhūtā,||<br />
					añña-maññaṃ piyacakkhūhi,||<br />
					sampassantā||<br />
					viharanti||<br />
					ayaṃ vuccati, bhikkhave,||<br />
					samaggā parisā.|| ||</p>

					<p class="f4">Imā kho, bhikkhave,||<br />
					 dve parisā.|| ||</p>

					<p class="f4">Etad aggaṃ, bhikkhave,||<br />
					imāsaṃ dvinnaṃ parisānaṃ||<br />
					yad idaṃ samaggā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p43" href="../../../../backmatter/indexes/sutta/an/idx_02_dukanipata.htm#p43">Sutta 43</a></h4>

					<p class="f4"><span class="f3">[<a id="p43.1" href="../../../../dhamma-vinaya/pali/an/02_twos/an02.031-040.pali.bd.htm#p43.1">43.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p43.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p43.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Anaggavatī ca parisā,||<br />
					aggavatī ca parisā.<span class="f1"><sup>[<a id="fn1" href="#n1">1</a>]</sup></span>|| ||</p>

					<p class="f4"><a id="pg71"><span class="f2 g"><b>[71]</b></span></a> Katamā ca bhikkhave anaggavatī parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ therā bhikkhū||<br />
					bāhulīkā honti||<br />
					sāthalikā||<br />
					vokkamane||<br />
					pubbaṅgamā||<br />
					paviveke nikkhitta-dhurā,||<br />
					na viriyaṃ ārabhanti||<br />
					appattassa pattiyā||<br />
					anadhigatassa adhigamāya,||<br />
					asacchikatassa sacchikiriyāya, —||<br />
					tesaṃ pacchimā janatā||<br />
					diṭṭhānugatiṃ āpajjati.|| ||</p>

					<p class="f4">Sā pi hoti bāhulikā,||<br />
					sāthalikā,||<br />
					vokkamane,||<br />
					pubbaṅgamā,||<br />
					paviveke nikkhitta-dhurā,||<br />
					na viriyaṃ ārabhati,||<br />
					appattassa pattiyā,||<br />
					anadhigatassa adhigamāya,||<br />
					asacchikatassa sacchikiriyāya.|| ||</p>

					<p class="f4">Ayaṃ vuccati bhikkhave anaggavatī parisā.|| ||</p>

					<p class="f4">Katamā ca, bhikkhave,||<br />
					aggavatī parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ therā bhikkhū,||<br />
					na bāhulikā honti,||<br />
					na sāthalikā,||<br />
					vokkamane,||<br />
					nikkhitta-dhurā paviveke,||<br />
					pubbaṅgamā viriyaṃ ārabhanti,||<br />
					appattassa pattiyā,||<br />
					anadhigatassa adhigamāya,||<br />
					asacchi-katassa sacchi-kiriyāya —||<br />
					tesaṃ pacchimā janatā||<br />
					diṭṭh'ānugatiṃ āpajjati.|| ||</p>

					<p class="f4">Sā pi hoti||<br />
					na bāhulikā||<br />
					na sāthalikā,||<br />
					vokkamane||<br />
					nikkhitta-dhurā paviveke||<br />
					pubbaṅgamā viriyaṃ ārabhati||<br />
					appattassa pattiyā||<br />
					anadhigatassa adhigamāya||<br />
					asacchi-katassa sacchi-kiriyāya.|| ||</p>

					<p class="f4">Ayaṃ vuccati bhikkhave||<br />
					aggavatī parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaṃ bhikkhave imāsaṃ dvinnaṃ parisānaṃ||<br />
					yad idaṃ aggavatī parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p44" href="../../../../backmatter/indexes/sutta/an/idx_02_dukanipata.htm#p44">Sutta 44</a></h4>

					<p class="f4"><span class="f3">[<a id="p44.1" href="../../../../dhamma-vinaya/pali/an/02_twos/an02.031-040.pali.bd.htm#p44.1">44.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p44.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p44.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Anariyā ca parisā, ariyā ca parisā.<span class="f1"><sup>[<a id="fn2" href="#n2">2</a>]</sup></span>|| ||</p>

					<p class="f4">Katamā ca bhikkhave anariyā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					'Idaṃ dukkhan' ti||<br />
					yathā-bhūtaṃ na-p-pajānanti,||<br />
					'Ayaṃ dukkha-samudayo' ti||<br />
					yathā-bhūtaṃ na-p-pajānanti,||<br />
					'Ayaṃ dukkha-nirodho' ti||<br />
					yathā-bhūtaṃ na-p-pajānanti,||<br />
					'Ayaṃ dukkha-nirodha-gāminī paṭipadā' ti||<br />
					yathā-bhūtaṃ na-p-pajānanti,||<br />
					ayaṃ vuccati bhikkhave||<br />
					anariyā parisā.|| ||</p>

					<p class="f4">Katamā ca, bhikkhave,||<br />
					ariyā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					'Idaṃ dukkhan' ti||<br />
					yathā-bhūtaṃ pajānanti,||<br />
					'Ayaṃ dukkha-samudayo' ti||<br />
					yathā-bhūtaṃ pajānanti,||<br />
					'Ayaṃ dukkha-narodho' ti||<br />
					yathā-bhūtaṃ pajānanti,||<br />
					'Ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānanti —||<br />
					ayaṃ vuccati bhikkhave||<br />
					ariyā parisā.|| ||</p>

					<p class="f4">Imā kho, bhikkhave, dve parisā.|| ||</p>

					<p class="f4">Etad aggaṃ, bhikkhave,||<br />
					imāsaṃ dvinnaṃ parisānaṃ||<br />
					yad idaṃ ariyā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p45" href="../../../../backmatter/indexes/sutta/an/idx_02_dukanipata.htm#p45">Sutta 45</a></h4>

					<p class="f4"><span class="f3">[<a id="p45.1" href="../../../../dhamma-vinaya/pali/an/02_twos/an02.031-040.pali.bd.htm#p45.1">45.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p45.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p45.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Parisa-kasaṭo ca||<br />
					parisa-maṇḍo ca.|| ||</p>

					<p class="f4">Katamo ca, bhikkhave,||<br />
					parisa-kasaṭo?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					chandāgatiṃ gacchanti,||<br />
					dosāgatiṃ gacchanti,||<br />
					mohāgatiṃ gacchanti,||<br />
					bhayāgatiṃ gacchanti.|| ||</p>

					<p class="f4">Ayaṃ vuccati, bhikkhave,||<br />
					parisa-kasaṭo.|| ||</p>

					<p class="f4">Katamo ca, bhikkhave,||<br />
					parisa-maṇḍo?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					na chandāgatiṃ gacchanti,||<br />
					na dosāgatiṃ gacchanti,||<br />
					na mohāgatiṃ gacchanti,||<br />
					na bhayāgatiṃ gacchanti.|| ||</p>

					<p class="f4">Ayaṃ vuccati, bhikkhave,||<br />
					parisa-maṇḍo.|| ||</p>

					<p class="f4">Imā kho, bhikkhave, dve parisā.|| ||</p>

					<p class="f4">Etad aggaṃ, bhikkhave,||<br />
					imāsaṃ dvinnaṃ parisānaṃ||<br />
					yad idaṃ parisa-maṇḍo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p46" href="../../../../backmatter/indexes/sutta/an/idx_02_dukanipata.htm#p46">Sutta 46</a></h4>

					<p class="f4"><span class="f3">[<a id="p46.1" href="../../../../dhamma-vinaya/pali/an/02_twos/an02.031-040.pali.bd.htm#p46.1">46.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p46.1">pts</a>][<a href="../../../../dhamma-vinaya/ati/an/02_twos/an02.046.than.ati.htm#p46.1">than</a>][<a href="../../../../dhamma-vinaya/bd/an/02_twos/an02.041-050.olds.bd.htm#p46.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Ukkācita-vinītā parisā||<br />
					no paṭipucchā-vinītā,||<br />
					paṭipucchā-vinītā parisā||<br />
					no ukkācita-vinītā.|| ||</p>

					<p class="f4">Katamā ca, bhikkhave,||<br />
					ukkācita-vinītā parisā||<br />
					no paṭipucchā-vinītā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					ye te suttantā Tathāgata-bhāsitā||<br />
					gambhīrā||<br />
					gambhīratthā||<br />
					lokuttarā||<br />
					suññatā-paṭisaṃyuttā,||<br />
					tesu bhaññamānesu,||<br />
					na sussūsanti,||<br />
					na sotaṃ odahanti,||<br />
					na aññā-cittaṃ upaṭṭhapenti,||<br />
					na ca te dhamme||<br />
					uggahetabbaṃ||<br />
					pariyāpuṇitabbaṃ||<br />
					maññanti.|| ||</p>

					<p class="f4">Ye pana te suttantā||<br />
					kavikatā kāveyyā||<br />
					citt'akkharā||<br />
					citta-vyañjanā bāhirakā||<br />
					sāvaka-bhāsitā,||<br />
					tesu bhaññamānesu||<br />
					sussūsanti,||<br />
					sotaṃ odahanti,||<br />
					aññā-cittaṃ upaṭṭhapenti,||<br />
					te ca dhamme||<br />
					uggahetabbaṃ||<br />
					pariyāpuṇitabbaṃ||<br />
					maññanti.|| ||</p>

					<p class="f4">Te taṃ dhammaṃ pariyāpuṇitvā||<br />
					na c'eva añña-maññaṃ||<br />
					paṭipucchanti,||<br />
					na paṭiviva- <a id="pg73"><span class="f2 g"><b>[73]</b></span></a> ranti:|| ||</p>

					<p class="f4">'Idaṃ kathaṃ?|| ||</p>

					<p class="f4">Imassa kvattho?' ti.</p>

					<p class="f4">Te avivaṭañ c'eva vivaranti.|| ||</p>

					<p class="f4">Te avivaṭañ c'eva||<br />
					na vivaranti,||<br />
					anuttānīkatañ ca||<br />
					na uttānī-karontī.|| ||</p>

					<p class="f4">Aneka-vihitesu ca||<br />
					kaṅkhaṭṭhānīyesu dhammesu kaṇakhaṃ||<br />
					na paṭivinodenti.|| ||</p>

					<p class="f4">Ayaṃ vuccati, bhikkhave,||<br />
					ukkācita-vinītā parisā||<br />
					no paṭipucchā-vinītā.|| ||</p>

					<p class="f4">Katamā ca, bhikkhave,||<br />
					paṭipucchā-vinītā parisā||<br />
					no ukkācita-vinītā?|| ||</p>

					<p class="f4">Idha, bhikkhave, yassaṃ parisāyaṃ bhikkhū ye te suttantā,||<br />
					kavikatā kāveyyā citta-k-kharā citta-vyañjanā bāhirakā sāvaka-bhāsitā,||<br />
					tesu bhaññamānesu na sussūsanti,||<br />
					na sotaṃ odahanti,||<br />
					na aññā-cittaṃ upaṭṭhapenti,||<br />
					na ca te dhamme uggahetabbaṃ pariyāpuṇitabbaṃ maññanti.|| ||</p>

					<p class="f4">Ye pana te suttantā Tathāgata bhasitā gambhīrā gambhiratthā lokuttarā suññatā-paṭisaññuttā,||<br />
					tesu bhaññamānesu sussūsanti,||<br />
					sotaṃ odahanti,||<br />
					aññā-cittaṃ upaṭṭhapenti,||<br />
					te ca dhamme uggahetabbaṃ pariyāpuṇitabbaṃ maññanti.|| ||</p>

					<p class="f4">Te taṃ dhammaṃ pariyāpuṇitvā añña-maññaṃ paṭipucchanti,||<br />
					paṭivivaranti:|| ||</p>

					<p class="f4">'Idaṃ kathaṃ?|| ||</p>

					<p class="f4">Imassa kvattho?' ti.</p>

					<p class="f4">Te avivaṭañ c'eva vivaranti.|| ||</p>

					<p class="f4">Anuttānīkatañ ca||<br />
					uttānīṃ karonti,||<br />
					aneka-vihitesu ca kaṅkhaṭṭhānīyesu dhammesu kaṅkhaṃ paṭivinodenti.|| ||</p>

					<p class="f4">Ayaṃ vuccati, bhikkhave,||<br />
					paṭipucchā-vinītā parisā||<br />
					no ukkācita-vinītā.|| ||</p>

					<p class="f4">Imā kho, bhikkhave,||<br />
					dve parisā.|| ||</p>

					<p class="f4">Etad aggaṃ bhikkhave imāsaṃ dvinnaṃ parisānaṃ||<br />
					yad idaṃ paṭipucchā-vinītā parisā||<br />
					no ukkācita-vinītā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p47" href="../../../../backmatter/indexes/sutta/an/idx_02_dukanipata.htm#p47">Sutta 47</a></h4>

					<p class="f4"><span class="f3">[<a id="p47.1" href="../../../../dhamma-vinaya/pali/an/02_twos/an02.031-040.pali.bd.htm#p47.1">47.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p47.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p47.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Āmisagaru parisā||<br />
					no Sad'Dhamma-garu,||<br />
					Sad'Dhamma-garu parisā||<br />
					no āmisagaru.|| ||</p>

					<p class="f4">Katamā ca bhikkhave āmisagaru parisā no Sad'Dhamma-garu?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					gihīnaṃ odāta-vasanānaṃ sammukhā||<br />
					añña-maññassa vaṇṇaṃ bhāsanti:|| ||</p>

					<p class="f4">'Asuko Bhikkhu ubhato-bhāga-vimutto,||<br />
					asuko paññā- <a id="pg74"><span class="f2 g"><b>[74]</b></span></a> vimutto,||<br />
					asuko kāya-sakkhi,||<br />
					asuko diṭṭha-p-patto,||<br />
					asuko saddhā-vimutto,||<br />
					asuko dhamm'ānusārī,||<br />
					asuko saddh'ānusārī||<br />
					asuko sīlavā kalyāṇa-dhammo,||<br />
					asuko du-s-sīlo pāpa-dhammo' ti.|| ||</p>

					<p class="f4">Te tena lābhaṃ labhanti.|| ||</p>

					<p class="f4">Te taṃ lābhaṃ labhitvā gathitā mucchitā ajjhopannā anādīnavadassāvino anissaraṇa-paññā paribhuñjanti.|| ||</p>

					<p class="f4">Ayaṃ vuccati bhikkhave āmisagaru parisā no Sad'Dhamma-garu.|| ||</p>

					<p class="f4">Katamā ca bhikkhave Sad'Dhamma-garu parisā no āmisagaru?|| ||</p>

					<p class="f4">Idha, bhikkhave, yassaṃ parisāyaṃ bhikkhū na gihīnaṃ odāta-vasanānaṃ sammukhā añña-maññassa vaṇṇaṃ bhāsanti,||<br />
					asuko Bhikkhu ubhato-bhāga-vimutto,||<br />
					asuko paññā-vimutto,||<br />
					asuko kāya-sakkhi,||<br />
					asuko diṭṭha-p-patto,||<br />
					asuko saddhā-vimutto,||<br />
					asuko dhamm'ānusārī,||<br />
					asuko saddh'ānusārī,||<br />
					asuko sīlavā kaḷyāṇadhammo,||<br />
					asuko du-s-sīlo pāpa-dhammo ti.|| ||</p>

					<p class="f4">Te tena lābhaṃ labhanti.|| ||</p>

					<p class="f4">Taṃ lābham pi labhitvā agathitā amucchitā anajjhopannā ādīnavadassāvino nissaraṇa-paññā paribhuñjanti.|| ||</p>

					<p class="f4">Ayaṃ vuccati bhikkhave Sad'Dhamma-garu parisā no āmisagaru.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaṃ bhikkhave imāsaṃ dvinnaṃ parisānaṃ yad idaṃ Sad'Dhamma-garu parisā no āmisagaru" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p48" href="../../../../backmatter/indexes/sutta/an/idx_02_dukanipata.htm#p48">Sutta 48</a></h4>

					<p class="f4"><span class="f3">[<a id="p48.1" href="../../../../dhamma-vinaya/pali/an/02_twos/an02.031-040.pali.bd.htm#p48.1">48.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p48.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p48.1">olds</a>]</span> "Dve'mā bhikkhave parisā.</p>

					<p class="f4">Katamā dve?|| ||</p>

					<p class="f4">Visamā ca parisā,||<br />
					sama ca parisā.|| ||</p>

					<p class="f4">Katamā ca bhikkhave visamā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ||<br />
					adhammakammāni pavattanni,||<br />
					dhammakammāni nappavattanti,||<br />
					avinayakammāni pavattanti,||<br />
					vinayakammāni nappavattanti,||<br />
					adhammakammāni dippanti,||<br />
					dhammakammāni na dippanti,||<br />
					avinayakammāni dippanti,||<br />
					vinayakammāni na dippanti,||<br />
					ayaṃ vuccati, bhikkhave,||<br />
					visamā parisā.|| ||</p>

					<p class="f4">Visamattā, bhikkhave, parisāya||<br />
					adhammakammāni pavattanti,||<br />
					dhammakammāni nappa- <a id="pg75"><span class="f2 g"><b>[75]</b></span></a> vattanti||<br />
					avinayakammāni pavattanti,||<br />
					vinayakammāni nappavattanti,||<br />
					adhammakammāni dippanti,||<br />
					dhammakammāni na dippanti,||<br />
					avinayakammāni dippanti,||<br />
					vinayakammāni na dippanti.|| ||</p>

					<p class="f4">Katamā ca bhikkhave sama parisā?|| ||</p>

					<p class="f4">Idha, bhikkhave,,||<br />
					yassaṃ parisāyaṃ||<br />
					dhammakammāni pavattanti,||<br />
					adhammakammāni nappavattanti,||<br />
					vinayakammāni pavattanti,||<br />
					avinayakammāni nappavattanti,||<br />
					dhammakammāni dippanti,||<br />
					adhammakammāni na dippanti,||<br />
					vinayakammāni dippanti,||<br />
					avinayakammāni na dippanti,||<br />
					ayaṃ vuccati, bhikkhave,||<br />
					samā parisā.|| ||</p>

					<p class="f4">Samattā, bhikkhave, parisāya||<br />
					dhammakammāni pavattanti,||<br />
					adhammakammāni nappavattanti,||<br />
					vinayakammāni pavattanti,||<br />
					avinayakammāni nappavattanti,||<br />
					dhammakammāni dippanti,||<br />
					adhammakammāni na dippanti,||<br />
					vinayakammāni dippanti,||<br />
					avinayakammāni na dippanti.|| ||</p>

					<p class="f4">Imā kho, bhikkhave,||<br />
					dve parisā.|| ||</p>

					<p class="f4">Etad aggaṃ, bhikkhave,||<br />
					imāsaṃ dvinnaṃ parisānaṃ||<br />
					yad idaṃ samā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p49" href="../../../../backmatter/indexes/sutta/an/idx_02_dukanipata.htm#p49">Sutta 49</a></h4>

					<p class="f4"><span class="f3">[<a id="p49.1" href="../../../../dhamma-vinaya/pali/an/02_twos/an02.031-040.pali.bd.htm#p49.1">49.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p49.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p49.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">Adhammikā ca parisā,||<br />
					dhammikā ca parisā.|| ||</p>

					<p class="f4">Katamā ca, bhikkhave,||<br />
					adhammikā parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ||<br />
					adhammakammāni pavattanti,||<br />
					dhammakammāni nappavattanti,||<br />
					avinayakammāni pavattanti,||<br />
					vinayakammāni nappavattanti,||<br />
					adhammakammāni dippanti,||<br />
					dhammakammāni na dippanti,||<br />
					avinayakammāni dippanti,||<br />
					vinayakammāni na dippanti,||<br />
					ayaṃ vuccati, bhikkhave,||<br />
					adhammikā parisā.|| ||</p>

					<p class="f4">Adhammikattā, bhikkhave,||<br />
					parisāya||<br />
					adhammakammāni pavattanti,||<br />
					dhammakammāni nappavattanti,||<br />
					avinayakammāni pavattanti,||<br />
					vinayakammāni nappavattanti,||<br />
					adhammakammāni dippanti,||<br />
					dhammakammāni na dippanti,||<br />
					avinayakammāni dippanti,||<br />
					vinayakammāni na dippanti.|| ||</p>

					<p class="f4">Katamā ca, bhikkhave,||<br />
					dhammikā ca parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ||<br />
					dhammakammāni pavattanti,||<br />
					adhammakammāni nappavattanti,||<br />
					vinayakammāni pavattanti,||<br />
					avinayakammāni nappavattanti,||<br />
					dhammakammāni dippanti,||<br />
					adhammakammāni na dippanti,||<br />
					vinayakammāni dippanti,||<br />
					avinayakammāni na dippanti,||<br />
					ayaṃ vuccati, bhikkhave,||<br />
					dhammikā parisā.|| ||</p>

					<p class="f4">Dhammikattā, bhikkhave,||<br />
					parisāya||<br />
					dhammakammāni pavattanti,||<br />
					adhammakammāni nappavattanti,||<br />
					Vinayakammāni pavattanti,||<br />
					avinayakammāni nappavattanti,||<br />
					Dhammakammāni dippanti,||<br />
					adhammakammāni na dippanti,||<br />
					Vinayakammāni dippanti,||<br />
					avinayakammāni na dippanti.|| ||</p>

					<p class="f4">Imā kho, bhikkhave,||<br />
					dve parisā.|| ||</p>

					<p class="f4">Etad aggaṃ, bhikkhave,||<br />
					imāsaṃ dvinnaṃ parisānaṃ,||<br />
					yad idaṃ dhammikā parisā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr c"><a id="p50" href="../../../../backmatter/indexes/sutta/an/idx_02_dukanipata.htm#p50">Sutta 50</a></h4>

					<p class="f4"><span class="f3">[<a id="p50.1" href="../../../../dhamma-vinaya/pali/an/02_twos/an02.031-040.pali.bd.htm#p50.1">50.1</a>][<a href="../../../../dhamma-vinaya/pts/an/02_twos/an02.041-050.wood.pts.htm#p50.1">pts</a>][<a href="../../../../dhamma-vinaya/bd/an/02_twos/an02.041-050.olds.bd.htm#p50.1">olds</a>]</span> "Dve'mā bhikkhave parisā.|| ||</p>

					<p class="f4">Katamā dve?|| ||</p>

					<p class="f4">A-Dhamma-vādinī ca parisā,||<br />
					Dhamma-vādinī ca parisā.|| ||</p>

					<p class="f4">Katamā ca, bhikkhave,||<br />
					a-Dhamma-vādinī parisā?|| ||</p>

					<p class="f4">Idha, bhikkhave,||<br />
					yassaṃ parisāyaṃ bhikkhū||<br />
					adhikaraṇaṃ ādiyanti||<br />
					dhammikaṃ vā||<br />
					adhammikaṃ vā.|| ||</p>

					<p class="f4">Te taṃ adhikaraṇaṃ ādiyitvā||<br />
					na c'eva añña-maññaṃ saññāpentī,||<br />
					na ca saññattiṃ upagacchanti,||<br />
					na ca nijjhāpenti,||<br />
					na ca nijjhattiṃ upagacchanti.|| ||</p>

					<p class="f4">Te asaññattibalā||<br />
					anijjhatti-balā||<br />
					appaṭinissagga- <a id="pg76"><span class="f2 g"><b>[76]</b></span></a> mantino||<br />
					tam eva adhikaraṇaṃ thāmasā parāmassa abhinivissa voharanti,||<br />
					'Idam eva saccaṃ mogham aññan' ti.|| ||</p>

					<p class="f4">Ayaṃ vuccati bhikkhave a-Dhamma-vādinī parisā.|| ||</p>

					<p class="f4">Katamā ca bhikkhave Dhamma-vādinī parisā?|| ||</p>

					<p class="f4">Idha, bhikkhave, yassaṃ parisāyaṃ bhikkhū adhikaraṇaṃ ādiyanti,||<br />
					dhammikaṃ vā adhammikaṃ vā.|| ||</p>

					<p class="f4">Te taṃ adhikaraṇaṃ ādiyitvā añña-maññaṃ saññāpenti c'eva saññattiñ ca upagacchanti,||<br />
					nijjhāpenti c'eva nijjhattiñ ca upagacchanti.|| ||</p>

					<p class="f4">Te saññattibalā nijjhatti-balā paṭinissaggamantino na tam eva adhikaraṇaṃ thāmasā parāmassa abhinivissa voharanti,||<br />
					'Idam eva saccaṃ mogham aññan' ti.|| ||</p>

					<p class="f4">Ayaṃ vuccati bhikkhave Dhamma-vādinī parisā.|| ||</p>

					<p class="f4">Imā kho bhikkhave dve parisā.|| ||</p>

					<p class="f4">Etad aggaṃ bhikkhave imāsaṃ dvinnaṃ parisānaṃ yad idaṃ Dhamma-vādinī parisā" ti.|| ||</p>

					<p>&nbsp;</p>

					<p class="ctr">Parisa Vagga Pañcama</p>

					<p class="ctr">Paṭhama Paṇṇāsaka Samatta</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> The order is reversed in PTS with the explanations as in the order here. The usual order of lists in the Pali goes from worst to best.</p>

					<p class="lgqt"><sup>[<a id="n2" href="#fn2">2</a>]</sup> The order is reversed in PTS with the explanations as in the order here.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>