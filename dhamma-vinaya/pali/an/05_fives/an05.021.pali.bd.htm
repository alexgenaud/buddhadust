<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 21. A Paticca Samuppada-like sutta showing the progressive interdependence of living respectfully and harmoniously with others, keeping the minor precepts, adhering to the seekers training, living ethically, understanding high views, and attaining serenity." />
<title>AN 5 21: Pathama Agarava Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					III: Pañc'aŋgika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p21">Sutta 21</a></h4>

					<h1>Paṭhama Agārava Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg14"><span class="f2 g"><b>[14]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.021.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.021.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"So vata bhikkhave bhikkhu agāravo appatisso asabhāgavuttiko:|| ||</p>

					<p class="f4">'Sabrahma-cārīsu ābhisamā-cārikaɱ dhammaɱ paripuressatī' ti||<br />
					n'etaɱ ṭhānaɱ vijjāti.|| ||</p>

					<p class="f4">'Ābhisamā-cārikaɱ <a id="pg15"><span class="f2 g"><b>[15]</b></span></a> dhammaɱ aparipūretvā sekkhaɱ dhammaɱ paripūressatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Sekhaɱ dhammaɱ aparipūretvā sīlāni paripūressatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Sīlāni aparipūretvā sammā-diṭṭhiɱ paripūressatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Sammā-diṭṭhiɱ aparipūretvā sammā-samādhiɱ paripuressatī' ti||<br />
					n'etaɱ ṭhānaɱ vijjati.|| ||</p>

					<p class="f4">2. So vata bhikkhave bhikkhu sagāravo sappatisso sabhāgavuttiko:|| ||</p>

					<p class="f4">'Sabrahma-cārīsu ābhisamā-cārikaɱ dhammaɱ paripūressatī'||<br />
					ti ṭhāname taɱ vijjati.|| ||</p>

					<p class="f4">'Ābhisamā-cārikaɱ dhammaɱ paripūretvā sekhaɱ dhammaɱ paripūressatī'||<br />
					ti ṭhāname taɱ vijjati.|| ||</p>

					<p class="f4">'Sekhaɱ dhammaɱ paripūretvā sīlāni paripūressatī' ti||<br />
					ṭhāname taɱ vijjati.|| ||</p>

					<p class="f4">'Sīlāni paripūretvā sammā-diṭaṭhiɱ paripūressatī' ti||<br />
					ṭhāname taɱ vijjati.|| ||</p>

					<p class="f4">'Sammā-diṭṭhiɱ paripūretvā sammā-samādhiɱ paripūressatī'||<br />
					ti ṭhāname taɱ vijjati.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>