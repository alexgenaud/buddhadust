<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 243. Five disadvantages to be looked for by one who has carried on badly in speech; five advantages to be looked for by one who has carried on well in speech." />
<title>AN 5 243: Vaci-Du-c-carita Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aŋguttara-Nikāya<br />
					Pañcaka-Nipāta<br />
					25. Du-c-carita Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p243">Sutta 243</a></h4>

					<h1>Vacī-Du-c-carita Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg267"><span class="f2 g"><b>[267]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.243.hare.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave ādīmavā vacī-du-c-carite.|| ||</p>

					<p class="f4">Katame pañca?|| ||</p>

					<p class="f4">2. Attā pi attānaɱ upavadati,||<br />
					anuvicca viññū garahanti,||<br />
					pāpako kitti-saddo abbhu-g-gacchati,||<br />
					sammūḷho kālaɱ karoti,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Ime kho bhikkhave pañca ādīnavā vacī-du-c-carite.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Pañc'ime bhikkhave ānisaɱsā vacī-sucarite.|| ||</p>

					<p class="f4">Katame pañca?|| ||</p>

					<p class="f4">4. Attā pi attānaɱ na upavadati,||<br />
					anuvicca viññū pasaɱ-santi,||<br />
					kalyāṇo kitti-saddo abbhu-g-gacchati,||<br />
					asa-m-mūḷho kālaɱ karoti,||<br />
					kāyassa bhedā param maraṇā sugatiɱ saggaɱ
					lokaɱ uppajjati.|| ||</p>

					<p class="f4">Ime kho bhikkhave pañca ānisaɱsā vacī-sucarite' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>