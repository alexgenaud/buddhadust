<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 22. A Paticca Samuppada-like sutta showing the progressive interdependence of living respectfully and harmoniously with others, keeping the minor precepts, adhering to the seekers training, fully developing ethical behavior, attaining every degree of serenity, and fully developing wisdom." />
<title>AN 5 22: Dutiya Agarava Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					III: Pañc'aŋgika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p22">Sutta 22</a></h4>

					<h1>Dutiya Agārava Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg15"><span class="f2 g"><b>[15]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.022.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.022.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"So vata bhikkhave bhikkhu agāravo appatisso asabhāgavuttiko:|| ||</p>

					<p class="f4">'Sabrahma-cārīsu ābhisamā-cārikaɱ dhammaɱ paripuressatī' ti||<br />
					n'etaɱ ṭhānaɱ vijjāti.|| ||</p>

					<p class="f4">'Ābhisamā-cārikaɱ dhammaɱ aparipūretvā sekkhaɱ dhammaɱ paripūressatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Sekhaɱ dhammaɱ aparipūretvā sīlāni paripūressatī' ti||<br />
					n'etaɱ ṭhānaɱ vijjati.|| ||</p>

					<p class="f4">'Sīla-k-khandhaɱ aparipūretvā samādhi-k-khandhaɱ paripūressatī', ti||<br />
					n'etaɱ ṭhānaɱ vijjati.|| ||</p>

					<p class="f4">'Samādhikkandhaɱ aparipūretvā paññā-k-khandhaɱ paripūressatī' ti||<br />
					n'etaɱ ṭhānaɱ vijjati.</P>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. So vata bhikkhave bhikkhu sagāravo sappatisso sabhāgavuttiko:|| ||</p>

					<p class="f4">'Sabrahma-cārīsu ābhisamā-cārikaɱ dhammaɱ paripūressatī' ti||<br />
					ṭhāname taɱ vijjati.|| ||</p>

					<p class="f4">'Ābhisamā-cārikaɱ dhammaɱ paripūretvā sekhaɱ dhammaɱ paripūressatī' ti||<br />
					ṭhāname taɱ vijjati.|| ||</p>

					<p class="f4">'Sekhaɱ dhammaɱ paripūretvā sīlāni paripūressatī' ti||<br />
					ṭhāname taɱ vijjati.|| ||</p>

					<p class="f4">'Sīla-k-khandhaɱ paripūretvā samādhi-k-khandhaɱ paripūressa' ti||<br />
					ṭhā-<a id="pg16"><span class="f2 g"><b>[16]</b></span></a> name taɱ vijjati.|| ||</p>

					<p class="f4">'Samādhi-k-khandhaɱ paripūretvā paññā-k-khandhaɱ paripūressatī' ti||<br />
					ṭhāname taɱ vijjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>