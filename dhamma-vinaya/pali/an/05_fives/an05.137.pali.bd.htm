<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 137. The Buddha lists five persons so greatly preoccupied that they sleep very little." />
<title>AN 5: 137: Appaɱ-Supati Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					14. Rāja Vaggo</h4>

					<h4 class="ctr"><a id="p137" href="../../../../backmatter/indexes/sutta/an/idx_05_pancakanipata.htm#p137">Sutta 137</a></h4>

					<h1>Appaɱ-Supati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg156"><span class="f2 g"><b>[156]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.137.hare.pts.htm#p1">pts</a>][<a href="../../../../dhamma-vinaya/bd/an/05_fives/an05.137.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañcame bhikkhave appaɱ rattiyā supanti bahuɱ jagganti.|| ||</p>

					<p class="f4">Katame pañca?|| ||</p>

					<p class="f4">Itthi bhikkhave puris-ā-dhippāyā appaɱ rattiyā supati,||<br />
					bahuɱ jaggati.|| ||</p>

					<p class="ctr c">&#9632;</p>

					<p class="f4">Puriso bhikkhave itthidhippāyo appaɱ rattiyā supati,||<br />
					bahuɱ jaggati.|| ||</p>

					<p class="ctr c">&#9632;</p>

					<p class="f4">Coro bhikkhave ādānādhippāyo appaɱ rattiyā supati,||<br />
					bahuɱ jaggati.|| ||</p>

					<p class="ctr c">&#9632;</p>

					<p class="f4">Rājā bhikkhave rājakaraṇiyesu yutto appaɱ rattiyā supati,||<br />
					bahuɱ jaggati.|| ||</p>

					<p class="ctr c">&#9632;</p>

					<p class="f4">Bhikkhu bhikkhave visaɱyogādhippāyo appaɱ rattayā supati,||<br />
					bahuɱ jaggati.|| ||</p>

					<p class="f4">Imehi kho bhikkhave pañca appaɱ rattiyā supanti,||<br />
					bahuɱ jagganti ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>