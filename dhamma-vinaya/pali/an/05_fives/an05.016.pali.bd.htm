<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 16. Between the power of faith, the power of energy, the power of mindfulness, the power of concentration, and the power of wisdom, the power of wisdom is considered the peak." />
<title>AN 5 16: Bala Agga Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					II: Bala Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p16">Sutta 16</a></h4>

					<h1>Dutiya Bala Agga Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.016.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.016.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Pañc'imāni bhikkhave balāni.|| ||</p>

					<p class="f4">Katamāni pañca?|| ||</p>

					<p class="f4">Saddhā-balaɱ,||<br />
					viriya-balaɱ,||<br />
					sati-balaɱ,||<br />
					samādhi-balaɱ,||<br />
					paññā-balaɱ.|| ||</p>

					<p class="f4">Imāni kho bhikkhave pañca-balāni.|| ||</p>

					<p class="ctr c">&#9632;</p>

					<p class="f4">Imesaɱ kho bhikkhave pañcannaɱ balānaɱ etaɱ aggaɱ,||<br />
					etaɱ saɱgāhikaɱ,||<br />
					etaɱ saɱghātaniyaɱ yad idaɱ paññā-balaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Seyyathā pi, bhikkhave, kuṭāgārassa etaɱ aggaɱ,||<br />
					etaɱ saɱgāhikaɱ,||<br />
					etaɱ saɱighātaniyaɱ yad idaɱ kuṭaɱ,||<br />
					evam eva kho, bhikkhave,||<br />
					imesaɱ pañcannaɱ sekha-balānaɱ etaɱ aggaɱ,||<br />
					etaɱ saɱgāhikaɱ,||<br />
					etaɱ saɱighātaniyaɱ yad idaɱ paññā-balaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tasmā'ti ha bhikkhave evaɱ sikkhitabbaɱ:|| ||</p>

					<p class="f4">'Saddhā-balena samannāgatā bhavissāma balena,||<br />
					hiri-balena samannāgatā bhavissāma balena,||<br />
					ottappa-balena samannāgatā bhavissāma balena,||<br />
					viriya-balena samannāgatā bhavissāma balena,||<br />
					paññā-balena samannāgatā bhavissāma balenā' ti.|| ||</p>

					<p class="f4">Evaɱ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>