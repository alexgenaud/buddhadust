<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 148. Guidlines for giving in the way a good man gives and details of the results of such giving." />
<title>AN 5 148: Sappurisa-Dāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					15. Tikaṇḍaki Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p148">Sutta 148</a></h4>

					<h1>Sappurisa-Dāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg172"><span class="f2 g"><b>[172]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.148.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.148.than.ati.htm#p1">than</a>][<a href="../../../../dhamma-vinaya/bd/an/05_fives/an05.148.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañc'imāni bhikkhave sappurisa-dānāni.|| ||</p>

					<p class="f4">Katamāni pañca?|| ||</p>

					<p class="f4">Saddhāya dānaṃ deti,||<br />
					sakkaccaṃ dānaṃ deti,||<br />
					kālena dānaṃ deti,||<br />
					anaggahita-citto dānaṃ deti,||<br />
					attāṇaṃ ca paraṃ ca anupabhacca dānaṃ deti.|| ||</p>

					<p class="ctr c">&#9632;</p>

					<p class="f4">Saddhāya kho pana bhikkhave dānaṃ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Abhirūpo ca hoti dassanīyo pāsādiko paramāya vaṇṇa-pokkha-ratāya samannāgato.|| ||</p>

					<p class="ctr c">&#9632;</p>

					<p class="f4">Sakkaccaṃ kho pana bhikkhave dānaṃ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Yepissa te honti puttāti vā dārāti vā dāsāti vā pessāti vā kamma-karāti vā,||<br />
					tepi sussūsanti,||<br />
					sotaṃ odahanti,||<br />
					aññā-cittaṃ upaṭṭhapenti.|| ||</p>

					<p class="ctr c">&#9632;</p>

					<p class="f4">Kālena kho pana bhikkhave dānaṃ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Kālāgatā c'assa atthā pacurā honti.|| ||</p>

					<p class="ctr c">&#9632;</p>

					<p class="f4">Anaggahita-citto khopana bhikkhave dānaṃ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Uḷāresu ca pañcasu kāma-guṇesu bhogāya cittaṃ namati.|| ||</p>

					<p class="ctr c">&#9632;</p>

					<p class="f4"><a id="pg173"><span class="f2 g"><b>[173]</b></span></a> Attānañ ca parañ ca anupahac ca kho pana bhikkhave dānaṃ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Na c'assa kuto ci bhogānaṃ upaghāto āgacchati aggito vā udakato vā rājato vā corato vā appiyadāyādato vā.|| ||</p>

					<p class="f4">Imāni kho bhikkhave pañca sappurisa-dānānī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>