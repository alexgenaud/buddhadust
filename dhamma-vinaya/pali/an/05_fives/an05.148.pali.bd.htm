<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 148. Guidlines for giving in the way a good man gives and details of the results of such giving." />
<title>AN 5 148: Sappurisa-Dāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					15. Tikaṇḍaki Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p148">Sutta 148</a></h4>

					<h1>Sappurisa-Dāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg172"><span class="f2 g"><b>[172]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.148.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.148.than.ati.htm#p1">than</a>][<a href="../../../../dhamma-vinaya/bd/an/05_fives/an05.148.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañc'imāni bhikkhave sappurisa-dānāni.|| ||</p>

					<p class="f4">Katamāni pañca?|| ||</p>

					<p class="f4">Saddhāya dānaɱ deti,||<br />
					sakkaccaɱ dānaɱ deti,||<br />
					kālena dānaɱ deti,||<br />
					anaggahita-citto dānaɱ deti,||<br />
					attāṇaɱ ca paraɱ ca anupabhacca dānaɱ deti.|| ||</p>

					<p class="ctr c">&#9632;</p>

					<p class="f4">Saddhāya kho pana bhikkhave dānaɱ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Abhirūpo ca hoti dassanīyo pāsādiko paramāya vaṇṇa-pokkha-ratāya samannāgato.|| ||</p>

					<p class="ctr c">&#9632;</p>

					<p class="f4">Sakkaccaɱ kho pana bhikkhave dānaɱ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Yepissa te honti puttāti vā dārāti vā dāsāti vā pessāti vā kamma-karāti vā,||<br />
					tepi sussūsanti,||<br />
					sotaɱ odahanti,||<br />
					aññā-cittaɱ upaṭṭhapenti.|| ||</p>

					<p class="ctr c">&#9632;</p>

					<p class="f4">Kālena kho pana bhikkhave dānaɱ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Kālāgatā c'assa atthā pacurā honti.|| ||</p>

					<p class="ctr c">&#9632;</p>

					<p class="f4">Anaggahita-citto khopana bhikkhave dānaɱ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Uḷāresu ca pañcasu kāma-guṇesu bhogāya cittaɱ namati.|| ||</p>

					<p class="ctr c">&#9632;</p>

					<p class="f4"><a id="pg173"><span class="f2 g"><b>[173]</b></span></a> Attānañ ca parañ ca anupahac ca kho pana bhikkhave dānaɱ datvā yattha yattha tassa dānassa vipāko nibbattati,||<br />
					aḍḍho ca hoti maha-d-dhano mahā-bhogo.|| ||</p>

					<p class="f4">Na c'assa kuto ci bhogānaɱ upaghāto āgacchati aggito vā udakato vā rājato vā corato vā appiyadāyādato vā.|| ||</p>

					<p class="f4">Imāni kho bhikkhave pañca sappurisa-dānānī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>