<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 162. Sāriputta elaborates with similes the methods for ridding themselves of hate which should be used by persons of various degrees of freedom from bad behavior and attainment of liberation." />
<title>AN 5 162: Dutiya Āghāta-Paṭivinaya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XVII. Āghāta Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p162">Sutta 162</a></h4>

					<h1>Dutiya Āghāta-Paṭivinaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg186"><span class="f2 g"><b>[186]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.162.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.162.than.ati.htm#p1">than</a>]</span> Evaɱ me sutaɱ:<span class="f3"><sup>[<a id="edfn1" href="#edn1">ed1</a>]</sup></span>|| ||</p>

							<p class="f4 in2"><i>Ekaɱ samayaɱ Bhagavā Sāvatthiyaɱ viharati.</i>|| ||</p>

							<p class="f4 in2"><i>Tatra kho Bhagavā bhikkhū āmantesi:</i>|| ||</p>

							<p class="f4 in2"><i>'Bhikkhavo' ti.</i>|| ||</p>

							<p class="f4 in2"><i>'Bhadante' ti te bhikkhū Bhagavato paccassosuɱ.</i>|| ||</p>

							<p class="f4 in2"><i>Bhagavā etad avoca:</i>|| ||</p>

							<p class="f4 in2"><i>Pañc'ime bhikkhave āghāta-paṭivinayā,||<br />
							yattha bhikkhuno uppanno āghāto sbbaso paṭivinetabbo.</i>|| ||</p>

							<p class="f4 in2"><i>Katame pañca?</i>|| ||</p>

							<p class="f4 in2"><i>Yasmiɱ bhikkhave, puggale āghāto jāyetha,||<br />
							mettā tasmiɱ puggale bhāvetabbā.</i>|| ||</p>

							<p class="f4 in2"><i>Evaɱ tasmiɱ puggale āghāto paṭivinetabbo.</i>|| ||</p>

							<p class="f4 in2"><i>Yasmiɱ bhikkhave, puggale āghāto jāyetha,||<br />
							karuṇā tasmiɱ puggale bhāvetabbā.</i>|| ||</p>

							<p class="f4 in2"><i>Evaɱ tasmiɱ puggale āghāto paṭivinetabbo.</i>|| ||</p>

							<p class="f4 in2"><i>Yasmiɱ bhikkhave, puggale āghāto jāyetha,||<br />
							upekkhā tasmiɱ puggale bhāvetabbā.</i>|| ||</p>

							<p class="f4 in2"><i>Evaɱ tasmiɱ puggale āghāto paṭivinetabbo.</i>|| ||</p>

							<p class="f4 in2"><i>Yasmiɱ bhikkhave, puggale āghāto jāyetha,||<br />
							asati amanisikāro tasmiɱ puggale āpajjitabbā.</i>|| ||</p>

							<p class="f4 in2"><i>Evaɱ tasmiɱ puggale āghāto paṭivinetabbo.</i>|| ||</p>

							<p class="f4 in2"><i>Yasmiɱ bhikkhave, puggale āghāto jāyetha,||<br />
							kammassakatā tasmiɱ puggale adhiṭṭhātabbā:</i>|| ||</p>

							<p class="f4 in2"><i>"Kammassako ayam āyasmā||<br />
							kamma-dāyādo||<br />
							kamma-yoni||<br />
							kamma-bandhu||<br />
							kamma-paṭisaraṇo,||<br />
							yaɱ kammaɱ karissati kalyāṇaɱ vā||<br />
							pāpakaɱ vā,||<br />
							tassa dāyādo bhavissatī" ti.</i>|| ||</p>

							<p class="f4 in2"><i>Evaɱ tasmiɱ puggale āghāto paṭivinetabbo.</i>|| ||</p>

							<p class="f4 in2"><i>Ime kho bhikkhave, pañca āghāta-paṭivinayā yattha bhikkhuno uppanno āghāto sabbaso paṭivinetabbo ti.</i>|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra kho āyasmā Sāriputto bhikkhū āmantehi:|| ||</p>

					<p class="f4">"Āvuso Bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Pañc'ime āvuso, āghāta-paṭivinayā yattha bhikkhuno uppanno āghāto sabbaso paṭivinetabbo.|| ||</p>

					<p class="f4">Katame pañca?|| ||</p>

					<p class="f4">Idh'āvuso, ekacco puggalo aparisuddha-kāya-samā-cāro hoti||<br />
					parisuddha-vacī-samā-cāro.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo aparisuddha-vacī-samā-cāro hoti parisuddha-kāya-samā-cāro.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo aparisuddha-kāya-samā-cāro hoti aparisuddha-vacī-samā-cāro,||<br />
					labhati ca kālena kalaɱ cetaso vivaraɱ,||<br />
					cetaso pasādaɱ.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo aparisuddha-kāya-samā-cāro hoti aparisuddha-vacī-samā-cāro,||<br />
					na ca labhati <a id="pg187"><span class="f2 g"><b>[187]</b></span></a> kālena kālaɱ cetaso vivaraɱ,||<br />
					cetaso pasādaɱ.|| ||</p>

					<p class="f4">Eva-rūpe pi āvuso puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo parisuddha-kāya-samā-cāro hoti||<br />
					parisuddha-vacī-samā-cāro,||<br />
					labhati ca kālena kālaɱ cetaso vivaraɱ,||<br />
					cetaso pasādaɱ.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tatr'āvuso, yvāyaɱ puggalo aparisuddha-kāya-samā-cāro parisuddha-vacī-samā-cāro.|| ||</p>

					<p class="f4">Kathaɱ tasmiɱ puggale āghāto paṭivinetabbo?|| ||</p>

					<p class="f4">Seyyathā pi āvuso,||<br />
					bhikkhu paɱsu-kūliko rathiyāya nantakaɱ disvā vāmena pādena niggahetvā dakkhiṇena pādena vitthāretvā yo tattha sāro taɱ paripāṭetvā ādāya pakkameyya.|| ||</p>

					<p class="f4">Evam eva kho āvuso, yvāyaɱ puggalo aparisuddha-kāya-samā-cāro||<br />
					parisuddha-vacī-samā-cāro,||<br />
					yāssa aparisuddha-kāya-samā-cāratā,||<br />
					na sā'ssa tasmiɱ samaye mana-sikātabbā.|| ||</p>

					<p class="f4">Yā ca khvāssa parisuddha-vacī-samā-cāratā,||<br />
					sā'ssa tasmiɱ samaye mana-sikātabbā.|| ||</p>

					<p class="f4">Evaɱ tasmiɱ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Tatr'āvuso, yvāyaɱ puggalo aparisuddha-vacī-samā-cāro||<br />
					parisuddha-kāya-samā-cāro.|| ||</p>

					<p class="f4">Kathaɱ tasmiɱ puggale āghāto paṭivinetabbo?|| ||</p>

					<p class="f4">Seyyathā pi āvuso, pokkharaṇi sevāla-paṇaka-pariyonaddhā,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito.|| ||</p>

					<p class="f4">So taɱ pokkharaṇiɱ ogāhetvā ubhohi hatthehi iticitica sevāla-paṇakaɱ apavyuhitvā añjalinā pivitvā pakkameyya.|| ||</p>

					<p class="f4">Evam eva kho <a id="pg188"><span class="f2 g"><b>[188]</b></span></a> āvuso yvāyaɱ puggalo aparisuddha-vacī-samā-cāro||<br />
					parisuddha-kāya-samā-cāro,||<br />
					yāssa aparisuddha-vacī-samā-cāratā,||<br />
					na sā'ssa tasmiɱ samaye mana-sikātabbā.|| ||</p>

					<p class="f4">Yā ca khvāssa parisuddha-kāya-samā-cāratā,||<br />
					sā'ssa|| ||</p>

					<p class="f4">Tasmiɱ samaye mana-sikātabbā.|| ||</p>

					<p class="f4">Evaɱ tasmiɱ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Tatr'āvuso, yvāyaɱ puggalo aparisuddha-kāya-samā-cāro||<br />
					aparisuddha-vacī-samā-cāro,||<br />
					labhati ca kālena kālaɱ cetaso vivaraɱ cetaso pasādaɱ.|| ||</p>

					<p class="f4">Kathaɱ tasmiɱ puggale āghāto paṭivinetabbo?|| ||</p>

					<p class="f4">Seyyathā pi āvuso parittaɱ gopade udakaɱ,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito.|| ||</p>

					<p class="f4">Tassa evam assa:|| ||</p>

					<p class="f4">"Idaɱ kho parittaɱ gopadake udakaɱ,||<br />
					svāhaɱ añjalinā vā pivissāmi bhājanena vā,||<br />
					khobhessāmī pi taɱ,||<br />
					loḷessāmī pi taɱ,||<br />
					apeyyam pi taɱ karissāmi.|| ||</p>

					<p class="f4">Yan nūnāhaɱ catuguṇḍiko nipatitvā gopītakaɱ pivitvā pakkameyyanti.|| ||</p>

					<p class="f4">So catuguṇḍiko nipatitvā gopītakaɱ pivitvā pakkameyya.|| ||</p>

					<p class="f4">Evam eva kho āvuso,||<br />
					yvāyaɱ puggalo aparisuddha-kāya-samā-cāro,||<br />
					aparisuddha-vacī-samā-cāro,||<br />
					labhati ca kālena kālaɱ cetaso vivaraɱ cetaso pasādaɱ,||<br />
					yāssa aparisuddha-kāya-samā-cāratā,||<br />
					na sā'ssa tasmiɱ samaye mana-sikātabbā.|| ||</p>

					<p class="f4">Yāpissa aparisuddha-vacī-samā-cāratā,||<br />
					na sāpissa tasmiɱ samaye mana-sikātabbā.|| ||</p>

					<p class="f4">Yaɱ ca kho so labhati kālena kālaɱ cetaso <a id="pg189"><span class="f2 g"><b>[189]</b></span></a> vivaraɱ cetaso pasādaɱ,||<br />
					tad ev'assa tasmiɱ samaye mana-sikātabbaɱ.|| ||</p>

					<p class="f4">Evaɱ tasmiɱ puggale aghāto paṭivinetabbo.|| ||</p>

					<p class="ctr c">&#9632;</p>

					<p class="f4">Tatr'āvuso, yvāyaɱ puggalo aparisuddha-kāya-samā-cāro aparisuddha-vacī-samā-cāro,||<br />
					labhati ca kālena kālaɱ cetaso vivaraɱ cetaso pasādaɱ.|| ||</p>

					<p class="f4">Kathaɱ tasmiɱ puggale āghāto paṭivinetabbo?|| ||</p>

					<p class="f4">Seyyathā pi āvuso, puriso ābādhiko dukkhito bāḷha-gilāno addhāna-magga-paṭi-panno,||<br />
					tassa purato pissa dūre gāmo,||<br />
					pacchato pissa dūre gāmo,||<br />
					so na labheyya sappāyāni bhojanāni,||<br />
					na labheyya sappāyāni bhesajjāni,||<br />
					na labheyya paṭirūpaɱ upaṭṭhākaɱ,||<br />
					na labheyya gāmantanāyakaɱ.|| ||</p>

					<p class="f4">Tam enaɱ aññataro puriso passeyya addhāna-magga-paṭi-panno.|| ||</p>

					<p class="f4">So tasmiɱ purise kāruññaɱ yeva upaṭṭhāpeyya,||<br />
					anuddayaɱ yeva upaṭṭhāpeyya,||<br />
					anukampaɱ yeva upaṭṭhāpeyya:|| ||</p>

					<p class="f4">"Ahovatāyaɱ puriso labheyya sappāyāni bhojanāni,||<br />
					labheyya spapāyāni bhesajjāni,||<br />
					labheyya paṭirūpaɱ upaṭṭhākaɱ,||<br />
					labheyya gāmantanāyakaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Māyaɱ puriso idh'eva anaya-vyasanaɱ āpajjati evam eva kho āvuso yvāyaɱ puggalo aparisuddha-kāya-samā-cāro aparisuddha-vacī-samā-cāro,||<br />
					na ca labhati kālena kālaɱ cetaso vivaraɱ cetaso pasādaɱ,||<br />
					eva-rūpe pi āvuso, puggale kāruññaɱ eva upa-ṭ-ṭh-ā-petabbaɱ,||<br />
					anuddayāyeva upa-ṭ-ṭh-ā-petabbā,||<br />
					anukampāyeva upa-ṭ-ṭh-ā-petabbā.|| ||</p>

					<p class="f4">"Ahovatāyaɱ āyasmā kāya-du-c-caritaɱ pahāya kāya-su-caritaɱ bhāveyya,||<br />
					vacī-du-c-caritaɱ pahāya vaci-su-caritaɱ bhāveyya,||<br />
					mano-du-c-caritaɱ pahāya mano-su-caritaɱ bhāveyya|| ||</p>

					<p class="f4">Taɱ kissa hetu?|| ||</p>

					<p class="f4">Māyaɱ āyasmā kāyassa bhedā param maraṇā apāyaɱ duggatiɱ vinipātaɱ Nirayaɱ uppajji" ti.|| ||</p>

					<p class="f4">Evaɱ tasmiɱ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4"><a id="pg190"><span class="f2 g"><b>[190]</b></span></a> Tatr'āvuso, yvāyaɱ puggalo parisuddha-kāya-samā-cāro parisuddhavavīsamā-cāro,||<br />
					labhati ca kālena kālaɱ cetaso vivaraɱ cetaso pasādaɱ.|| ||</p>

					<p class="f4">Kathaɱ tasmiɱ pugale āghāto paṭivinetabbo?|| ||</p>

					<p class="f4">Seyyathā pi āvuso, pokkharaṇi acchodikā sātodikā sītodikā setakā supatitthā ramaṇīyā nānārukkhehi sañchannā,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito so taɱ pokkharaṇiɱ ogāhetvā nahātvā ca pivitvā ca pacc'uttaritvā tatth'eva rukkhacchāyāya nisīdeyya vā nipajjeyya vā|| ||</p>

					<p class="f4">Evam eva kho āvuso, yvāyaɱ puggalo parisuddha-kāya-samā-cāro parisuddha-vacī-samā-cāro,||<br />
					labhati vā kālena kālaɱ cetaso vivaraɱ cetaso pasādaɱ,||<br />
					yāpissa parisuddha-kāya-samā-cāratā,||<br />
					sāpissa tasmiɱ samaye mana-sikātabbā.|| ||</p>

					<p class="f4">Yāpissa parisuddha-vacī-samā-cāratā sāpissa tasmiɱ samaye mana-sikātabbā.|| ||</p>

					<p class="f4">Yam pi so labhati kālena kālaɱ cetaso vivaraɱ cetaso pasādaɱ,||<br />
					tam pi'ssa tasmiɱ samaye mana-sikātabbaɱ.|| ||</p>

					<p class="f4">Evaɱ tasmiɱ puggale āghāto paṭivinetabbo.|| ||</p>

					<p class="f4">Samantapāsādikaɱ āvuso puggalaɱ āgamma cittaɱ pasīdati.|| ||</p>

					<p class="f4">Ime kho āvuso pañca āghāta-paṭivinayā yattha bhikkhuno uppanno āghāto sabbaso paṭivinetabbo ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The following section is <a href="../../../../dhamma-vinaya/pts/an/05_fives/an05.161.hare.pts.htm">AN 5.161</a> which I suggest is to be taken as the Nidana for this sutta. I further suggest that this pattern should be considered wherever a Nidana is missing and the sutta begins "Then ..." or "There, then..."</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>