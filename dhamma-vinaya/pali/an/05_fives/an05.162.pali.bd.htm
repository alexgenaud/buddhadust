<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 162. Sāriputta elaborates with similes the methods for ridding themselves of hate which should be used by persons of various degrees of freedom from bad behavior and attainment of liberation." />
<title>AN 5 162: Dutiya Āghāta-Paṭivinaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka-Nipāta<br />
					XVII. Āghāta Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p162">Sutta 162</a></h4>

					<h1>Dutiya Āghāta-Paṭivinaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg186"><span class="f2 g"><b>[186]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.162.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.162.than.ati.htm#p1">than</a>]</span> Evaṃ me sutaṃ:<span class="f3"><sup>[<a id="edfn1" href="#edn1">ed1</a>]</sup></span>|| ||</p>

							<p class="f4 in2"><i>Ekaṃ samayaṃ Bhagavā Sāvatthiyaṃ viharati.</i>|| ||</p>

							<p class="f4 in2"><i>Tatra kho Bhagavā bhikkhū āmantesi:</i>|| ||</p>

							<p class="f4 in2"><i>'Bhikkhavo' ti.</i>|| ||</p>

							<p class="f4 in2"><i>'Bhadante' ti te bhikkhū Bhagavato paccassosuṃ.</i>|| ||</p>

							<p class="f4 in2"><i>Bhagavā etad avoca:</i>|| ||</p>

							<p class="f4 in2"><i>Pañc'ime bhikkhave āghāta-paṭivinayā,||<br />
							yattha bhikkhuno uppanno āghāto sbbaso paṭivinetabbo.</i>|| ||</p>

							<p class="f4 in2"><i>Katame pañca?</i>|| ||</p>

							<p class="f4 in2"><i>Yasmiṃ bhikkhave, puggale āghāto jāyetha,||<br />
							mettā tasmiṃ puggale bhāvetabbā.</i>|| ||</p>

							<p class="f4 in2"><i>Evaṃ tasmiṃ puggale āghāto paṭivinetabbo.</i>|| ||</p>

							<p class="f4 in2"><i>Yasmiṃ bhikkhave, puggale āghāto jāyetha,||<br />
							karuṇā tasmiṃ puggale bhāvetabbā.</i>|| ||</p>

							<p class="f4 in2"><i>Evaṃ tasmiṃ puggale āghāto paṭivinetabbo.</i>|| ||</p>

							<p class="f4 in2"><i>Yasmiṃ bhikkhave, puggale āghāto jāyetha,||<br />
							upekkhā tasmiṃ puggale bhāvetabbā.</i>|| ||</p>

							<p class="f4 in2"><i>Evaṃ tasmiṃ puggale āghāto paṭivinetabbo.</i>|| ||</p>

							<p class="f4 in2"><i>Yasmiṃ bhikkhave, puggale āghāto jāyetha,||<br />
							asati amanisikāro tasmiṃ puggale āpajjitabbā.</i>|| ||</p>

							<p class="f4 in2"><i>Evaṃ tasmiṃ puggale āghāto paṭivinetabbo.</i>|| ||</p>

							<p class="f4 in2"><i>Yasmiṃ bhikkhave, puggale āghāto jāyetha,||<br />
							kammassakatā tasmiṃ puggale adhiṭṭhātabbā:</i>|| ||</p>

							<p class="f4 in2"><i>"Kammassako ayam āyasmā||<br />
							kamma-dāyādo||<br />
							kamma-yoni||<br />
							kamma-bandhu||<br />
							kamma-paṭisaraṇo,||<br />
							yaṃ kammaṃ karissati kalyāṇaṃ vā||<br />
							pāpakaṃ vā,||<br />
							tassa dāyādo bhavissatī" ti.</i>|| ||</p>

							<p class="f4 in2"><i>Evaṃ tasmiṃ puggale āghāto paṭivinetabbo.</i>|| ||</p>

							<p class="f4 in2"><i>Ime kho bhikkhave, pañca āghāta-paṭivinayā yattha bhikkhuno uppanno āghāto sabbaso paṭivinetabbo ti.</i>|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatra kho āyasmā Sāriputto bhikkhū āmantehi:|| ||</p>

					<p class="f4">"Āvuso Bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Pañc'ime āvuso, āghāta-paṭivinayā yattha bhikkhuno uppanno āghāto sabbaso paṭivinetabbo.|| ||</p>

					<p class="f4">Katame pañca?|| ||</p>

					<p class="f4">Idh'āvuso, ekacco puggalo a-parisuddha-kāya-samā-cāro hoti||<br />
					parisuddha-vacī-samā-cāro.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo a-parisuddha-vacī-samā-cāro hoti parisuddha-kāya-samā-cāro.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo a-parisuddha-kāya-samā-cāro hoti a-parisuddha-vacī-samā-cāro,||<br />
					labhati ca kālena kalaṃ cetaso vivaraṃ,||<br />
					cetaso pasādaṃ.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo a-parisuddha-kāya-samā-cāro hoti a-parisuddha-vacī-samā-cāro,||<br />
					na ca labhati <a id="pg187"><span class="f2 g"><b>[187]</b></span></a> kālena kālaṃ cetaso vivaraṃ,||<br />
					cetaso pasādaṃ.|| ||</p>

					<p class="f4">Eva-rūpe pi āvuso puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Idha pana āvuso, ekacco puggalo parisuddha-kāya-samā-cāro hoti||<br />
					parisuddha-vacī-samā-cāro,||<br />
					labhati ca kālena kālaṃ cetaso vivaraṃ,||<br />
					cetaso pasādaṃ.|| ||</p>

					<p class="f4">Eva-rūpe pi āvuso, puggale āghāto paṭivinetabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tatr'āvuso, yvāyaṃ puggalo a-parisuddha-kāya-samā-cāro parisuddha-vacī-samā-cāro.|| ||</p>

					<p class="f4">Kathaṃ tasmiṃ puggale āghāto paṭivinetabbo?|| ||</p>

					<p class="f4">Seyyathā pi āvuso,||<br />
					bhikkhu paṃsu-kūliko rathiyāya nantakaṃ disvā vāmena pādena niggahetvā dakkhiṇena pādena vitthāretvā yo tattha sāro taṃ paripāṭetvā ādāya pakkameyya.|| ||</p>

					<p class="f4">Evam eva kho āvuso, yvāyaṃ puggalo a-parisuddha-kāya-samā-cāro||<br />
					parisuddha-vacī-samā-cāro,||<br />
					yāssa a-parisuddha-kāya-samā-cāratā,||<br />
					na sā'ssa tasmiṃ samaye mana-sikātabbā.|| ||</p>

					<p class="f4">Yā ca khvāssa parisuddha-vacī-samā-cāratā,||<br />
					sā'ssa tasmiṃ samaye mana-sikātabbā.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Tatr'āvuso, yvāyaṃ puggalo a-parisuddha-vacī-samā-cāro||<br />
					parisuddha-kāya-samā-cāro.|| ||</p>

					<p class="f4">Kathaṃ tasmiṃ puggale āghāto paṭivinetabbo?|| ||</p>

					<p class="f4">Seyyathā pi āvuso, pokkharaṇi sevāla-paṇaka-pariyonaddhā,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito.|| ||</p>

					<p class="f4">So taṃ pokkharaṇiṃ ogāhetvā ubhohi hatthehi iticitica sevāla-paṇakaṃ apavyuhitvā añjalinā pivitvā pakkameyya.|| ||</p>

					<p class="f4">Evam eva kho <a id="pg188"><span class="f2 g"><b>[188]</b></span></a> āvuso yvāyaṃ puggalo a-parisuddha-vacī-samā-cāro||<br />
					parisuddha-kāya-samā-cāro,||<br />
					yāssa a-parisuddha-vacī-samā-cāratā,||<br />
					na sā'ssa tasmiṃ samaye mana-sikātabbā.|| ||</p>

					<p class="f4">Yā ca khvāssa parisuddha-kāya-samā-cāratā,||<br />
					sā'ssa|| ||</p>

					<p class="f4">Tasmiṃ samaye mana-sikātabbā.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">Tatr'āvuso, yvāyaṃ puggalo a-parisuddha-kāya-samā-cāro||<br />
					a-parisuddha-vacī-samā-cāro,||<br />
					labhati ca kālena kālaṃ cetaso vivaraṃ cetaso pasādaṃ.|| ||</p>

					<p class="f4">Kathaṃ tasmiṃ puggale āghāto paṭivinetabbo?|| ||</p>

					<p class="f4">Seyyathā pi āvuso parittaṃ gopade udakaṃ,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito.|| ||</p>

					<p class="f4">Tassa evam assa:|| ||</p>

					<p class="f4">"Idaṃ kho parittaṃ gopadake udakaṃ,||<br />
					svāhaṃ añjalinā vā pivissāmi bhājanena vā,||<br />
					khobhessāmī pi taṃ,||<br />
					loḷessāmī pi taṃ,||<br />
					apeyyam pi taṃ karissāmi.|| ||</p>

					<p class="f4">Yan nūn-ā-haṃ catuguṇḍiko nipatitvā gopītakaṃ pivitvā pakkameyyanti.|| ||</p>

					<p class="f4">So catuguṇḍiko nipatitvā gopītakaṃ pivitvā pakkameyya.|| ||</p>

					<p class="f4">Evam eva kho āvuso,||<br />
					yvāyaṃ puggalo a-parisuddha-kāya-samā-cāro,||<br />
					a-parisuddha-vacī-samā-cāro,||<br />
					labhati ca kālena kālaṃ cetaso vivaraṃ cetaso pasādaṃ,||<br />
					yāssa a-parisuddha-kāya-samā-cāratā,||<br />
					na sā'ssa tasmiṃ samaye mana-sikātabbā.|| ||</p>

					<p class="f4">Yāpissa a-parisuddha-vacī-samā-cāratā,||<br />
					na sāpissa tasmiṃ samaye mana-sikātabbā.|| ||</p>

					<p class="f4">Yaṃ ca kho so labhati kālena kālaṃ cetaso <a id="pg189"><span class="f2 g"><b>[189]</b></span></a> vivaraṃ cetaso pasādaṃ,||<br />
					tad ev'assa tasmiṃ samaye mana-sikātabbaṃ.|| ||</p>

					<p class="f4">Evaṃ tasmiṃ puggale aghāto paṭivinetabbo.|| ||</p>

					<p class="ctr c">&#9632;</p>

					<p class="f4">Tatr'āvuso, yvāyaṃ puggalo a-parisuddha-kāya-samā-cāro a-parisuddha-vacī-samā-cāro,||<br />
					labhati ca kālena kālaṃ cetaso vivaraṃ cetaso pasādaṃ.|| ||</p>

					<p class="f4">Kathaṃ tasmiṃ puggale āghāto paṭivinetabbo?|| ||</p>

					<p class="f4">Seyyathā pi āvuso, puriso ābādhiko dukkhito bāḷha-gilāno addhāna-magga-paṭipanno,||<br />
					tassa purato pissa dūre gāmo,||<br />
					pacchato pissa dūre gāmo,||<br />
					so na labheyya sappāyāni bhojanāni,||<br />
					na labheyya sappāyāni bhesajjāni,||<br />
					na labheyya paṭirūpaṃ upaṭṭhākaṃ,||<br />
					na labheyya gāmantanāyakaṃ.|| ||</p>

					<p class="f4">Tam enaṃ aññataro puriso passeyya addhāna-magga-paṭipanno.|| ||</p>

					<p class="f4">So tasmiṃ purise kāruññaṃ yeva upaṭṭhāpeyya,||<br />
					anuddayaṃ yeva upaṭṭhāpeyya,||<br />
					anukampaṃ yeva upaṭṭhāpeyya:|| ||</p>

					<p class="f4">"Ahovatāyaṃ puriso labheyya sappāyāni bhojanāni,||<br />
					labheyya spapāyāni bhesajjāni,||<br />
					labheyya paṭirūpaṃ upaṭṭhākaṃ,||<br />
					labheyya gāmantanāyakaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Māyaṃ puriso idh'eva anaya-vyasanaṃ āpajjati evam eva kho āvuso yvāyaṃ puggalo a-parisuddha-kāya-samā-cāro a-parisuddha-vacī-samā-cāro,||<br />
					na ca labhati kālena kālaṃ cetaso vivaraṃ cetaso pasādaṃ,||<br />
					eva-rūpe pi āvuso, puggale kāruññaṃ eva upa-ṭ-ṭh-ā-petabbaṃ,||<br />
					anuddayāyeva upa-ṭ-ṭh-ā-petabbā,||<br />
					anukampāyeva upa-ṭ-ṭh-ā-petabbā.|| ||</p>

					<p class="f4">"Ahovatāyaṃ āyasmā kāya-du-c-caritaṃ pahāya kāya-su-caritaṃ bhāveyya,||<br />
					vacī-du-c-caritaṃ pahāya vaci-su-caritaṃ bhāveyya,||<br />
					mano-du-c-caritaṃ pahāya mano-su-caritaṃ bhāveyya|| ||</p>

					<p class="f4">Taṃ kissa hetu?|| ||</p>

					<p class="f4">Māyaṃ āyasmā kāyassa bhedā param maraṇā apāyaṃ duggatiṃ vinipātaṃ Nirayaṃ uppajji" ti.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4"><a id="pg190"><span class="f2 g"><b>[190]</b></span></a> Tatr'āvuso, yvāyaṃ puggalo parisuddha-kāya-samā-cāro parisuddhavavīsamā-cāro,||<br />
					labhati ca kālena kālaṃ cetaso vivaraṃ cetaso pasādaṃ.|| ||</p>

					<p class="f4">Kathaṃ tasmiṃ pugale āghāto paṭivinetabbo?|| ||</p>

					<p class="f4">Seyyathā pi āvuso, pokkharaṇi acchodikā sātodikā sītodikā setakā supatitthā ramaṇīyā nānārukkhehi sañchannā,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito so taṃ pokkharaṇiṃ ogāhetvā nahātvā ca pivitvā ca pacc'uttaritvā tatth'eva rukkhacchāyāya nisīdeyya vā nipajjeyya vā|| ||</p>

					<p class="f4">Evam eva kho āvuso, yvāyaṃ puggalo parisuddha-kāya-samā-cāro parisuddha-vacī-samā-cāro,||<br />
					labhati vā kālena kālaṃ cetaso vivaraṃ cetaso pasādaṃ,||<br />
					yāpissa parisuddha-kāya-samā-cāratā,||<br />
					sāpissa tasmiṃ samaye mana-sikātabbā.|| ||</p>

					<p class="f4">Yāpissa parisuddha-vacī-samā-cāratā sāpissa tasmiṃ samaye mana-sikātabbā.|| ||</p>

					<p class="f4">Yam pi so labhati kālena kālaṃ cetaso vivaraṃ cetaso pasādaṃ,||<br />
					tam pi'ssa tasmiṃ samaye mana-sikātabbaṃ.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="f4">Samantapāsādikaṃ āvuso puggalaṃ āgamma cittaṃ pasīdati.|| ||</p>

					<p class="f4">Ime kho āvuso pañca āghāta-paṭivinayā yattha bhikkhuno uppanno āghāto sabbaso paṭivinetabbo ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The following section is <a href="../../../../dhamma-vinaya/pts/an/05_fives/an05.161.hare.pts.htm">AN 5.161</a> which I suggest is to be taken as the Nidana for this sutta. I further suggest that this pattern should be considered wherever a Nidana is missing and the sutta begins "Then ..." or "There, then..."</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>