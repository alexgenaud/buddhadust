<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 136. The Buddha likens five things that inspire a king's son to viceroyalty to five things that inspire a bhikkhu to attaining destruction of the corrupting influences." />
<title>AN 5: 136: Dutiya Patthanā Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					14. Rāja Vaggo</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p136">Sutta 136</a></h4>

					<h1>Dutiya Patthanā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.136.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave, aṅgehi samannāgato rañño khattiyassa muddhā-vasittassa jeṭṭho putto oparajjaṃ pattheti.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, rañño khattiyassa muddhā-vasittassa jeṭṭho putto ubhato sujāto hoti mātito ca pitito ca,||<br />
					saṃsuddha gahaṇiko,||<br />
					yāva sattamā pitā-mah'ayugā.|| ||</p>

					<p class="ctr c">&#9632;</p>

					<p class="f4">Akkhitto anupakkuṭṭho jāti-vādena.|| ||</p>

					<p class="ctr c">&#9632;</p>

					<p class="f4">Abhirūpo hoti dassaniyo pāsādiko paramāya vaṇṇa-pokkha-ratāya samannāgato mātā-pitunnaṃ piyo hoti manāpo.|| ||</p>

					<p class="ctr c">&#9632;</p>

					<p class="f4">Balakāyassa piyo hoti manāpo.|| ||</p>

					<p class="ctr c">&#9632;</p>

					<p class="f4">Paṇḍito hoti viyatto medhāvi paṭibalo atitānāgatapacc'uppanno atthe cintetuṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tassa evaṃ hoti:|| ||</p>

					<p class="f4">'Ahaṃ kho'mhi ubhato sujāto mātito ca pitito ca, saṃsuddhagahaṇiko,||<br />
					yāva sattamā pitā-mah'ayugā akkhitto anupakkuṭṭho jāti-vādena.|| ||</p>

					<p class="f4">Kasmāhaṃ oparajjaṃ na pattheyyaṃ?|| ||</p>

					<p class="ctr c">&#9632;</p>

					<p class="f4">Ahaṃ kho'mhi abhirūpo dassaniyo pāsādiko paramāya vaṇaṇapokkharatāya samannāgato.|| ||</p>

					<p class="f4">Kasamāhaṃ oparajjaṃ na pattheyyaṃ?|| ||</p>

					<p class="ctr c">&#9632;</p>

					<p class="f4">Ahaṃ kho'mhi mātā-pitunnaṃ piyo manāpo.|| ||</p>

					<p class="f4">Kasamāhaṃ oparajjaṃ na pattheyyaṃ?|| ||</p>

					<p class="ctr c">&#9632;</p>

					<p class="f4"><a id="pg155"><span class="f2 g"><b>[155]</b></span></a> Ahaṃ kho'mhi balakāyassa piyo manāpo.|| ||</p>

					<p class="f4">Kasmāhaṃ oparajjaṃ na pattheyyaṃ?|| ||</p>

					<p class="ctr c">&#9632;</p>

					<p class="f4">Ahaṃ kho'mhi paṇḍito viyatto medhāvi paṭibalo atitānāgatapacc'uppanne atthe cintetuṃ.|| ||</p>

					<p class="f4">Kasmāhaṃ oparajjaṃ na pattheyyan ti?|| ||</p>

					<p class="f4">Imehi kho bhikkhave pañcahi aṅgehi samannāgato rañño khattiyassa muddhā-vasittassa jeṭṭho putto oparajjaṃ pattheti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evam eva kho bhikkhave pañcahi dhammehi samannāgato bhikkhu āsavānaṃ khayaṃ pattheti.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu sīlavā hoti Pātimokkha-saṃvara-saṃvuto viharati ācāra-gocara-sampanno,||<br />
					aṇumattesu vajjesu bhaya-dassāvi samādāya sikkhati sikkhā-padesu.</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sanni-cayo.|| ||</p>

					<p class="ctr c">&#9632;</p>

					<p class="f4">Ye te dhammā ādi-kalyāṇā majjhakalyāṇā dhatā vacasā paricitā manusānupekkhitā diṭṭhiyā suppaṭi-viddhā,||<br />
					catusu sati paṭṭhānesu s'ūpatthika-citto hoti.|| ||</p>

					<p class="ctr c">&#9632;</p>

					<p class="f4">Āraddha-viriyo viharati akusalānaṃ dhammānaṃ pahānāya,||<br />
					kusalānaṃ dhammānaṃ upasampadāya,||<br />
					thāmavā daḷahaparakkamo anikkhitta-dhuro kusalesu dhammesu.|| ||</p>

					<p class="ctr c">&#9632;</p>

					<p class="f4">Paññavā hoti uday'attha-gāminiyā paññāya samannāgato ariyāya nibbedhi-kāya sammā dukkha-k-khaya-gāminiyā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tassa evaṃ hoti:|| ||</p>

					<p class="f4">Ahaṃ kho'mhi sīlavā Pātimokkha-saṃvara saṃvuto viharāmi,||<br />
					ācāra-gocara-sampanno aṇumattesu vajjesu bhaya-dassāvi samādāya sikkhāmi sikkhā-padesu.|| ||</p>

					<p class="f4">Kasmāhaṃ āsavānaṃ khayaṃ na pattheyyaṃ?|| ||</p>

					<p class="ctr c">&#9632;</p>

					<p class="f4">Ahaṃ kho'mhi bahu-s-suto suta-dharo suta-sanni-cayo 'ye te dhammā ādi-kalyāṇā,||<br />
					majjhe-kalyāṇā pariyosāna-kalyāṇā sātthā savyañjanā.|| ||</p>

					<p class="f4">Kevala-paripuṇaṇaṃ parisuddhaṃ Brahma-cariyaṃ abhivadanti,||<br />
					tathā-rūpā me dhammā bahu-s-sutā honti.|| ||</p>

					<p class="f4">Dhatā ca vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Kasmāhaṃ āsavānaṃ khayaṃ na pattheyyaṃ?|| ||</p>

					<p class="ctr c">&#9632;</p>

					<p class="f4">Ahaṃ kho'mhi catusu sati-paṭṭhānesu supatthika-citto.|| ||</p>

					<p class="f4">Kasmāhaṃ āsavānaṃ khayaṃ na pattheyyaṃ?|| ||</p>

					<p class="ctr c">&#9632;</p>

					<p class="f4">Ahaṃ kho'mhi āraddha-viriyo viharāmi akusalānaṃ dhammānaṃ pahānāya,||<br />
					kusalānaṃ dhammānaṃ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Kasmāhaṃ āsavānaṃ khayaṃ na pattheyyaṃ?|| ||</p>

					<p class="ctr c">&#9632;</p>

					<p class="f4">Ahaṃ kho'mhi paññavā uday'attha-gāminiyā paññāya samannāgato ariyāya nibbedhi-kāya <a id="pg156"><span class="f2 g"><b>[156]</b></span></a> sammā dukkha-k-khaya-gāminiyā.|| ||</p>

					<p class="f4">Kasmāhaṃ āsavānaṃ khayaṃ na pattheyyanti?|| ||</p>

					<p class="f4">Imehi kho bhikkhave pañcahi dhammehi samannāgato bhikkhu āsavānaṃ khayaṃ patthetī' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>