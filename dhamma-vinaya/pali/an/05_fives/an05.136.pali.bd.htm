<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 136. The Buddha likens five things that inspire a king's son to viceroyalty to five things that inspire a bhikkhu to attaining destruction of the corrupting influences." />
<title>AN 5: 136: Dutiya Patthanā Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					14. Rāja Vaggo</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p136">Sutta 136</a></h4>

					<h1>Dutiya Patthanā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.136.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave, aŋgehi samannāgato rañño khattiyassa muddhā-vasittassa jeṭṭho putto oparajjaɱ pattheti.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, rañño khattiyassa muddhā-vasittassa jeṭṭho putto ubhato sujāto hoti mātito ca pitito ca,||<br />
					saɱsuddha gahaṇiko,||<br />
					yāva sattamā pitā-mah'ayugā.|| ||</p>

					<p class="ctr c">&#9632;</p>

					<p class="f4">Akkhitto anupakkuṭṭho jāti-vādena.|| ||</p>

					<p class="ctr c">&#9632;</p>

					<p class="f4">Abhirūpo hoti dassaniyo pāsādiko paramāya vaṇṇa-pokkha-ratāya samannāgato mātā-pitunnaɱ piyo hoti manāpo.|| ||</p>

					<p class="ctr c">&#9632;</p>

					<p class="f4">Balakāyassa piyo hoti manāpo.|| ||</p>

					<p class="ctr c">&#9632;</p>

					<p class="f4">Paṇḍito hoti viyatto medhāvi paṭibalo atitānāgatapacc'uppanno atthe cintetuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tassa evaɱ hoti:|| ||</p>

					<p class="f4">'Ahaɱ kho'mhi ubhato sujāto mātito ca pitito ca, saɱsuddhagahaṇiko,||<br />
					yāva sattamā pitā-mah'ayugā akkhitto anupakkuṭṭho jāti-vādena.|| ||</p>

					<p class="f4">Kasmāhaɱ oparajjaɱ na pattheyyaɱ?|| ||</p>

					<p class="ctr c">&#9632;</p>

					<p class="f4">Ahaɱ kho'mhi abhirūpo dassaniyo pāsādiko paramāya vaṇaṇapokkharatāya samannāgato.|| ||</p>

					<p class="f4">Kasamāhaɱ oparajjaɱ na pattheyyaɱ?|| ||</p>

					<p class="ctr c">&#9632;</p>

					<p class="f4">Ahaɱ kho'mhi mātā-pitunnaɱ piyo manāpo.|| ||</p>

					<p class="f4">Kasamāhaɱ oparajjaɱ na pattheyyaɱ?|| ||</p>

					<p class="ctr c">&#9632;</p>

					<p class="f4"><a id="pg155"><span class="f2 g"><b>[155]</b></span></a> Ahaɱ kho'mhi balakāyassa piyo manāpo.|| ||</p>

					<p class="f4">Kasmāhaɱ oparajjaɱ na pattheyyaɱ?|| ||</p>

					<p class="ctr c">&#9632;</p>

					<p class="f4">Ahaɱ kho'mhi paṇḍito viyatto medhāvi paṭibalo atitānāgatapacc'uppanne atthe cintetuɱ.|| ||</p>

					<p class="f4">Kasmāhaɱ oparajjaɱ na pattheyyan ti?|| ||</p>

					<p class="f4">Imehi kho bhikkhave pañcahi aŋgehi samannāgato rañño khattiyassa muddhā-vasittassa jeṭṭho putto oparajjaɱ pattheti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evam eva kho bhikkhave pañcahi dhammehi samannāgato bhikkhu āsavānaɱ khayaɱ pattheti.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu sīlavā hoti Pātimokkha-saŋvara-saɱvuto viharati ācāra-gocara-sampanno,||<br />
					aṇumattesu vajjesu bhaya-dassāvi samādāya sikkhati sikkhā-padesu.</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sanni-cayo.|| ||</p>

					<p class="ctr c">&#9632;</p>

					<p class="f4">Ye te dhammā ādi-kalyāṇā majejhakalyāṇā dhatā vacasā paricitā manusānupekkhitā diṭṭhiyā suppaṭi-viddhā,||<br />
					catusu sati paṭṭhānesu sūpaṭṭhitacitto hoti.|| ||</p>

					<p class="ctr c">&#9632;</p>

					<p class="f4">Āraddha-viriyo viharati akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya,||<br />
					thāmavā daḷahaparakkamo anikkhitta-dhuro kusalesu dhammesu.|| ||</p>

					<p class="ctr c">&#9632;</p>

					<p class="f4">Paññavā hoti uday'attha-gāminiyā paññāya samannāgato ariyāya nibbedhi-kāya sammā dukkha-k-khaya-gāminiyā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tassa evaɱ hoti:|| ||</p>

					<p class="f4">Ahaɱ kho'mhi sīlavā Pātimokkha-saŋvara saɱvuto viharāmi,||<br />
					ācāra-gocara-sampanno aṇumattesu vajjesu bhaya-dassāvi samādāya sikkhāmi sikkhā-padesu.|| ||</p>

					<p class="f4">Kasmāhaɱ āsavānaɱ khayaɱ na pattheyyaɱ?|| ||</p>

					<p class="ctr c">&#9632;</p>

					<p class="f4">Ahaɱ kho'mhi bahu-s-suto suta-dharo suta-sanni-cayo 'ye te dhammā ādi-kalyāṇā,||<br />
					majjhe-kalyāṇā pariyosāna-kalyāṇā sātthā savyañjanā.|| ||</p>

					<p class="f4">Kevala-paripuṇaṇaɱ parisuddhaɱ Brahma-cariyaɱ abhivadanti,||<br />
					tathā-rūpā me dhammā bahu-s-sutā honti.|| ||</p>

					<p class="f4">Dhatā ca vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Kasmāhaɱ āsavānaɱ khayaɱ na pattheyyaɱ?|| ||</p>

					<p class="ctr c">&#9632;</p>

					<p class="f4">Ahaɱ kho'mhi catusu sati-paṭṭhānesu supaṭṭhita-citto.|| ||</p>

					<p class="f4">Kasmāhaɱ āsavānaɱ khayaɱ na pattheyyaɱ?|| ||</p>

					<p class="ctr c">&#9632;</p>

					<p class="f4">Ahaɱ kho'mhi āraddha-viriyo viharāmi akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Kasmāhaɱ āsavānaɱ khayaɱ na pattheyyaɱ?|| ||</p>

					<p class="ctr c">&#9632;</p>

					<p class="f4">Ahaɱ kho'mhi paññavā uday'attha-gāminiyā paññāya samannāgato ariyāya nibbedhi-kāya <a id="pg156"><span class="f2 g"><b>[156]</b></span></a> sammā dukkha-k-khaya-gāminiyā.|| ||</p>

					<p class="f4">Kasmāhaɱ āsavānaɱ khayaɱ na pattheyyanti?|| ||</p>

					<p class="f4">Imehi kho bhikkhave pañcahi dhammehi samannāgato bhikkhu āsavānaɱ khayaɱ patthetī' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>