<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 153. The Buddha describes five factors which assure good results from hearing Dhamma." />
<title>AN 5 153: Tatiya Sammatta-Niyāma Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					16. Sad'Dhamma Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p153">Sutta 153</a></h4>

					<h1>Tatiya Sammatta-Niyāma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg175"><span class="f2 g"><b>[175]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.153.hare.pts.htm#p1">pts</a>][<a href="../../../../dhamma-vinaya/bd/an/05_fives/an05.153.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave, dhammehi samannāgato suṇanto pi Sad'Dhammaɱ abhabbo niyāmaɱ okkamituɱ kusalesu dhammesu sammattaɱ.|| ||</p>

					<p class="f4">Katamehi pañcahi?|| ||</p>

					<p class="f4">Makkhī dhammaɱ suṇāti makkha-pariyuṭṭhito,||<br />
					upārambha-citto dhammaɱ suṇāti randha-gavesī,||<br />
					<a id="pg176"><span class="f2 g"><b>[176]</b></span></a> Dhamma-desake āhata-citto hoti khila-jāto,||<br />
					duppañño hoti jaḷo eḷa-mūgo,||<br />
					anaññāte aññāta-mānī hoti.|| ||</p>

					<p class="f4">Imehi kho bhikkhave pañcahi dhammehi samannāgato suṇanto pi Sad'Dhammaɱ abhabbo niyāmaɱ okkamituɱ kusalesu dhammesu sammattaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañcahi bhikkhave dhammehi samannāgato suṇanto Sad'Dhammaɱ bhabbo niyāmaɱ okkamituɱ kusalesu dhammesu sammattaɱ.|| ||</p>

					<p class="f4">Katamehi pañcahi?|| ||</p>

					<p class="f4">Amakkhī dhammaɱ suṇāti na makkha-pariyuṭṭhito,||<br />
					anupārambha-citto dhammaɱ suṇāti na randha-gavesī,||<br />
					Dhamma-desake anāhata-citto hoti akhila-jāto,||<br />
					paññavā hoti ajaḷo aneḷa-mūgo,||<br />
					na anaññāte aññāta-māni hoti.|| ||</p>

					<p class="f4">Imehi kho bhikkhave, pañcahi dhammehi samannāgato suṇanto Sad'Dhammaɱ bhabbo niyamaɱ okkamituɱ kusalesu dhammesu sammattan ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>