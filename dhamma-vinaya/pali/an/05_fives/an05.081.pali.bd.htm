<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 81. Five pairs of opposites which determine whether or not a bhikkhu is found likeable, pleasant, respectable and becoming." />
<title>AN 5: 81: Rajaniya Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					9. Thera Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p81">Sutta 81</a></h4>

					<h1>Rājaniya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg110"><span class="f2 g"><b>[110]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.081.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Pañcahi bhikkhave dhammehi||<br />
					samannāgato thero bhikkhu sabrahma-cārīnaṃ||<br />
					appiyo ca hoti||<br />
					amanāpo ca||<br />
					agaru ca||<br />
					abhāvanīyo ca.|| ||</p>

					<p class="f4">Katamehi pañcahi?|| ||</p>

					<p class="f4">Rajaniye rajjani,||<br />
					dussaniye dussati,||<br />
					mohanīye muyhati,||<br />
					kuppanīye kuppati,||<br />
					madaniye majjati.|| ||</p>

					<p class="f4">Imehi kho bhikkhave pañcahi dhammehi||<br />
					samannāgato thero bhikkhu sabrahma-cārinaṃ||<br />
					appiyo ca hoti||<br />
					amanāpo ca||<br />
					agaru ca||<br />
					abhāvaniyo cā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañcahi bhikkhave dhammehi||<br />
					samannāgato thero bhikkhu sabrahma-cārinaṃ||<br />
					piyo ca hoti||<br />
					manāpo ca||<br />
					garu ca||<br />
					bhāvanīyo ca.|| ||</p>

					<p class="f4">Katamehi pañcahi?|| ||</p>

					<p class="f4"><a id="pg111"><span class="f2 g"><b>[111]</b></span></a> Rajanīye na rajjati,||<br />
					dussanīye na dussati,||<br />
					mohanīye na muyihati,||<br />
					kuppanīye na kuppati,||<br />
					madanīye na majjati.|| ||</p>

					<p class="f4">Imehi kho bhikkhave pañcahi dhammehi||<br />
					samannāgato thero bhikkhu sabrahma-cārīnaṃ||<br />
					piyo ca hoti||<br />
					manāpo ca||<br />
					garu ca||<br />
					bhāvaniyo cā' ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>