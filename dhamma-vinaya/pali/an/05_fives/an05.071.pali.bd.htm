<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 71. The Buddha describes how the development and making a big thing of the idea of their being nothing attractive in the body, the disgusting nature of food, the thought of distaste for the world, the perception of impermanance in everything that has been own-made, and the establishment in mind of the thought of death has its fruition in freedom of heart and the advantages of freedom of heart and freedom of wisdom and the advantages of freedom of wisdom." />
<title>AN 5: 71: Pathama Ceto-Vimutti-Phala Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					8. Yodhājīva Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p71">Sutta 71</a></h4>

					<h1>Paṭhama Ceto-Vimutti-Phala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg84"><span class="f2 g"><b>[84]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.071.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave dhammā bhāvitā bahulī-katā||<br />
					ceto-vimutti-phalā ca honti||<br />
					ceto-vimutti-phalā-nisaṃsā ca||<br />
					paññā-vimutti-phalā ca honti||<br />
					paññā-vimutti-phalā-nisaṃsā ca.|| ||</p>

					<p class="f4">2. Katame pañca?|| ||</p>

					<p class="f4">Idha, bhikkhave, bhikkhu asubhānupassī kāye viharati,||<br />
					āhāre paṭi-k-kūla-saññī,||<br />
					sabba-loke anabhirata-saññī,||<br />
					sabba saṇkhāresu anicc'ānupassī,||<br />
					maraṇa-saññā kho pan'assa ajjhattaṃ sūpaṭṭhitā hoti.|| ||</p>

					<p class="f4">Ime kho bhikkhave pañca dhammā bhāvitā bahulī-katā||<br />
					ceto-vimutti-phalā ca honti,||<br />
					ceto-vimutti-phalā-nisāṃsā ca||<br />
					paññā-vimutti-phalā ca honti||<br />
					paññā-vimutti-phalā-nisaṃsā ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Yato kho bhikkhave ceto-vimutto ca hoti||<br />
					paññā-vimutto ca,||<br />
					ayaṃ vuccati bhikkhave bhikkhū ukkhitta-paligho iti pi,||<br />
					saṇkiṇṇa-parikho iti pi,||<br />
					abbuḷh'esiko iti pi,||<br />
					niraggalo iti pi,||<br />
					ariyo pannaddhajo panna-bhāro visaṃyutto iti pi.|| ||</p>

					<p class="ctr c">&#9632;</p>
					<p class="f4">4. Kathañ ca bhikkhave bhikkhu ukkhitta-paligho hoti?|| ||</p>

					<p class="f4">Idha, bhikkhave, bhikkhuno avijjā pahīnā hoti ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Evaṃ kho bhikkhave bhikkhu ukkhitta-paligho hoti.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave bhikkhu saṇkiṇṇa-parikho hoti?|| ||</p>

					<p class="f4">Idha, bhikkhave, bhikkhuno pono-bhaviko jāti-saṃsāro pahīno hoti ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Evaṃ kho bhikkhave bhikkhu saṇkiṇṇa-parikho hoti.|| ||</p>

					<p class="ctr c">&#9632;</p>

					<p class="f4">6. Kathañ ca bhikkhave bhikkhu abbuḷh'esiko hoti?|| ||</p>

					<p class="f4"><a id="pg85"><span class="f2 g"><b>[85]</b></span></a> Idha bhikkhave bhikkhuno taṇhā pahīnā hoti ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Evaṃ kho bhikkhave bhikkhu abbuḷh'esiko hoti.|| ||</p>

					<p class="ctr c">&#9632;</p>

					<p class="f4">7. Kathañ ca bhikkhave bhikkhu niraggalo hoti?|| ||</p>

					<p class="f4">Idha, bhikkhave, bhikkhuno pañc'oram-bhāgiyāni saṃyojanāni pahīnāni honti ucchinna-mūlāni tālā-vatthu-katāni
					anabhāva-katāni āyatiṃ anuppāda-dhammāni.|| ||</p>

					<p class="f4">Evaṃ kho bhikkhave bhikkhu niraggaḷo hoti.|| ||</p>

					<p class="ctr c">&#9632;</p>

					<p class="f4">8. Kathañ ca bhikkhave bhikkhu ariyo pannaddhajo panna-bhāro visaṃyutto hoti?|| ||</p>

					<p class="f4">Idha, bhikkhave, bhikkhuno 'asmi'-māno pahīno hoti ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Evaṃ kho bhikkhave bhikkhu ariyo pannaddhajo panna-bhāro visaṃyutto hotī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>