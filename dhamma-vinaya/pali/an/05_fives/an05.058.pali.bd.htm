<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 58. A gang of young toughs out hunting come upon the Buddha and are inspired to pay reverence. An elder of their clan is astounded and remarks as to how they will become like a neighbouring clan of gentle manners. The Buddha then, within earshot of the youths, teaches him about the advantages of paying reverance to mother and father, wife and children, workers, gods and holy men." />
<title>AN 5: 58: Licchavi Kumara Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					VI: Nīvaraṇa Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p58">Sutta 58</a></h4>

					<h1>Licchavi Kumāra Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg75"><span class="f2 g"><b>[75]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.058.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.058.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kuṭāgārasālāyaṃ.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaram ādāya Vesāliyaṃ piṇḍāya pāvisi.|| ||</p>

					<p class="f4">Vesāliyaṃ piṇḍāya caritvā pacchā-bhattaṃ piṇḍa-pāta-paṭikkanto Mahāvanaṃ ajjhoga-hetvā aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">Tena kho pana samayena sambahulā Licchavi-kumārakā sajjāni dhanūkāni ādāya kukkura-Saṅgha-parivutā Mahāvane anucaṅkamamānā anuvicaramānā addasaṃsu Bhagavantaṃ aññatarasmiṃ rukkha-mūle nisinnaṃ||<br />
					disvā sajjāni dhanūkāni nikkhi-pitvā kukkura-Saṅghaṃ eka-m-antaṃ uyyo-chetvā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivā- <a id="pg76"><span class="f2 g"><b>[76]</b></span></a> detvā tuṇhī-bhutā tuṇhī-bhūtā pañjalikā Bhagavantaṃ payirupāsanti.|| ||</p>

					<p class="f4">Tena kho pana samayena Mahānāmo Licchavi Mahāvane jaṅghā-vihāraṃ anucaṅkamamāno anuvicaramāno addasa te Licchavi-kumārake tuṇhī-bhūte tuṇhī-bhūte pañjalike Bhagavantaṃ payirupāsante||<br />
					disvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahānāmo Licchavi udānaṃ udānesi:|| ||</p>

					<p class="f4">'Bhavissanti Vajjī, bhavissanti Vajjī' ti.|| ||</p>

					<p class="f4">"Kiṃ pana tvaṃ Mahānāma evaṃ vadesi:|| ||</p>

					<p class="f4">'Bhavissanti Vajjī, bhavissanti vajjī'" ti?|| ||</p>

					<p class="f4">"Ime bhante Licchavi-kumārakā caṇḍā pharusā apajahā,||<br />
					yāni pi tāti kulesu pahenakāni pahīyanti ucchū ti vā badarā ti vā pūvā ti vā modakā ti vā sakkhalakā ti vā,||<br />
					tāni vilumpitvā vilumpitvā khādanti,||<br />
					kulitthīnam pi kulakumārīnam pi pacchāliyaṃ khipanti,||<br />
					te dān'ime tuṇhī-bhūtā tuṇhī-bhūtā pañjalikā Bhagavantaṃ payirupāsantī' ti.|| ||</p>

					<p class="f4">Yassa kassaci Mahānāma kula-puttassa pañca dhammā saṃvijjanti,||<br />
					yadi vā rañño khattiyassa muddhābhisittassa,||<br />
					yadi vā raṭṭhi-kassa pettani-kassa,||<br />
					yadi vā senāya senāpati-kassa,||<br />
					yadi vā gāma-gāmi-kassa,||<br />
					yadi vā pūga-gāmaṇikassa,||<br />
					ye vā pana kulesu paccekādhipaccaṃ kārenti,||<br />
					vuddhi yeva pāṭikaṅkhā,||<br />
					no parihāni.|| ||</p>

					<p class="f4">Katame pañca?|| ||</p>

					<p class="f4">2. Idha Mahānāma kula-putto uṭṭhāna-viriyādhigatehi bhogehi bāhābala-paricitehi sedāvakkhittehi dhamm'ikehi dhamma-laddhehi mātā-pitaro sakkaroti garu karoti māneti <a id="pg77"><span class="f2 g"><b>[77]</b></span></a> pūjeti.|| ||</p>

					<p class="f4">Tam enaṃ mātā-pitaro sakkatā garukatā mānitā pūjitā kalyāṇena manasā anukampanti:|| ||</p>

					<p class="f4">'Ciraṃ jīva,||<br />
					dīghamāyuṃ pālehī' ti.|| ||</p>

					<p class="f4">Mātāpitānukampitassa Mahānāma kula-puttassa vuddhi yeva pāṭikaṅkhā,||<br />
					no parihāni.|| ||</p>

					<p class="f4">3. Puna ca paraṃ Mahānāma,||<br />
					kula-putto uṭṭhāna-viriyādhigatehi bhogehi bāhābala-paricitehi sedāvakkhittehi dhamm'ikehi dhamma-laddhehi putta-dāra-dāsa-kamma-kara-porise sakkaroti,||<br />
					garukaroti,||<br />
					māneti,||<br />
					pūjeti.|| ||</p>

					<p class="f4">Tam enaṃ putta-dāradāsa-kamma-kara-porisā sakkatā garukatā mānitā,||<br />
					pūjitā||<br />
					kalyāṇena manasā anukampanti:|| ||</p>

					<p class="f4">'Ciraṃ jīva,||<br />
					dīghamāyuṃ pālehī' ti.|| ||</p>

					<p class="f4">Putta-dāradāsa-kamma-kara-porisānukampitassa Mahānāma kula-puttassa vuddhi yeva pāṭikaṅkhā,||<br />
					no parihāni.|| ||</p>

					<p class="f4">4. Puna ca paraṃ Mahānāma,||<br />
					kula-putto uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi khettakammantasāmantasaṃvohāre sakkaroti,||<br />
					garukaroti,||<br />
					māneni,||<br />
					pūjeti.|| ||</p>

					<p class="f4">Tam enaṃ khettakammantasāmantasaṃvohārā sakkatā garukatā mānitā||<br />
					pujitā||<br />
					kalyāṇena manasā anukampanti:|| ||</p>

					<p class="f4">'Ciraṃ jīva,||<br />
					dīghamāyuṃ pālehī' ti.|| ||</p>

					<p class="f4">Khettakammantasāmantasaṃvohārānukampitassa Mahānāma kula-puttassa vuddhi yeva pāṭikaṅkhā,||<br />
					no parihāni.|| ||</p>

					<p class="f4">5. Puna ca paraṃ Mahānāma,||<br />
					kula-putto uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi yā tā bali-paṭiggāhikā devatā taṃ sakkaroti,||<br />
					garukaroti,||<br />
					māneti,||<br />
					pūjeti.|| ||</p>

					<p class="f4">Tam enaṃ bali-paṭiggāhikā devatā sakkatā garukatā mānitā||<br />
					pūjitā||<br />
					kalyāṇena manasā anukampanti:|| ||</p>

					<p class="f4">'Ciraṃ jīva,||<br />
					dīghamāyuṃ pālehī' ti.|| ||</p>

					<p class="f4">Devatānukampitassa Mahānāma kula-puttassa vuddhi yeva pāṭikaṅkhā,||<br />
					no parihāni.|| ||</p>

					<p class="f4">6. Puna ca paraṃ Mahānāma,||<br />
					kula-putto uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi samaṇa-brāhmaṇe sakkaroti garukaroti,||<br />
					māneti,||<br />
					pūjeti.|| ||</p>

					<p class="f4">Tam enaṃ samaṇa-brāhmaṇā sakkatā garukatā mānitā||<br />
					pujitā||<br />
					kalyāṇena manasā anukampanti:|| ||</p>

					<p class="f4">'Ciraṃ jīva,||<br />
					dīghamāyuṃ pālehī' ti.|| ||</p>

					<p class="f4">Samaṇa-brāhmaṇānukampitassa <a id="pg78"><span class="f2 g"><b>[78]</b></span></a> Mahānāma kula-puttassa vuddhi yeva pāṭikaṅkhā,||<br />
					no parihāni.|| ||</p>

					<p class="f4">Yassa kassaci Mahānāma kula-puttassa ime pañca dhammā saṃvijjanti,||<br />
					yadi vā rañño khattiyassa muddhābhisittassa||<br />
					yadi vā raṭṭhi-kassa pettani-kassa||<br />
					yadi vā senāya senāpati-kassa||<br />
					yadi vā gāma-gāmi-kassa||<br />
					yadi vā puga-gāmaṇi-kassa,||<br />
					ye vā pana kulesu paccekādhipaccaṃ kārenti,||<br />
					vuddhi yeva pāṭikaṅkhā,||<br />
					no parihānī' ti.</p>

					      <p class="f4 in2">Mātā-pitu-kicca-karo putta-dāra-hito sadā,<br />
							Anto janassa atthāya ye c'assa anujivino,</p>

					      <p class="f4 in2">Ubhinnaṃ yeva atthāya vadaññū hoti sīlavā,<br />
							nātīnaṃ pubba-petānaṃ diṭṭha dhamme ca jivitaṃ,</p>

					      <p class="f4 in2">Samaṇānaṃ brāhmaṇānaṃ devatānaṃ ca paṇḍito,<br />
							Vitti-sañjanano hoti dhammena gharam āvasaṃ.</p>

					      <p class="f4 in2">So karitvāna kalyāṇaṃ pujjo hoti pasaṃsiyo.<br />
							Idh'eva naṃ pasaṃ-santi, pecca sagge pamodatī' ti|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>