<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 78. The Buddha describes five fearsome dangers for the bhikkhu that should inspire him to make great effort." />
<title>AN 5: 78: Dutiya Anāgata-Bhaya Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					8. Yodhājīva Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p78">Sutta 78</a></h4>

					<h1>Dutiya Anāgata-Bhaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg103"><span class="f2 g"><b>[103]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/05_fives/an05.078.than.ati.htm#p1">than</a>][<a href="../../../../dhamma-vinaya/pts/an/05_fives/an05.078.hare.pts.htm#p1">pts</a>]</span> Sāvatthi nidānaṃ|| ||</p>

					<p class="f4">Pañc'imāni bhikkhave anāgata-bhayāni sampassamānena alam eva bhikkhunā|| ||</p>

					<p class="f4">Appamattena ātāpinā pahit'attena viharituṃ appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Katamāni pañca?|| ||</p>

					<p class="f4">Idha, bhikkhave, bhikkhu iti paṭisañcikkhati:|| ||</p>

					<p class="f4">"Ahaṃ kho etarahi daharo yuvā susu kā'akeso bhadrena yobbanena samannāgato paṭhamena vayasā hoti kho pana so samayo yaṃ imaṃ kāyaṃ jarā phusati.|| ||</p>

					<p class="f4">Jiṇṇena kho pana jarāya abhibhūtena na sukaraṃ Buddhānaṃ sāsanaṃ mana-sikātuṃ.|| ||</p>

					<p class="f4">Na sukarāni araññe vana-pa-t-thāni pantāni sen'āsanāni paṭisevituṃ purā maṃ so dhammo āgacchati aniṭṭho akanto amanāpo.|| ||</p>

					<p class="f4">Handāhaṃ paṭigacce va viriyaṃ ārabhāmi appattassa pattiyā anadhigatassa adhigamāya asacchi-katassa sacchi-kiriyāya yenāhaṃ dhammena samannāgato jiṇṇako pi phāsuṃ viharissāmī" ti.|| ||</p>

					<p class="f4">Idaṃ, bhikkhave, paṭhamaṃ anāgata-bhayaṃ sampassamānena alam eva bhikkhunā appamattena ātāpinā pahit'attena viharituṃ appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhu iti paṭisañcikkhati:|| ||</p>

					<p class="f4">'Ahaṃ kho etarahi appābādho appātaṇko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya.|| ||</p>

					<p class="f4">Hoti kho pana so samayo yaṃ imaṃ kāyaṃ vyādhi phusati.|| ||</p>

					<p class="f4">Khyādhitena kho pana byādhābhibhūtena na sukaraṃ Buddhānaṃ sāsanaṃ mana-sikātuṃ.|| ||</p>

					<p class="f4">Na sukarāni araññe vana-pa-t-thāni pantāni sen'āsanāni paṭisevituṃ purā maṃ so dhammo āgacchati aniṭṭho akanto amanāpo,||<br />
					handāhaṃ paṭigacce va viriyaṃ ārabhāmi appattassa pattiyā anadhigatassa adhigamāya asacchi-katassa sacchi-kiriyāya- <a id="pg104"><span class="f2 g"><b>[104]</b></span></a> yenāhaṃ dhammena samannāgato byādhitopi phāsuṃ viharissāmī' ti.|| ||</p>

					<p class="f4">Idaṃ, bhikkhave, dutiyaṃ anāgata-bhayaṃ sampassamānena alam eva bhikkhunā appamattena ātāpinā pahit'attena viharituṃ appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhu iti paṭisañcikkhati:||<br />
					'etarahi kho subhikkhaṃ susassaṃ sulabhapiṇḍaṃ,||<br />
					sukaraṃ uñchena paggahena yāpetuṃ.|| ||</p>

					<p class="f4">Hoti kho pana so samayo yaṃ dubbhikkhaṃ hoti dussassaṃ dullabhapiṇḍaṃ,||<br />
					na sukaraṃ uñchena paggahena yāpetuṃ.|| ||</p>

					<p class="f4">Dubbhikkhena kho pana manussā yena subhikkhaṃ tena saṇkamanti tattha saṇgaṇ'ikavihāro hoti ākiṇṇavihāro.|| ||</p>

					<p class="f4">Saṇgaṇikavihāre kho pana sati ākiṇṇavihāre na sukaraṃ Buddhānaṃ sāsanaṃ mana-sikātuṃ.|| ||</p>

					<p class="f4">Na sukarāni araññe vana-pa-t-thāni pantāni sen'āsanāni paṭisevituṃ.|| ||</p>

					<p class="f4">Purā maṃ so dhammo āgacchati aniṭṭho akanto amanāpo handāhaṃ paṭigacc'eva viriyaṃ ārabhāmi appattassa pattiyā anadhigatassa adhigamāya asacchi-katassa sacchi-kiriyāya-yenāhaṃ dhammena samannāgato dubbhikkhe'pi phāsuṃ viharissāmī' ti|| ||</p>

					<p class="f4">Idaṃ, bhikkhave, tatiyaṃ anāgata-bhayaṃ sampassamānena alam eva bhikkhunāappamattena ātāpinā pahit'attena viharituṃ appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave iti paṭisañcikkhati:||<br />
					etarahi kho manussā samaggā sammodamānā avivadamānā khīrodakībhutā añña-maññaṃ piyacakkhūhi sampassantā viharanti.|| ||</p>

					<p class="f4">Hoti kho pana so samayo yaṃ bhayaṃ hoti aṭavisaṃkopo.|| ||</p>

					<p class="f4">Cakkasamārū'hā jāna-padā pariyāyanti.|| ||</p>

					<p class="f4">Bhaye kho pana sati manussā yena khemaṃ tena saṇkamanti.|| ||</p>

					<p class="f4">Tattha saṇgaṇ'ikavihāro hoti ākiṇṇavihāro <a id="pg105"><span class="f2 g"><b>[105]</b></span></a> saḍgaṇikavihāre kho pana sati ākiṇṇa vihāre na sukaraṃ Buddhānaṃ sāsanaṃ mana-sikātuṃ.|| ||</p>

					<p class="f4">Na sukarāni araññe vana-pa-t-thāni pantāni sen'āsanāni paṭisevituṃ.|| ||</p>

					<p class="ctr c">&#9632;</p>

					<p class="f4">Purā maṃ so dhammo āgacchati aniṭṭho akanto amanāpo,||<br />
					handā'haṃ paṭigacc'eva viriyaṃ ārabhāmi||<br />
					appattassa pattiyā,||<br />
					anadhigatassa ādhigamāya,||<br />
					asacchi-katassa sacchi-kiriyāya - yenāhaṃ dhammena samannāgato bhaye'pi phāsuṃ viharissāmī' ti.|| ||</p>

					<p class="f4">Idaṃ, bhikkhave, catutthaṃ anāgata-bhayaṃ sampassamānena alam eva bhikkhunā appamattena ātāpinā pahit'attena viharituṃ||<br />
					appattassa pattiyā||<br />
					'anadhigatassa adhigamāya asacchi-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhu iti paṭisañcikkhati:||<br />
					"etarahi kho saṇgho samaggo sammodamāno avivadamāno ekuddeso phāsuṃ viharati.|| ||</p>

					<p class="f4">Hoti kho pana so samayo yaṃ saṇgho bhijjati.|| ||</p>

					<p class="f4">Saṇghe kho pana bhinne na sukaraṃ Buddhānaṃ sāsanaṃ mana-sikātuṃ.|| ||</p>

					<p class="f4">Na sukarāni araññe vana-pa-t-thāni pantāni sen'āsanāni paṭisevituṃ.|| ||</p>

					<p class="f4">Purā maṃ so dhammo āgacchati aniṭṭho akanto amanāpo,||<br />
					handā'haṃ paṭigacc'eva viriyaṃ ārabhāmi appattassa pattiyā anadhigatassa adhigamāya asacchi-katassa sacchi-kiriyāya,||<br />
					yenāhaṃ dhammena samannāgato bhinne'pi saṇghe phāsuṃ viharissāmī" ti|| ||</p>

					<p class="f4">Idaṃ, bhikkhave, pañcamaṃ anāgata-bhayaṃ sampassamānena alam eva bhikkhunā appamattena ātāpinā pahit'attena viharituṃ appatassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Imāni kho bhikkhave pañca anāgata-bhayāni sampassamānena alam eva bhikkhunā appamattena ātāpinā pahit'attena viharituṃ appattassa pattiyā anadhigatassa adhigamāya asacchi-katassa sacchi-kiriyāyā' ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>