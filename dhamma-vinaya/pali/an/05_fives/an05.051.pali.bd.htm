<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 51. The Buddha likens a person mastered by wishing for sense pleasure, hate, lazy ways and inertia, fear and trembling, and doubt and vacillation (the Nivaranas — diversions) to a stream which has been diverted and no longer has it's original strength or free will. Then he likens a person who has mastered desire for sense pleasures, hatred, lazy ways and inertia, fear and trembling and doubt and vacillation to a stream whose diversions have been closed off and which has regained its strength and free will." />
<title>AN 5.51: Nīvaraṇa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					VI: Nīvaraṇa Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p51">Sutta 51</a></h4>

					<h1>Nīvaraṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg63"><span class="f2 g"><b>[63]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.051.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.051.than.ati.htm#p1">than</a>][<a href="../../../../dhamma-vinaya/wp/an/05_fives/an05.051.bodh.wp.htm#p1">bodh</a>]</span> Evaɱ me sutaɱ.|| ||</p>
					
					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmattesi:</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave āvaraṇā nīvaraṇā cetaso ajjhāruhā paññāya dubbalī-karaṇā.|| ||</p>

					<p class="f4">Katame pañca?|| ||</p>

					<p class="f4">Kāma-cchando bhikkhave āvaraṇo nīvaraṇo||<br />
					cetaso ajjhāruho||<br />
					paññāya dubbalī-karaṇo.|| ||</p>

					<p class="ctr c">&#9632;</p>

					<p class="f4">Vyāpādo bhikkhave āvaraṇo nīvaraṇo||<br />
					cetaso ajjhāruho||<br />
					paññāya dubbalī-karaṇo.|| ||</p>

					<p class="ctr c">&#9632;</p>

					<p class="f4">Thīna-middhaɱ bhikkhave āvaraṇaɱ nīvaraṇaɱ||<br />
					cetaso ajjhāruhaɱ||<br />
					paññāya dubbalī-karaṇaɱ.|| ||</p>

					<p class="ctr c">&#9632;</p>

					<p class="f4">Uddhacca-kukkuccaɱ bhikkhave āvaraṇaɱ nīvaraṇaɱ||<br />
					cetaso ajjhārahaɱ||<br />
					paññāya dubbalī-karaṇaɱ.|| ||</p>

					<p class="ctr c">&#9632;</p>

					<p class="f4">Vicikicchā bhikkhave āvaraṇā nīvaraṇā||<br />
					cetaso ajjhāruhā||<br />
					paññāya dubbalī-karaṇā.|| ||</p>

					<p class="f4">Ime kho bhikkhave pañca āvaraṇā nīvaraṇā||<br />
					cetaso ajjhāruhā||<br />
					paññāya dubbalī-karaṇā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">So vata bhikkhave bhikkhu,||<br />
					ime pañca āvaraṇe nīvaraṇe||<br />
					cetaso ajjhāruhe||<br />
					paññāya dubbalī-karaṇe a-p-pahāya||<br />
					abalāya||<br />
					paññāya dubbalāya||<br />
					attatthaɱ vā ñassati,||<br />
					<a id="pg64"><span class="f2 g"><b>[64]</b></span></a> paratthaɱ vā ñassati,||<br />
					ubhayatthaɱ vā ñassati,||<br />
					uttariɱ vā manussa-dhammā alam-ariya-ñāṇa-dassana-visesaɱ sacchi-karissatī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, nadī pabbateyyā dūraŋ-gamā sīgha-sotā hāra-hāriṇī,||<br />
					tassā puriso ubhato nangala-mukhāni vivareyya,||<br />
					evaɱ hi so bhikkhave majjhe nadiyā soto vikkhitto visaṭo khyā-dinno na c'eva dūraŋ-gamo assa,||<br />
					na sīgha-soto,||<br />
					na hāra-hārī.|| ||</p>

					<p class="ctr c">&#9632;</p>

					<p class="f4">Evam eva kho bhikkhave so vata bhikkhu ime pañca āvaraṇe nivaraṇe||<br />
					cetaso ajjhāruhe||<br />
					paññāya dubbalī-karaṇe a-p-pahāya||<br />
					abalāya paññāya dubbalāya||<br />
					attatthaɱ vā ñassati,||<br />
					paratthaɱ vā ñassati,||<br />
					ubhayatthaɱ vā ñassati,||<br />
					uttariɱ vā manussa-dhammā alam-ariya-ñāṇa-dassana-visesaɱ sacchi-karissatī' ti||<br />
					n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">So vata bhikkhave bhikkhu||<br />
					ime pañca āvaraṇe nīvaraṇe||<br />
					cetaso ajjhāruhe||<br />
					paññāya dubbalī-karaṇe pahāya||<br />
					balavatiyā||<br />
					paññāya||<br />
					attatthaɱ vā ñassati,||<br />
					paratthaɱ vā ñassati,||<br />
					ubhayatthaɱ vā ñassati,||<br />
					uttariɱ vā manussa-dhammā alam-ariya-ñāṇa-dassana-visesaɱ sacchi-karissatī'ti||<br />
					ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, nadī pabbateyyā dūraŋ-gamā sīgha-sotā hāra-hāriṇī,||<br />
					tassā puriso ubhato nangala-mukhāni pidaheyya,||<br />
					evaɱ hi so bhikkhave majjhe nadiyā soto avikkhitto avisaṭo avyādinno dūraŋ-gamo c'eva assa||<br />
					sīgha-soto ca||<br />
					hāra-hārī ca.|| ||</p>

					<p class="ctr c">&#9632;</p>

					<p class="f4">Evam eva kho bhikkhave so vata bhikkhu||<br />
					ime pañca āvaraṇe nīvaraṇe||<br />
					cetaso ajjhāruhe||<br />
					paññāya dubbalī-karaṇe pahāya||<br />
					balavatiyā||<br />
					paññāya||<br />
					attatthaɱ vā ñassati,||<br />
					paratthaɱ vā ñassati,||<br />
					ubhayatthaɱ vā ñassati,||<br />
					uttariɱ vā manussa-dhammā alam-ariya-ñāṇa-dassana-visesaɱ sacchi-karissatī'ti||<br />
					ṭhaname taɱ vijjati.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>