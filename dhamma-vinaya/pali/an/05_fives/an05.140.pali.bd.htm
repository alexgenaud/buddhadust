<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 140. The Buddha contrasts the ability of a king's elephant to listen, destroy, guard himself, endure hardships and go where he has not gone before to the bhikkhu's ability to listen, destroy bad ideas, guard himself against alluring sense impressions, endure hardships, and go where he has not gone before." />
<title>AN 5 140: Sotāra Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					14. Rāja Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p140">Sutta 140</a></h4>

					<h1>Sotāra Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg161"><span class="f2 g"><b>[161]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.140.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.140.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañc'ahi bhikkhave aṅgehi samannāgato||<br />
					rañño nāgo rājā-raho hoti rāja-bhoggo||<br />
					rañño aṅgan tv'eva saṅkhaṃ gacchati.|| ||</p>

					<p class="f4">Katamehi pañc'ahi?|| ||</p>

					<p class="f4">Idha, bhikkhave, rañño nāgo sotā ca hoti,||<br />
					hantā ca,||<br />
					rakkhitā ca,||<br />
					khantā ca,||<br />
					gannā ca.|| ||</p>

					<p class="ctr c">&#9632;</p>

					<p class="f4">Kathañ ca bhikkhave rañño nāgo sotā hoti?|| ||</p>

					<p class="f4">Idha, bhikkhave, rañño nāgo yamenaṃ hatth'idamma-sārathī kāraṇaṃ kāreti yadi vā kata-pubbaṃ yadi vā <a id="pg162"><span class="f2 g"><b>[162]</b></span></a> akata-pubbaṃ,||<br />
					taṃ aṭṭhī-katvā - manasi-katvā sabba-cetaso - samannā-haritvā ohita-soto suṇāti.|| ||</p>

					<p class="f4">Evaṃ kho bhikkhave rañño nāgo sotā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo hantā hoti?|| ||</p>

					<p class="f4">Idha, bhikkhave, rañño nāgo saṅgāma-gato||<br />
					hatthim pi hanti,||<br />
					hatthā-ruham pi hanti,||<br />
					assam pi hanti,||<br />
					assā-ruham pi hanti,||<br />
					ratham pi hanti,||<br />
					rathiyam pi hanti,||<br />
					pattikam pi hanti.|| ||</p>

					<p class="f4">Evaṃ kho bhikkhave rañño nāgo hantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo rakkhitā hoti?|| ||</p>

					<p class="f4">Idha, bhikkhave, rañño nāgo saṅgāma-gato||<br />
					rakkhati purimaṃ kāyaṃ,||<br />
					rakkhati pacchimaṃ kāyaṃ,||<br />
					rakkhati purime pāde,||<br />
					rakkhati pacchime pāde,||<br />
					rakkhati sisaṃ,||<br />
					rakkhati kāṇe,||<br />
					rakkhati dante,||<br />
					rakkhati soṇḍaṃ,||<br />
					rakkhati vāladhiṃ,||<br />
					rakkhati hatthā-ruhaṃ.|| ||</p>

					<p class="f4">Evaṃ kho bhikkhave rañño nāgo rakkhitā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khantā hoti?|| ||</p>

					<p class="f4">Idha, bhikkhave, rañño nāgo khamo hoti||<br />
					sattippahārānaṃ,||<br />
					asippahārānaṃ,||<br />
					usuppahārānaṃ,||<br />
					pharasuppahārānaṃ,||<br />
					bheri-paṇava-saṅkhati-ṇava-ninnāda-saddānaṃ.|| ||</p>

					<p class="f4">Evaṃ kho bhikkhave rañño nāgo khantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo gantā hoti?|| ||</p>

					<p class="f4">Idha, bhikkhave, rañño nāgo yamenaṃ hatth'idamma-sārathi disaṃ peseti yadi vā gata-pubbaṃ yadi vā agata-pubbaṃ,||<br />
					taṃ khippaṃ yeva gantā hoti.|| ||</p>

					<p class="f4">Evaṃ kho bhikkhave rañño nāgo gantā hoti.|| ||</p>

					<p class="f4">Imehi kho bhikkhave pañcahi aṅgehi samannāgato rañño nāgo rājā-raho hoti rāja-bhoggo.|| ||</p>

					<p class="f4">Rañño aṅgantv'eva saṅkhaṃ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraṃ puñña-k-khettaṃ lokassa.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu sotā ca hoti,||<br />
					hantā ca,||<br />
					<a id="pg163"><span class="f2 g"><b>[163]</b></span></a> rakkhitā ca,||<br />
					khantā ca,||<br />
					gantā ca.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu sotā hoti?|| ||</p>

					<p class="f4">Idha, bhikkhave, bhikkhu Tathāgata-p-pavedite Dhamma-Vinaye desiyamāne aṭṭhī-katvā manasi-katvā sabba-cetaso samannā-haritvā ohita-soto dhammaṃ suṇāti.|| ||</p>

					<p class="f4">Evaṃ kho bhikkhave bhikkhu sotā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu hantā hoti?|| ||</p>

					<p class="f4">Idha, bhikkhave, bhikkhu uppannaṃ kāmavitakkaṃ n'ādhivāseti pajahati vinodeti vyantī-karoti anabhāvaṃ gameti.|| ||</p>

					<p class="f4">Uppannaṃ vyāpāda-vitakkaṃ n'ādhivāseti pajahati vinodeti khyanti-karoti anabhāvaṃ gāmeti.|| ||</p>

					<p class="f4">Uppannuppanne pāpake akusale dhamme n'ādhivāseti pajahati vinodeti vyantī-karoti anabhāvaṃ gameti.|| ||</p>

					<p class="f4">Evaṃ kho bhikkhave bhikkhu hantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu rakkhitā hoti?|| ||</p>

					<p class="f4">Idha, bhikkhave, bhikkhu cakkhunā rūpaṃ disvā na nimitta-g-gāhī nānu-vyañjanaggāhī.|| ||</p>

					<p class="f4">Yatvādhi-karaṇam enaṃ cakkhu'ndriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati.|| ||</p>

					<p class="f4">Rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="ctr c">—</p>

					<p class="f4">Sotena saddaṃ sutvā na nimitta-g-gāhī hoti nānu-vyañjanaggāhī.|| ||</p>

					<p class="f4">Yatvādhi-karaṇam enaṃ sot'indriyaṃ asaṃvutaṃ viharantaṃ abhijjhā-domanassā pāpakā akusalā dhmmā anvāssaveyyuṃ,||<br />
					tassa saṃvarāya paṭipajjati.|| ||</p>

					<p class="f4">Rakkhati sot'indriyaṃ,||<br />
					sot'indriye saṃvaraṃ āpajjati.|| ||</p>

					<p class="ctr c">—</p>

					<p class="f4">Ghānena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ ghān'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati.|| ||</p>

					<p class="f4">Rakkhati ghān'indriyaṃ,||<br />
					ghān'indriye saṃvaraṃ āpajjati.|| ||</p>

					<p class="ctr c">—</p>

					<p class="f4">Jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ jivh'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati.|| ||</p>

					<p class="f4">Rakkhati jivh'indriyaṃ jivh'indriye saṃvaraṃ āpajjati.|| ||</p>

					<p class="ctr c">—</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇam enaṃ kāy'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati.|| ||</p>

					<p class="f4">Rakkhati kāy'indriyaṃ,||<br />
					kāy'indriye saṃvaraṃ āpajjati.|| ||</p>

					<p class="f4">Manasā dhammaṃ viññāya na nimittaggāhi hoti nānuvyañ janaggāhī.|| ||</p>

					<p class="f4">Yatvādhi-karaṇam enaṃ man'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvaraya paṭipajjati.|| ||</p>

					<p class="f4">Rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">Evaṃ kho bhikkhave bhikkhu rakkhitā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khantā hoti?|| ||</p>

					<p class="f4">Idha, bhikkhave, bhikkhu khamo hoti sītassa uṇhassa jighacchāya pipāsāya ḍaṃsa-makasa-vāt'ātapa-siriṃsapa-samphassānaṃ,||<br />
					duruttānaṃ durāgatānaṃ vacana-pathānaṃ.|| ||</p>

					<p class="f4">Uppannānaṃ sāririkānaṃ vedanānaṃ dukkhānaṃ tippānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsaka-jātiko hoti.|| ||</p>

					<p class="f4">Evaṃ kho bhikkhave bhikkhu khantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu gantā hoti?|| ||</p>

					<p class="f4"><a id="pg164"><span class="f2 g"><b>[164]</b></span></a> Idha, bhikkhave, bhikkhu yā sā disā agatapubbā iminā dīghena addhunā yad idaṃ sabba-saṅkhāra-samatho sabb'upadhi-paṭinissaggo taṇha-k-khayo virāgo nirodho Nibbānaṃ,||<br />
					taṃ khippaṃ yeva gantā hoti.|| ||</p>

					<p class="f4">Evaṃ kho bhikkhave bhikkhu gantā hoti.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraṃ puñña-k-khettaṃ lokassāti.|| ||</p>

					<p class="ctr">Rāja Vagga Catuttho</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>