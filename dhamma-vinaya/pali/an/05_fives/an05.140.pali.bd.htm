<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 140. The Buddha contrasts the ability of a king's elephant to listen, destroy, guard himself, endure hardships and go where he has not gone before to the bhikkhu's ability to listen, destroy bad ideas, guard himself against alluring sense impressions, endure hardships, and go where he has not gone before." />
<title>AN 5 140: Sotāra Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					14. Rāja Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p140">Sutta 140</a></h4>

					<h1>Sotāra Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg161"><span class="f2 g"><b>[161]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.140.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.140.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañc'ahi bhikkhave aŋgehi samannāgato||<br />
					rañño nāgo rājā-raho hoti rāja-bhoggo||<br />
					rañño aŋgan tv'eva saŋkhaɱ gacchati.|| ||</p>

					<p class="f4">Katamehi pañc'ahi?|| ||</p>

					<p class="f4">Idha, bhikkhave, rañño nāgo sotā ca hoti,||<br />
					hantā ca,||<br />
					rakkhitā ca,||<br />
					khantā ca,||<br />
					gannā ca.|| ||</p>

					<p class="ctr c">&#9632;</p>

					<p class="f4">Kathañ ca bhikkhave rañño nāgo sotā hoti?|| ||</p>

					<p class="f4">Idha, bhikkhave, rañño nāgo yamenaɱ hatth'idamma-sārathī kāraṇaɱ kāreti yadi vā kata-pubbaɱ yadi vā <a id="pg162"><span class="f2 g"><b>[162]</b></span></a> akata-pubbaɱ,||<br />
					taɱ aṭṭhī-katvā - manasi-katvā sabba-cetaso - samannā-haritvā ohita-soto suṇāti.|| ||</p>

					<p class="f4">Evaɱ kho bhikkhave rañño nāgo sotā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo hantā hoti?|| ||</p>

					<p class="f4">Idha, bhikkhave, rañño nāgo saŋgāma-gato||<br />
					hatthim pi hanti,||<br />
					hatthā-ruham pi hanti,||<br />
					assam pi hanti,||<br />
					assā-ruham pi hanti,||<br />
					ratham pi hanti,||<br />
					rathiyam pi hanti,||<br />
					pattikam pi hanti.|| ||</p>

					<p class="f4">Evaɱ kho bhikkhave rañño nāgo hantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo rakkhitā hoti?|| ||</p>

					<p class="f4">Idha, bhikkhave, rañño nāgo saŋgāma-gato||<br />
					rakkhati purimaɱ kāyaɱ,||<br />
					rakkhati pacchimaɱ kāyaɱ,||<br />
					rakkhati purime pāde,||<br />
					rakkhati pacchime pāde,||<br />
					rakkhati sisaɱ,||<br />
					rakkhati kāṇe,||<br />
					rakkhati dante,||<br />
					rakkhati soṇḍaɱ,||<br />
					rakkhati vāladhiɱ,||<br />
					rakkhati hatthā-ruhaɱ.|| ||</p>

					<p class="f4">Evaɱ kho bhikkhave rañño nāgo rakkhitā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khantā hoti?|| ||</p>

					<p class="f4">Idha, bhikkhave, rañño nāgo khamo hoti||<br />
					sattippahārānaɱ,||<br />
					asippahārānaɱ,||<br />
					usuppahārānaɱ,||<br />
					pharasuppahārānaɱ,||<br />
					bheri-paṇava-saŋkhati-ṇava-ninnāda-saddānaɱ.|| ||</p>

					<p class="f4">Evaɱ kho bhikkhave rañño nāgo khantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo gantā hoti?|| ||</p>

					<p class="f4">Idha, bhikkhave, rañño nāgo yamenaɱ hatth'idamma-sārathi disaɱ peseti yadi vā gata-pubbaɱ yadi vā agata-pubbaɱ,||<br />
					taɱ khippaɱ yeva gantā hoti.|| ||</p>

					<p class="f4">Evaɱ kho bhikkhave rañño nāgo gantā hoti.|| ||</p>

					<p class="f4">Imehi kho bhikkhave pañcahi aŋgehi samannāgato rañño nāgo rājā-raho hoti rāja-bhoggo.|| ||</p>

					<p class="f4">Rañño aŋgantv'eva saŋkhaɱ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraɱ puñña-k-khettaɱ lokassa.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu sotā ca hoti,||<br />
					hantā ca,||<br />
					<a id="pg163"><span class="f2 g"><b>[163]</b></span></a> rakkhitā ca,||<br />
					khantā ca,||<br />
					gantā ca.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu sotā hoti?|| ||</p>

					<p class="f4">Idha, bhikkhave, bhikkhu Tathāgata-p-pavedite Dhamma-Vinaye desiyamāne aṭṭhī-katvā manasi-katvā sabba-cetaso samannā-haritvā ohita-soto dhammaɱ suṇāti.|| ||</p>

					<p class="f4">Evaɱ kho bhikkhave bhikkhu sotā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu hantā hoti?|| ||</p>

					<p class="f4">Idha, bhikkhave, bhikkhu uppannaɱ kāmavitakkaɱ nādhi-vāseti pajahati vinodeti vyantī-karoti anabhāvaɱ gameti.|| ||</p>

					<p class="f4">Uppannaɱ vyāpāda-vitakkaɱ nādhi-vāseti pajahati vinodeti khyanti-karoti anabhāvaɱ gāmeti.|| ||</p>

					<p class="f4">Uppannuppanne pāpake akusale dhamme nādhi-vāseti pajahati vinodeti vyantī-karoti anabhāvaɱ gameti.|| ||</p>

					<p class="f4">Evaɱ kho bhikkhave bhikkhu hantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu rakkhitā hoti?|| ||</p>

					<p class="f4">Idha, bhikkhave, bhikkhu cakkhunā rūpaɱ disvā na nimittaggāhī nānu-vyañjanaggāhī.|| ||</p>

					<p class="f4">Yatvādhi-karaṇam enaɱ cakkhu'ndriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati.|| ||</p>

					<p class="f4">Rakkhati cakkhu'ndriyaɱ,||<br />
					cakkhu'ndriye saŋvaraɱ āpajjati.|| ||</p>

					<p class="ctr c">—</p>

					<p class="f4">Sotena saddaɱ sutvā na nimittaggāhī hoti nānu-vyañjanaggāhī.|| ||</p>

					<p class="f4">Yatvādhi-karaṇam enaɱ sot'indriyaɱ asaɱvutaɱ viharantaɱ abhijjhā-domanassā pāpakā akusalā dhmmā anvāssaveyyuɱ,||<br />
					tassa saɱvarāya paṭipajjati.|| ||</p>

					<p class="f4">Rakkhati sot'indriyaɱ,||<br />
					sot'indriye saŋvaraɱ āpajjati.|| ||</p>

					<p class="ctr c">—</p>

					<p class="f4">Ghānena gandhaɱ ghāyitvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ ghān'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati.|| ||</p>

					<p class="f4">Rakkhati ghān'indriyaɱ,||<br />
					ghān'indriye saŋvaraɱ āpajjati.|| ||</p>

					<p class="ctr c">—</p>

					<p class="f4">Jivhāya rasaɱ sāyitvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ jivh'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati.|| ||</p>

					<p class="f4">Rakkhati jivh'indriyaɱ jivh'indriye saŋvaraɱ āpajjati.|| ||</p>

					<p class="ctr c">—</p>

					<p class="f4">Kāyena phoṭṭhabbaɱ phusitvā na nimittaggāhī hoti nānuvyañjanaggāhī.|| ||</p>

					<p class="f4">Yatvādhi-karaṇam enaɱ kāy'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati.|| ||</p>

					<p class="f4">Rakkhati kāy'indriyaɱ,||<br />
					kāy'indriye saŋvaraɱ āpajjati.|| ||</p>

					<p class="f4">Manasā dhammaɱ viññāya na nimittaggāhi hoti nānuvyañ janaggāhī.|| ||</p>

					<p class="f4">Yatvādhi-karaṇam enaɱ man'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saŋvaraya paṭipajjati.|| ||</p>

					<p class="f4">Rakkhati man'indriyaɱ,||<br />
					man'indriye saŋvaraɱ āpajjati.|| ||</p>

					<p class="f4">Evaɱ kho bhikkhave bhikkhu rakkhitā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khantā hoti?|| ||</p>

					<p class="f4">Idha, bhikkhave, bhikkhu khamo hoti sītassa uṇhassa jighacchāya pipāsāya ḍaɱsa-makasa-vāt'ātapa-siriɱsapa-samphassānaɱ,||<br />
					duruttānaɱ durāgatānaɱ vacana-pathānaɱ.|| ||</p>

					<p class="f4">Uppannānaɱ sāririkānaɱ vedanānaɱ dukkhānaɱ tippānaɱ kharānaɱ kaṭukānaɱ asātānaɱ amanāpānaɱ pāṇaharānaɱ adhivāsaka-jātiko hoti.|| ||</p>

					<p class="f4">Evaɱ kho bhikkhave bhikkhu khantā hoti.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu gantā hoti?|| ||</p>

					<p class="f4"><a id="pg164"><span class="f2 g"><b>[164]</b></span></a> Idha, bhikkhave, bhikkhu yā sā disā agatapubbā iminā dīghena addhunā yad idaɱ sabba-sankhāra-samatho sabb'upadhi-paṭinissaggo taṇha-k-khayo virāgo nirodho Nibbānaɱ,||<br />
					taɱ khippaɱ yeva gantā hoti.|| ||</p>

					<p class="f4">Evaɱ kho bhikkhave bhikkhu gantā hoti.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraɱ puñña-k-khettaɱ lokassāti.|| ||</p>

					<p class="ctr">Rāja Vagga Catuttho</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>