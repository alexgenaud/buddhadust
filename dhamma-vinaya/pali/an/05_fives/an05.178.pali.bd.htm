<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 178. The Buddha teaches the value of ethical conduct by asking the bhikkhus if they had ever heard of or seen the punishment of persons who had given up unethical conduct being punished because of their having given up unethical conduct. Then he asks if they had ever heard of or seen the punishment of persons who had engaged in unethical conduct being puhished because of their having engaged in unethical conduct." />
<title>AN 5 178: Rāja Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka-Nipāta<br />
					XVIII. Upāsaka Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p178">Sutta 178</a></h4>

					<h1>Rāja Suttaɱ</h1>

						<p class="f1 ctr">Adapted from the 1995 edition of the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.178.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Api nu tumhehi, diṭṭhaɱ vā sutaɱ vā:|| ||</p>

					<p class="f4">'Ayaɱ puriso pāṇ-ā-tipātaɱ pahāya pāṇ-ā-tipātā paṭivirato hotī,||<br />
					tam enaɱ rājāno gahetvā pāṇ-ā-tipātā veramaṇī hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī' ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Sādhu bhikkhave,||<br />
					mayā pi kho etaɱ bhikkhave,||<br />
					n'eva diṭṭhaɱ na sutaɱ:|| ||</p>

					<p class="f4">'Ayaɱ puriso pāṇ-ā-tipātaɱ pahāya pāṇ-ā-tipātā paṭivirato hotī'||<br />
					tam enaɱ rājāno gahetvā pāṇ-ā-tipātā veramaṇī hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī' ti.|| ||</p>

					<p class="ctr c">&#9632;</p>

					<p class="f4">Api ca khvāssa taɱ'eva <a id="pg209"><span class="f2 g"><b>[209]</b></span></a> pāpaka-kammaɱ pavedenti:|| ||</p>

					<p class="f4">"Ayaɱ puriso itthiɱ vā||<br />
					purisaɱ vā||<br />
					jivitā voropesī" ti.|| ||</p>

					<p class="f4">Tam enaɱ rājāno gahetvā pāṇ-ā-tipātahetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karonti.|| ||</p>

					<p class="f4">Api nu tumhehi eva-rūpaɱ diṭṭhaɱ vā sutaɱ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Taɱ kiɱ maññatha bhikkhave?|| ||</p>

					<p class="f4">Api nu tumhehi, diṭṭhaɱ vā sutaɱ vā:|| ||</p>

					<p class="f4">'Ayaɱ puriso adinn'ādānaɱ pahāya adinn'ādānā paṭivirato hotī,||<br />
					tam enaɱ rājāno gahetvā adinn'ādānā veramaṇi hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī' ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Sādhu bhikkhave,||<br />
					mayā pi kho etaɱ bhikkhave,||<br />
					n'eva diṭṭhaɱ na sutaɱ:|| ||</p>

					<p class="f4">'Ayaɱ puriso adinn'ādānaɱ pahāya adinn'ādānā paṭivirato hotī,||<br />
					tam enaɱ rājāno gahetvā adinn'ādānā veramaṇi hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī" ti.|| ||</p>

					<p class="ctr c">&#9632;</p>

					<p class="f4">Api ca khvāssa tath'eva- pāpakaɱ kammaɱ pavedayanti:|| ||</p>

					<p class="f4">"Ayaɱ puriso gāmā vā araññā vā adinnaɱ theyya-saṅkhātaɱ ādiyī" ti|| ||</p>

					<p class="f4">Tam enaɱ rājāno gahetvā adinn'ādāna-hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karonti.|| ||</p>

					<p class="f4">Api nu tumhehi eva-rūpaɱ diṭṭhaɱ vā sutaɱ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>
					<p class="f4">3. "Taɱ kiɱ maññatha bhikkhave?|| ||</p>

					<p class="f4">Api nu tumhehi, diṭṭhaɱ vā sutaɱ vā:|| ||</p>

					<p class="f4">'Ayaɱ puriso kāmesu micchā-cāraɱ pahāya kāmesu micchā-cārā paṭivirato hotī' ti.|| ||</p>

					<p class="f4">Tam enaɱ rājāno gahetvā kāmesu micchā-cārā veramaṇi hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī' ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Sādhu bhikkhave,||<br />
					mayā pi kho etaɱ bhikkhave,||<br />
					n'eva diṭṭhaɱ na sutaɱ:|| ||</p>

					<p class="f4">'Ayaɱ puriso kamesu micchāraɱ pahāya kāmesu micchā-cārā paṭivirato hotī,||<br />
					tam enaɱ rājāno gahetvā kāmesu micchārā veramaṇi hetu <a id="pg210"><span class="f2 g"><b>[210]</b></span></a> hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī" ti.|| ||</p>

					<p class="ctr c">&#9632;</p>

					<p class="f4">Api ca khvāssa tath'eva pāpakaɱ kammaɱ pavedayanti:|| ||</p>

					<p class="f4">"Ayaɱ puriso paritthīsu parakumārīsu cārittaɱ āpajjatī' ti.|| ||</p>

					<p class="f4">Tam enaɱ rājāno gahetvā kāmesu micchā-cārahetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karonti.|| ||</p>

					<p class="f4">Api nu tumhehi eva-rūpaɱ diṭṭhaɱ vā sutaɱ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. "Taɱ kiɱ maññatha bhikkhave?|| ||</p>

					<p class="f4">Api nu tumhehi, diṭṭhaɱ vā sutaɱ vā:|| ||</p>

					<p class="f4">'Ayaɱ puriso musā-vādaɱ pahāya musā-vādā paṭivirato hotī,||<br />
					tam enaɱ rājāno gahetvā musā-vādā veramaṇi hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī' ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Sādhu bhikkhave,||<br />
					mayā pi kho etaɱ bhikkhave,||<br />
					n'eva diṭṭhaɱ na sutaɱ:|| ||</p>

					<p class="f4">'Ayaɱ puriso musā-vādaɱ pahāya musā-vādā paṭivirato hotī' ti.|| ||</p>

					<p class="f4">Tam enaɱ rājāno gahetvā musā-vādā veramaṇi hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karonti.|| ||</p>

					<p class="ctr c">&#9632;</p>

					<p class="f4">Api ca khvāssa tath'eva pāpakaɱ kammaɱ pavedayan ti:|| ||</p>

					<p class="f4">"Ayaɱ puriso gahapatissa vā gahapati-puttassa vā musā-vādena atthaɱ bhañjī" ti.|| ||</p>

					<p class="f4">Tam enaɱ rājāno gahetvā musā-vāda-hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karonti.|| ||</p>

					<p class="f4">Api nu tumhehi eva-rūpaɱ diṭṭhaɱ vā sutaɱ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. "Taɱ kiɱ maññatha bhikkhave?|| ||</p>

					<p class="f4">Api nu tumhehi, diṭṭhaɱ vā sutaɱ vā:|| ||</p>

					<p class="f4">'Ayaɱ puriso surā-mera-yamajja-pamā-daṭṭhānaɱ pahāya surā-mera-yamajja-pamā-daṭṭhānā paṭivirato hotī,||<br />
					tam enaɱ rājāno gahetvā surā-mera-yamajja-pamā-daṭṭhānā veramaṇi hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī' ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Sādhu bhikkhave,||<br />
					mayā pi kho etaɱ bhikkhave,||<br />
					n'eva diṭṭhaɱ na sutaɱ:|| ||</p>

					<p class="f4">'Ayaɱ puriso surā-mera-yamajja-pamā-daṭṭhānaɱ pahāya surā-mera-yamajja-pamā-daṭṭhānā <a id="pg211"><span class="f2 g"><b>[211]</b></span></a> paṭivirato hotī,||<br />
					tam enaɱ rājāno gahetvā surā-mera-yamajja-pamā-daṭṭhānā veramaṇi hetu hananti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karonti.|| ||</p>

					<p class="ctr c">&#9632;</p>

					<p class="f4">Api ca khvāssa tath'eva pāpakaɱ kammaɱ pavedayanti:|| ||</p>

					<p class="f4">"Ayaɱ puriso surā-mera-yamajja-pamā-daṭṭhānaɱ anuyutto itthiɱ vā purisaɱ vā jivitā voropesi.|| ||</p>

					<p class="f4">Ayaɱ puriso surā-mera-yamajja-pamā-daṭṭhānaɱ anuyutto gāmā vā araññā vā adinnaɱ theyya-saṅkhātaɱ ādiyī.|| ||</p>

					<p class="f4">Ayaɱ puriso surā-mera-yamajja-pamā-daṭṭhānaɱ anuyutto paritthīsu parakumārīsu cārittaɱ āpajji.|| ||</p>

					<p class="f4">Ayaɱ puriso surā-mera-yamajja-pamā-daṭṭhānaɱ anuyutto gahapatissa vā gahapati-puttassa vā musā-vādena atthaɱ bhañjī" ti.|| ||</p>

					<p class="f4">Tam enaɱ rājāno gahetvā surā-mera-yamajja-pamā-daṭṭhāna-hetu hannti vā||<br />
					bandhanti vā||<br />
					pabbā-jenti vā||<br />
					yathā-paccayaɱ vā karontī.|| ||</p>

					<p class="f4">Api nu tumhehi eva-rūpaɱ diṭṭhaɱ vā sutaɱ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>