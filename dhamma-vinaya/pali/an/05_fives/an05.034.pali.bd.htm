<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 34. Siha the General asks the Buddha if there is any visible result of giving. He is given five examples." />
<title>AN 5.34: Siha-Senapati Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṇguttara-Nikāya<br />
					Pañcaka-Nipāta<br />
					IV. Sumanā Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p34">Sutta 34</a></h4>

					<h1>Sīha-Senāpati Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg38"><span class="f2 g"><b>[38]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.034.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.034.than.ati.htm#p1">than</a>][<a href="../../../../dhamma-vinaya/bd/an/05_fives/an05.034.olds.bd.htm#p1">olds</a>][<a href="../../../../dhamma-vinaya/wp/an/05_fives/an05.034.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesālisaṃ viharati Mahāvane kūṭā-gāra sālāyaṃ.|| ||</p>

					<p class="f4">Atha kho sīho senāpati yena <a id="pg39"><span class="f2 g"><b>[39]</b></span></a> Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisidi. || ||</p>

					<p class="f4">Eka-m-antaṃ nisinno kho sīho senāpati Bhagavantaṃ etad avoca:|| ||</p>

					<p class="f4">Sakkā nu kho bhante sandiṭṭhikaṃ dāna-phalaṃ paññāpetun ti?|| ||</p>

					<p class="f4">Sakkā sīhāti Bhagavā avoca.|| ||</p>

					<p class="f4">Dāyako Sīha dāna-pati bahuno janassa piyo hoti manāpo.|| ||</p>

					<p class="f4">Yam pi Sīha dāyako dāna-pati bahuno janassa piyo hoti manāpo,||<br />
					idam pi sandiṭṭhikaṃ dāna-phalaṃ.|| ||</p>

					<p class="f4">Puna ca paraṃ Sīha dāyakaṃ dāna-patiṃ santo sappurisā bhajanti.|| ||</p>

					<p class="f4">Yam pi Sīha dāyakaṃ dāna-patiṃ santo sappurisā bhajanti,||<br />
					idam pi sandiṭṭhikaṃ dāna-phalaṃ.|| ||</p>

					<p class="f4">Puna ca paraṃ Sīha dāyakassa dāna-patino kalyāṇo kitti-saddo abbhu-g-gacchati.|| ||</p>

					<p class="f4">Yam pi Sīha dāyakassa dāna-patino kalyāṇo kitti-saddo abbhu-g-gacchati,||<br />
					idam pi sandiṭṭhikaṃ dāna-phalaṃ.|| ||</p>

					<p class="f4">Puna ca paraṃ Sīha dāyako dāna-pati yaṃ yad eva parisaṃ upasaṇkamati.|| ||</p>

					<p class="f4">Yadi khattiya-parisaṃ,||<br />
					yadi brāhmaṇa-parisaṃ,||<br />
					yadi gahapati-parisaṃ,||<br />
					yadi samaṇa-parisaṃ,||<br />
					visāradova upasaṇkamati amaṇku-bhuto.|| ||</p>

					<p class="f4">Yam pi Sīha dāyako dāna-pati yaṃ yad eva-parisaṃ upasaṇkamati:||<br />
					yadi khattiya-parisaṃ,||<br />
					yadi brāhmaṇa-parisaṃ,||<br />
					yadi gahapati parisaṃ,||<br />
					yadi samaṇa-parisaṃ,||<br />
					visāradova upasaḍkamati amaṇku-bhuto:||<br />
					idam pi sandiṭṭhi-kāṃ dāna-phalaṃ.|| ||</p>

					<p class="f4">Puna ca paraṃ Sīha dāyako dāna-pati kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Yam pi Sīha dāyako dāna-pati kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Idaṃ samparāyikaṃ dāna-phalanti.|| ||</p>

					<p class="f4">Evaṃ vutte sīho senāpati Bhagavantaṃ etad avoca:|| ||</p>

					<p class="f4">"Yān'imāni bhante Bhagavatā cattāri sandiṭṭhi-kāni dāna-phalāni akkhātāni,||<br />
					n-ā-haṃ ettha Bhagavato saddhāya gacchāmi,||<br />
					ahampetāni jānāmi.|| ||</p>

					<p class="f4">Ahaṃ bhante dāyako dāna-pati bahuno janassa piyo manāpo.|| ||</p>

					<p class="f4">Ahaṃ bhante dāyako dāna-pati.|| ||</p>

					<p class="f4">Maṃ santo sappurisā bhajanti.|| ||</p>

					<p class="f4"> Ahaṃ bhante dāyako dāna-pati,||<br />
					mayhaṃ kalyāṇo kitti-saddo ababhuggato:|| ||</p>

					<p class="f4">sīho senāpati dāyako kārako saṇgh'upaṭṭhāko ti.|| ||</p>

					<p class="f4">Ahaṃ <a id="pg40"><span class="f2 g"><b>[40]</b></span></a> bhante dāyako dāna-pati,||<br />
					yaṃ yad eva parisaṃ upasaṇkamāmi:||<br />
					yadi khattiya-parisaṃ,||<br />
					yadi brāhmaṇa-parisaṃ,||<br />
					yadi gahapati parisaṃ,||<br />
					yadi samaṇa-parisaṃ,||<br />
					visāradova upasaṇkamāmi amaṇku-bhuto.|| ||</p>

					<p class="f4">Yān'imāni bhante Bhagavatā cattāri sandiṭṭhi-kāni dāna-phalāni akkhātāni,||<br />
					n-ā-haṃ ettha Bhagavato saddhāya gacchāmi,||<br />
					ahampetāni jānāmi.|| ||</p>

					<p class="f4">Yañ ca kho maṃ bhante Bhagavā evam āha:|| ||</p>

					<p class="f4">'Dāyako Sīha dāna-pati kāyassa bhedā param maraṇā sugatiṃ saggaṃ lokaṃ upapajjatī'ti etāhaṃ na jānāmi.|| ||</p>

					<p class="f4">Ettha va panāhaṃ Bhagavato saddhāya gacchāmī" ti.|| ||</p>

					<p class="f4">Evam etaṃ Sīha,||<br />
					eva me taṃ Sīha,||<br />
					dāyako dāna-pati kāyassa bhedā param maraṇā sugatiṃ saggaṃ lokaṃ upapajjatī ti.|| ||</p>

					<p>&nbsp;</p>

					<p class="f4 ctr">Dadaṃ piyo hoti bhajanti naṃ bahū kittiñ ca pappoti yaso ca vaḍḍati,||<br />
					amaṇku-bhuto parisaṃ vigāhati visārado,||<br />
					hoti naro amaccharī.|| ||</p>

					<p class="f4 ctr">Tasmā hi dānāti dadanti paṇḍitā,||<br />
					vineyya macchera-malaṃ sukhesino,||<br />
					te dīgha-rattaṃ tidive pati-ṭ-ṭhitā devānaṃ sahavygatā ramanti te||<br />
					katāvāsā kata-kusalā ito cutā sayaṃpabhā anuvicaranti Nandanaṃ.|| ||</p>

					<p class="f4 ctr">Te tattha nandanti ramanti modare samappitā kāma-guṇehi pañcahi||<br />
					katvāna vākyaṃ asitassa tādino ramanti sagge Sugatassa sāvakā ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>