<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 47. Five things which should be considered treasures." />
<title>AN 5: 47: Panca Sampada Suttaṃm</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					5. Muṇḍarāja-Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p47">Sutta 47</a></h4>

					<h1>Pañca Dhana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg53"><span class="f2 g"><b>[53]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.047.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.047.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">'Pañc'imāni bhikkhave dhanāni.|| ||</p>

					<p class="f4">Katamāni pañca?|| ||</p>

					<p class="f4">Saddhā-dhanaṃ,||<br />
					sīla-dhanaṃ,||<br />
					suta-dhanaṃ,||<br />
					cāga-dhanaṃ,||<br />
					paññā-dhanaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Katamañ ca bhikkhave saddhā-dhanaṃ?|| ||</p>

					<p class="f4">Idha, bhikkhave, ariya-sāvako saddho hoti,||<br />
					sadda-hati Tathāgatassa bodhiṃ:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa sampanno||<br />
					Sugato||<br />
					loka-vidu anuttaro purisa-damma-sārathī||<br />
					satthā deva-manussānaṃ||<br />
					Buddho||<br />
					Bhagavā" ti.|| ||</p>

					<p class="f4">Idaṃ vuccati bhikkhave saddhā-dhanaṃ.|| ||</p>

					<p class="ctr c">&#9632;</p>

					<p class="f4">3. Katamañ ca bhikkhave sīla-dhanaṃ?|| ||</p>

					<p class="f4">Idha, bhikkhave, ariya-sāvako pāṇ-ā-tipātā paṭivirato
					hoti||<br />
					adinn'ādānā paṭivirato hoti||<br />
					kāmesu micchā-cārā paṭivirato hoti||<br />
					musā-vādā paṭivirato hoti||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Idaṃ vuccati bhikkhave sīla-dhanaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave suta-dhanaṃ?|| ||</p>

					<p class="f4">Idha, bhikkhave, ariya-sāvako bahu-s-suto hoti.|| ||</p>

					<p class="f4">Ye te dhammā ādi-kalyāṇā majjhe-kalyāṇā pariyosāna-kalyāṇā sātthaṃ savyañ janaṃ kevala-paripuṇṇaṃ parisuddhaṃ,||<br />
					Brahma-cariyaṃ abhivadanti,||<br />
					tathā-rūpāssa dhammā bahu-s-sutā honti,||<br />
					dhatā vacasā parivitā manas-ā-nupekkhitā diṭṭiyā suppaṭi-viddhā.|| ||</p>

					<p class="f4">Idaṃ vuccati bhikkhave suta-dhanaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave cāga-dhanaṃ?|| ||</p>

					<p class="f4">Idha, bhikkhave, ariya-sāvako vigata-mala-maccherena cetasā agāraṃ ajjhā-vasati||<br />
					mutta-vāgo payatapāṇi vossagga-rato yāva yogo dāna-saṃvihāga-rato.|| ||</p>

					<p class="f4">Idaṃ vuccati bhikkhave cāga-dhanaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave paññā-dhanaṃ?|| ||</p>

					<p class="f4">Idha, bhikkhave, ariya-sāvako paññavā hoti||<br />
					uday'attha-gāminiyā paññāya samannāgato ariyāya nibbedhi-kāya sammā dukkha-k-khaya gāminiyā.|| ||</p>

					<p class="f4">Idaṃ vuccati bhikkhave paññā-dhanaṃ.|| ||</p>

					<p class="f4">Imāni kho bhikkhave pañca dhanānī" ti.|| ||</p>

					      <p class="f4 in2"><a id="pg54"><span class="f2 g"><b>[54]</b></span></a> Yassa saddhā Tathāgate acalā suppati-ṭ-ṭhitā,||<br />
							Sīlañ ca yassa kalyāṇaṃ ariya-kantaṃ pasaṃsitaṃ.</p>

					      <p class="f4 in2">Saṇghe pasādo yass'atthi uju-bhutañ ca dassanaṃ,||<br />
							Adaliddo ti taṃ āhu, amoghaṃ tassa jīvitaṃ.</p>

					      <p class="f4 in2">Tasmā saddhañ ca sīlañ ca pasādaṃ dhamma-dassanaṃ,||<br />
							Anuyuñjetha medhāvī saraṃ Buddhāna-sāsan ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>