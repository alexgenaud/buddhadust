<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 26. Five detailed descriptions of situations that result in freedom." />
<title>AN 5 26: Vimuttayatana Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					III: Pañc'aŋgika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p26">Sutta 26</a></h4>

					<h1>Vimuttāyatana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg21"><span class="f2 g"><b>[21]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.026.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.026.bodh.wp.htm#p1">bodh</a>][<a href="../../../../dhamma-vinaya/bd/an/05_fives/an05.026.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni bhikkhave vimuttāyatanāni,||<br />
					yattha bhikkhuno appamattassa ātāpino pahit'attassa viharato||<br />
					avimuttaɱ vā cittaɱ vimuccati,||<br />
					aparikkhīṇā vā āsavā parikkhayaɱ gacchanti,||<br />
					ananuppattaɱ vā anuttaraɱ yoga-k-khemaɱ anupāpuṇāti.|| ||</p>

					<p class="f4">Katamāni pañca?|| ||</p>

					<p class="f4">Idha, bhikkhave, bhikkhuno Satthā dhammaɱ deseti aññataro vā garu-ṭ-ṭhāniyo sabrahma-cārī.|| ||</p>

					<p class="f4">Yathā yathā bhikkhave tassa bhikkhuno Satthā dhammaɱ deseti,||<br />
					aññataro vā garu-ṭ-ṭhāniyo sabrahma-cārī,<br />
					tathā tathā so tasmiɱ dhamme attha-paṭisaŋvedī ca hoti,||<br />
					dhamma-paṭisaŋvedī ca||<br />
					tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pītimanassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ, bhikkhave, paṭhamaɱ vimuttāyatanaɱ,||<br />
					yattha bhikkhuno appamattassa ātāpino pahit'attassa viharato||<br />
					avimuttaɱ vā cittaɱ vimuccati,||<br />
					aparikkhīṇā vā āsavā parikkhayaɱ gacchanti,||<br />
					ananuppattaɱ vā anuttaraɱ yoga-k-khemaɱ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ bhikkhave bhikkhuno na h'eva kho Satthā dhammaɱ deseti,||<br />
					aññataro vā garu-ṭ-ṭhāniyo sabrahma-cārī,||<br />
					api ca kho yathā-sutaɱ yathā-pariyattaɱ dhammaɱ vitthārena paresaɱ deseti.|| ||</p>

					<p class="f4">Yathā yathā bhikkhave bhikkhu <a id="pg22"><span class="f2 g"><b>[22]</b></span></a> yathā-sutaɱ yathā-pariyattaɱ dhammaɱ vitthārena paresaɱ deseti,||<br />
					tathā tathā so tasmiɱ dhamme attha-paṭisaŋvedī ca hoti,||<br />
					dhamma-paṭisaŋvedī ca||<br />
					tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pītimanassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ, bhikkhave, dutiyaɱ vimuttāyatanaɱ,||<br />
					yattha bhikkhuno appamattassa ātāpino pahit'attassa viharato||<br />
					avimuttaɱ vā cittaɱ vimuccati,||<br />
					aparikkhīṇā vā āsavā parikkhayaɱ gacchanti,||<br />
					ananuppattaɱ vā anuttaraɱ yoga-k-khemaɱ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ bhikkhave bhikkhuno na h'eva kho Satthā dhammaɱ deseti,||<br />
					aññataro vā garu-ṭ-ṭhāniyo sabrahma-cārī,||<br />
					nā pi yathā-sutaɱ yathā-pariyattaɱ dhammaɱ vitthārena paresaɱ deseti,||<br />
					api ca kho yathā-sutaɱ yathā-pariyattaɱ dhammaɱ vitthārena sajjhāyaɱ karoti.|| ||</p>

					<p class="f4">Yathā yathā bhikkhave bhikkhu yathā-sutaɱ yathā-pariyattaɱ dhammaɱ vitthārena sajjhāyaɱ karoti,||<br />
					tathā tatha so tasmiɱ dhamme attha-paṭisaŋvedī ca hoti,||<br />
					dhamma-paṭissamvedī ca||<br />
					tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pītimanassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ, bhikkhave, tatiyaɱ vimuttāyatanaɱ,||<br />
					yattha bhikkhuno appamattassa ātāpino pahit'attassa viharato||<br />
					avimuttaɱ vā cittaɱ vimuccati,||<br />
					aparikkhīṇā vā āsavā parikkhayaɱ gacchanti,||<br />
					ananuppattaɱ vā anuttaraɱ yoga-k-khemaɱ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ bhikkhave bhikkhuno na h'eva kho Satthā dhammaɱ deseti,||<br />
					aññataro vā garu-ṭ-ṭhāniyo sabrahma-cāri,||<br />
					nā pi yathā-sutaɱ yathā-pariyattaɱ dhammaɱ vitthārena paresaɱ deseti,||<br />
					nā pi yathā-sutaɱ yathā-pariyattaɱ dhammaɱ vitthārena sajjhāyaɱ karoti,||<br />
					api ca kho yathā-sutaɱ yathā-pariyattaɱ dhammaɱ cetasā anuvitakketi <a id="pg23"><span class="f2 g"><b>[23]</b></span></a> anuvicāreti manas-ā-nupekkhati.|| ||</p>

					<p class="f4">Yathā yathā bhikkhave bhikkhu yathā-sutaɱ yathā-pariyattaɱ dhammaɱ cetasā anuvitakketi anuvicāreti manas-ā-nupekkhati,||<br />
					tathā tathā so tasmiɱ dhamme attha-paṭisaŋvedī ca hoti,||<br />
					dhammapaṭisaŋvedi ca||<br />
					Tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pītimanassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ, bhikkhave, catutthaɱ vimuttāyatanaɱ,||<br />
					yattha bhikkhuno appamattassa ātāpino pahit'attassa viharato||<br />
					avimuttaɱ vā cittaɱ vimuccati,||<br />
					aparikkhīṇā vā āsavā parikkhayaɱ gacchanti,||<br />
					ananuppattaɱ vā anuttaraɱ yoga-k-khemaɱ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ bhikkhave bhikkhuno na h'eva kho Satthā dhammaɱ deseti,||<br />
					aññataro vā garu-ṭ-ṭhāniyo sabrahma-cārī,||<br />
					nā pi yathā-sutaɱ yathā-pariyattaɱ dhammaɱ vitthārena paresaɱ deseti,||<br />
					nāpi yathā-sutaɱ yathā-pariyattaɱ dhammaɱ vitthārena sajjhāyaɱ karoti,||<br />
					nā pi yathā-sutaɱ yathā-pariyattaɱ dhammaɱ cetasā anuvitakketi anuvicāreti manas-ā-nupekkhati,||<br />
					api ca khavassa aññātaraɱ samādhi-nimittaɱ suggahītaɱ hoti,||<br />
					sumana-sikataɱ sūpadhāritaɱ suppaṭi-viddhaɱ paññāya.|| ||</p>

					<p class="f4">Yathā yathā bhikkhave bhikkhuno aññataraɱ samādhi-nimittaɱ suggahītaɱ hoti sumana-sikata supadhāritaɱ suppaṭi-viddhaɱ paññāya,||<br />
					tathā tathā so tasmiɱ dhamme attha-paṭisaŋvedī ca hoti,||<br />
					dhamma-paṭisaŋvedī ca.|| ||</p>

					<p class="f4">Tassa attha-paṭisaŋvedino dhamma-paṭisaŋvedino pāmujjaɱ jāyati,||<br />
					pamuditassa pīti jāyati,||<br />
					pītimanassa kāyo passambhati,||<br />
					passaddha-kāyo sukhaɱ vedeti,||<br />
					sukhino cittaɱ samādhiyati.|| ||</p>

					<p class="f4">Idaɱ, bhikkhave, pañcamaɱ vimuttāyatanaɱ,||<br />
					yattha bhikkhuno appamattassa ātāpino pahit'attassa <a id="pg24"><span class="f2 g"><b>[24]</b></span></a> viharato||<br />
					avimuttaɱ vā cittaɱ vimuccati,||<br />
					aparikkhīṇā vā āsavā parikkhayaɱ gacchanti,||<br />
					ananuppattaɱ vā anuttaraɱ yoga-k-khemaɱ anupāpuṇāti.|| ||</p>

					<p class="f4">Imāni kho bhikkhave pañca vimuttāyatanāni.|| ||</p>

					<p class="f4">Yattha bhikkhuno appamattassa ātāpino pahit'attassa viharato||<br />
					avimuttaɱ vā cittaɱ vimuccati,||<br />
					aparikkhīṇā vā āsavā parikkhayaɱ gacchanti,||<br />
					ananuppattaɱ vā anuttaraɱ yoga-k-khemaɱ anupāpuṇāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>