<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 26. Five detailed descriptions of situations that result in freedom." />
<title>AN 5 26: Vimutt'Āyatana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					III: Pañc'aṇgika Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p26">Sutta 26</a></h4>

					<h1>Vimutt'Āyatana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg21"><span class="f2 g"><b>[21]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.026.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.026.bodh.wp.htm#p1">bodh</a>][<a href="../../../../dhamma-vinaya/bd/an/05_fives/an05.026.olds.bd.htm#p1">olds</a>][<a href="../../../../dhamma-vinaya/ati/an/05_fives/an05.026.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni bhikkhave vimutt'āyatanāni,||<br />
					yattha bhikkhuno appamattassa ātāpino pahitattassa viharato||<br />
					avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti,||<br />
					ananuppattaṃ vā anuttaraṃ yoga-k-khemaṃ anupāpuṇāti.|| ||</p>

					<p class="f4">Katamāni pañca?|| ||</p>

					<p class="f4">Idha, bhikkhave, bhikkhuno Satthā dhammaṃ deseti aññataro vā garu-ṭ-ṭhāniyo sabrahma-cārī.|| ||</p>

					<p class="f4">Yathā yathā bhikkhave tassa bhikkhuno Satthā dhammaṃ deseti,||<br />
					aññataro vā garu-ṭ-ṭhāniyo sabrahma-cārī,<br />
					tathā tathā so tasmiṃ dhamme attha-paṭisaṃvedī ca hoti,||<br />
					dhamma-paṭisaṃvedī ca||<br />
					tassa attha-paṭisaṃvedino dhamma-paṭisaṃvedino pāmujjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4">Idaṃ, bhikkhave, paṭhamaṃ vimutt'āyatanaṃ,||<br />
					yattha bhikkhuno appamattassa ātāpino pahitattassa viharato||<br />
					avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti,||<br />
					ananuppattaṃ vā anuttaraṃ yoga-k-khemaṃ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ bhikkhave bhikkhuno na h'eva kho Satthā dhammaṃ deseti,||<br />
					aññataro vā garu-ṭ-ṭhāniyo sabrahma-cārī,||<br />
					api ca kho yathā-sutaṃ yathā-pariyattaṃ dhammaṃ vitthārena paresaṃ deseti.|| ||</p>

					<p class="f4">Yathā yathā bhikkhave bhikkhu <a id="pg22"><span class="f2 g"><b>[22]</b></span></a> yathā-sutaṃ yathā-pariyattaṃ dhammaṃ vitthārena paresaṃ deseti,||<br />
					tathā tathā so tasmiṃ dhamme attha-paṭisaṃvedī ca hoti,||<br />
					dhamma-paṭisaṃvedī ca||<br />
					tassa attha-paṭisaṃvedino dhamma-paṭisaṃvedino pāmujjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4">Idaṃ, bhikkhave, dutiyaṃ vimutt'āyatanaṃ,||<br />
					yattha bhikkhuno appamattassa ātāpino pahitattassa viharato||<br />
					avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti,||<br />
					ananuppattaṃ vā anuttaraṃ yoga-k-khemaṃ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ bhikkhave bhikkhuno na h'eva kho Satthā dhammaṃ deseti,||<br />
					aññataro vā garu-ṭ-ṭhāniyo sabrahma-cārī,||<br />
					nā pi yathā-sutaṃ yathā-pariyattaṃ dhammaṃ vitthārena paresaṃ deseti,||<br />
					api ca kho yathā-sutaṃ yathā-pariyattaṃ dhammaṃ vitthārena sajjhāyaṃ karoti.|| ||</p>

					<p class="f4">Yathā yathā bhikkhave bhikkhu yathā-sutaṃ yathā-pariyattaṃ dhammaṃ vitthārena sajjhāyaṃ karoti,||<br />
					tathā tatha so tasmiṃ dhamme attha-paṭisaṃvedī ca hoti,||<br />
					dhamma-paṭissamvedī ca||<br />
					tassa attha-paṭisaṃvedino dhamma-paṭisaṃvedino pāmujjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4">Idaṃ, bhikkhave, tatiyaṃ vimutt'āyatanaṃ,||<br />
					yattha bhikkhuno appamattassa ātāpino pahitattassa viharato||<br />
					avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti,||<br />
					ananuppattaṃ vā anuttaraṃ yoga-k-khemaṃ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ bhikkhave bhikkhuno na h'eva kho Satthā dhammaṃ deseti,||<br />
					aññataro vā garu-ṭ-ṭhāniyo sabrahma-cāri,||<br />
					nā pi yathā-sutaṃ yathā-pariyattaṃ dhammaṃ vitthārena paresaṃ deseti,||<br />
					nā pi yathā-sutaṃ yathā-pariyattaṃ dhammaṃ vitthārena sajjhāyaṃ karoti,||<br />
					api ca kho yathā-sutaṃ yathā-pariyattaṃ dhammaṃ cetasā anuvitakketi <a id="pg23"><span class="f2 g"><b>[23]</b></span></a> anuvicāreti manas-ā-nupekkhati.|| ||</p>

					<p class="f4">Yathā yathā bhikkhave bhikkhu yathā-sutaṃ yathā-pariyattaṃ dhammaṃ cetasā anuvitakketi anuvicāreti manas-ā-nupekkhati,||<br />
					tathā tathā so tasmiṃ dhamme attha-paṭisaṃvedī ca hoti,||<br />
					dhammapaṭisaṃvedi ca||<br />
					Tassa attha-paṭisaṃvedino dhamma-paṭisaṃvedino pāmujjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4">Idaṃ, bhikkhave, catutthaṃ vimutt'āyatanaṃ,||<br />
					yattha bhikkhuno appamattassa ātāpino pahitattassa viharato||<br />
					avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti,||<br />
					ananuppattaṃ vā anuttaraṃ yoga-k-khemaṃ anupāpuṇāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ bhikkhave bhikkhuno na h'eva kho Satthā dhammaṃ deseti,||<br />
					aññataro vā garu-ṭ-ṭhāniyo sabrahma-cārī,||<br />
					nā pi yathā-sutaṃ yathā-pariyattaṃ dhammaṃ vitthārena paresaṃ deseti,||<br />
					nāpi yathā-sutaṃ yathā-pariyattaṃ dhammaṃ vitthārena sajjhāyaṃ karoti,||<br />
					nā pi yathā-sutaṃ yathā-pariyattaṃ dhammaṃ cetasā anuvitakketi anuvicāreti manas-ā-nupekkhati,||<br />
					api ca khavassa aññātaraṃ samādhi-nimittaṃ suggahītaṃ hoti,||<br />
					sumana-sikataṃ sūpadhāritaṃ su-p-paṭividdhaṃ paññāya.|| ||</p>

					<p class="f4">Yathā yathā bhikkhave bhikkhuno aññataraṃ samādhi-nimittaṃ suggahītaṃ hoti sumana-sikata supadhāritaṃ su-p-paṭividdhaṃ paññāya,||<br />
					tathā tathā so tasmiṃ dhamme attha-paṭisaṃvedī ca hoti,||<br />
					dhamma-paṭisaṃvedī ca.|| ||</p>

					<p class="f4">Tassa attha-paṭisaṃvedino dhamma-paṭisaṃvedino pāmujjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4">Idaṃ, bhikkhave, pañcamaṃ vimutt'āyatanaṃ,||<br />
					yattha bhikkhuno appamattassa ātāpino pahitattassa <a id="pg24"><span class="f2 g"><b>[24]</b></span></a> viharato||<br />
					avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti,||<br />
					ananuppattaṃ vā anuttaraṃ yoga-k-khemaṃ anupāpuṇāti.|| ||</p>

					<p class="f4">Imāni kho bhikkhave pañca vimutt'āyatanāni.|| ||</p>

					<p class="f4">Yattha bhikkhuno appamattassa ātāpino pahitattassa viharato||<br />
					avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti,||<br />
					ananuppattaṃ vā anuttaraṃ yoga-k-khemaṃ anupāpuṇāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>