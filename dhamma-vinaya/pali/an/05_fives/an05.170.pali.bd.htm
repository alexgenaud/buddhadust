<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 170. Ānanda elevates Bhikkhu Bhaddaji's understanding of what constitutes the best of sights, sounds, joys, conscious states and lives." />
<title>AN 5 170: Bhaddaji Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka-Nipāta<br />
					XVII. Āghāta Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p170">Sutta 170</a></h4>

					<h1>Bhaddaji Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg202"><span class="f2 g"><b>[202]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.170.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.170.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">"Ekaṃ samayaṃ āyasmā Ānando Kosambīyaṃ viharati Ghositārāme.|| ||</p>

					<p class="f4">Atha kho āyasmā Bhaddaji yen'āyasmā Ānando ten'upasaṅkami.|| ||</p>

					<p class="f4">Upasaṅkamitvā āyasmatā Ānandena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇiyaṃ vīti-sāretvā eka-m-antaṃ nisidi.|| ||</p>

					<p class="f4">Eka-m-antaṃ nisinnaṃ kho āyasmantaṃ Bhaddajiṃ āyasmā Ānando etad avoca:|| ||</p>

					<p class="f4">Kin nu kho āvuso Bhaddaji, dassanānaṃ aggaṃ?|| ||</p>

					<p class="f4">Kiṃ savaṇānaṃ aggaṃ?|| ||</p>

					<p class="f4">Kiṃ sukhānaṃ aggaṃ?|| ||</p>

					<p class="f4">Kiṃ saññānaṃ aggaṃ?|| ||</p>

					<p class="f4">Kiṃ bhavānaṃ agganti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atth'āvuso, Brahmā Abhibhu anAbhibhuto aññadatthu daso vasavattī,||<br />
					yo taṃ Brahmānaṃ passati,||<br />
					idaṃ dassanānaṃ aggaṃ.|| ||</p>

					<p class="ctr c">&#9632;</p>

					<p class="f4">Atth'āvuso Ābhassarā nāma devā sukhena abhisannā parisannā.|| ||</p>

					<p class="f4">Te kadāci karahaci udānaṃ udānenti:|| ||</p>

					<p class="f4">"Aho sukhaṃ, aho sukhan" ti.|| ||</p>

					<p class="f4">Yo taṃ saddaṃ suṇāti,||<br />
					idaṃ savaṇānaṃ aggaṃ.|| ||</p>

					<p class="ctr c">&#9632;</p>

					<p class="f4">Atth'āvuso Subhakiṇhakā nāma devā.|| ||</p>

					<p class="f4">Te santaññ'eva sukhitā sukhaṃ paṭisaṃvedenti.|| ||</p>

					<p class="f4">Idaṃ sukhānaṃ aggaṃ.|| ||</p>

					<p class="ctr c">&#9632;</p>

					<p class="f4">Atth'āvuso, Ākiñ caññ'āyatanūpagā devā.|| ||</p>

					<p class="f4">Idaṃ saññānaṃ aggaṃ.|| ||</p>

					<p class="ctr c">&#9632;</p>

					<p class="f4">Atth'āvuso N'eva-saññā-nāsaññāyatanūpagā devā.|| ||</p>

					<p class="f4">Idaṃ bhavānaṃ agganti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sameti kho idaṃ āyasmato Bhaddajissa yad idaṃ bahu-janenāti.|| ||</p>

					<p class="f4">Āyasmā kho Ānando bahu-s-suto.|| ||</p>

					<p class="f4">Paṭibhātu āyasmantaññ'eva Ānandan ti.|| ||</p>

					<p class="f4">Tena hi āvuso, Bhaddaji,||<br />
					suṇāhi sādhukaṃ manasi karohi,||<br />
					bhāsissāmiti.|| ||</p>

					<p class="f4">Evam āvuso ti kho āyasmā Bhaddaji āyasmato Ānandassa paccassosi.|| ||</p>

					<p class="f4">Yathā passato kho āvuso,||<br />
					anantarā āsavānaṃ khayo hoti,||<br />
					idaṃ dassanānaṃ aggaṃ.|| ||</p>

					<p class="ctr c">&#9632;</p>

					<p class="f4">Yathā suṇato||<br />
					anantarā āsavānaṃ khayo hoti,||<br />
					idaṃ savaṇānaṃ aggaṃ.|| ||</p>

					<p class="ctr c">&#9632;</p>

					<p class="f4">Yathā sukhitassa||<br />
					anantarā āsavānaṃ khayo hoti,||<br />
					idaṃ sukhānaṃ aggaṃ.|| ||</p>

					<p class="ctr c">&#9632;</p>

					<p class="f4">Yathā saññissa||<br />
					anantarā āsavānaṃ khayo hoti,||<br />
					idaṃ saññānaṃ aggaṃ.|| ||</p>

					<p class="ctr c">&#9632;</p>

					<p class="f4">Yathā bhutassa||<br />
					anantarā āsavānaṃ khayo hoti,||<br />
					idaṃ bhavānaṃ agganti.|| ||</p>

					<p class="ctr"><a id="pg203"><span class="f2 g"><b>[203]</b></span></a> Āghāta Vagga Dutiya</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>