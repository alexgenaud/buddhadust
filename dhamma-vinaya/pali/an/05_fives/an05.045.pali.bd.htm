<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 45. Five ways in which, when a bhikkhu uses the gifts he receives, it produces a flood of rich returns for the doner." />
<title>AN 5: 45: Punnabhisanda Suttaɱm</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					5. Muṇḍarāja-Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p45">Sutta 45</a></h4>

					<h1>Puññābhisanda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg51"><span class="f2 g"><b>[51]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.045.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.045.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">2. Pañc'ime bhikkhave puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saɱvaṭṭanikā iṭṭhāya kantāya manāpāya hitāya sukhāya saɱvaṭṭanti.|| ||</p>

					<p class="f4">Katame pañca?|| ||</p>

					<p class="f4">3. Yassa bhikkhave bhikkhu cīvaraɱ paribhuñjamāno appamāṇaɱ ceto-samādhiɱ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saɱvaṭṭa-niko iṭṭhāya kantāya manāpāya hitāya sukhāya saɱvaṭṭati.|| ||</p>

					<p class="ctr c">&#9632;</p>

					<p class="f4">Yassa bhikkhave bhikkhu piṇḍa-pātaɱ paribhuñjamāno appamāṇaɱ ceto-samādhiɱ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saɱvaṭṭa-niko iṭṭhāya kantāya manāpāya hitāya sukhāya saɱvaṭṭati.|| ||</p>

					<p class="ctr c">&#9632;</p>

					<p class="f4">Yassa bhikkhave bhikkhu vihāraɱ paribhuñjamāno appamāṇaɱ ceto-samādhiɱ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saɱvaṭṭa-niko iṭṭhāya kantāya manāpāya hitāya sukhāya saɱvaṭṭati.|| ||</p>

					<p class="ctr c">&#9632;</p>

					<p class="f4">Yassa bhikkhave bhikkhu mañca-pīṭhaɱ paribhuñjamāno appamāṇaɱ ceto-samādhiɱ upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saɱvaṭṭa-niko iṭṭhāya kantāya manāpāya hitāya sukhāya saɱvaṭṭati.|| ||</p>

					<p class="ctr c">&#9632;</p>

					<p class="f4">Yassa bhikkhave bhikkhu gilāna-pacchaya-bhesajja-parikkhāraɱ paribhuñjamāno appamāṇaɱ ceto-samādhiɱ <a id="pg52"><span class="f2 g"><b>[52]</b></span></a> upasampajja viharati,||<br />
					appamāṇo tassa puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saɱvaṭṭa-niko iṭṭhāya kantāya manāpāya hitāya sukhāya saɱvaṭṭati.|| ||</p>

					<p class="f4">Ime kho bhikkhave pañca puññ-ā-bhisandā kusal-ā-bhisandā sukhass'āhārā sovaggikā sukha-vipākā sagga-saɱvaṭṭanikā iṭṭhāya kantāya manāpāya hitāya sukhāya saɱvaṭṭanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Imehi ca pana bhikkhave pañcahi puññ-ā-bhisandehi kusal-ā-bhisandehi samannāgatassa ariya-sāvakassa na sukaraɱ puññassa pamāṇaɱ gahetuɱ:|| ||</p>

					<p class="f4">"Ettako puññāhisando kusal-ā-bhisando sukhass'āhāro sovaggiko sukha-vipāko sagga-saɱvaṭṭa-niko iṭṭhāya kantāya manāpāya hitāya sukhāya saɱvaṭṭatī" ti.|| ||</p>

					<p class="f4">Atha kho asaṅkheyyo appameyyo
					mahā-puñña-k-khandho tv'eva saṅkhaɱ gacchati.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, mahasamudde na sukaraɱ udakassa pamāṇaɱ gahetuɱ|| ||</p>

					<p class="f4">'Ettakāni udak'āḷhakānīti vā||<br />
					ettakāni udak'āḷhaka-satānīti vā||<br />
					ettakāni udak'āḷhaka sata-sahassānī' ti vā.|| ||</p>

					<p class="f4">Atha kho asaṅkheyyo appameyyo mahā-udaka-k-khandho tv'eva saṅkhaɱ gacchati.|| ||</p>

					<p class="ctr c">&#9632;</p>

					<p class="f4">Evam eva kho bhikkhave imehi pañcahi puññ-ā-bhisandehi kusal-ā-bhisandehi samannāgatassa ariya-sāvakassa na sukaraɱ puññassa pamāṇaɱ gahetuɱ|| ||</p>

					<p class="f4">'Ettako puññ-ā-bhisando kusal-ā-bhisando sukhass'āhāro sovaggiko sukha-vipāko sagga-saɱvaṭṭa-niko iṭṭhāya kantāya manāpāya hitāya sukhāya saɱvaṭṭatī' ti.|| ||</p>

					<p class="f4">Atha kho asaṅkheyyo appameyyo mahā-puñña-k-khandho tv'eva saṅkhaɱ gacchatī ti.|| ||</p>

					      <p class="f4 in2">Mahodadhiɱ aparimitaɱ mahā-saraɱ||<br />
							Bahu-bheravaɱ ratana-gaṇānam ālayaɱ,||<br />
							Najjo yathā maccha-gaṇa-Saṅgha-sevitā||<br />
							Puthū savantī upayanti sāgaraɱ.||<br />
							<a id="pg53"><span class="f2 g"><b>[53]</b></span></a> evaɱ naraɱ annadapānavatthadaɱ||<br />
							Seyyā nisajjattharaṇassa dāyakaɱ,||<br />
							Puññassa dhārā upayanti paṇḍitaɱ||<br />
							Najjo yathā vārivahāva sāgaran ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>