<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 161. Five things which should be employed to overcome anger that has arisen." />
<title>AN 5 161: Paṭhama Āghāta-Paṭivinaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					XVII. Āghāta Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p161">Sutta 161</a></h4>

					<h1>Paṭhama Āghāta-Paṭivinaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg185"><span class="f2 g"><b>[185]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.161.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.161.than.ati.htm#p1">than</a>][<a href="../../../../dhamma-vinaya/ati/an/05_fives/an05.161.nymo.ati.htm#p1">nymo</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañc'ime bhikkhave āghāta-paṭivinayā,||<br />
					yattha bhikkhuno uppanno āghāto sabbaso paṭivinetabbo.|| ||</p>

					<p class="f4">Katame pañca?|| ||</p>

					<p class="f4">3. Yasmiṃ bhikkhave, puggale āghāto jāyetha,||<br />
					mettā tasmiṃ puggale bhāvetabbā.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">4. Yasmiṃ bhikkhave, puggale āghāto jāyetha,||<br />
					karuṇā tasmiṃ puggale bhāvetabbā.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">5. Yasmiṃ bhikkhave, puggale āghāto jāyetha,||<br />
					upekkhā tasmiṃ puggale bhāvetabbā.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4"><a id="pg186"><span class="f2 g"><b>[186]</b></span></a> 6. Yasmiṃ bhikkhave, puggale āghāto jāyetha,||<br />
					asati amanisikāro tasmiṃ puggale āpajjitabbā.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="ctr c">&#9632;</p>

					<p class="f4">7. Yasmiṃ bhikkhave, puggale āghāto jāyetha,||<br />
					kammassakatā tasmiṃ puggale adhiṭṭhātabbā:|| ||</p>

					<p class="f4">"Kammassako ayam āyasmā||<br />
					kamma-dāyādo||<br />
					kamma-yoni||<br />
					kamma-bandhu||<br />
					kamma-paṭisaraṇo,||<br />
					yaṃ kammaṃ karissati kalyāṇaṃ vā||<br />
					pāpakaṃ vā,||<br />
					tassa dāyādo bhavissatī" ti.|| ||</p>

					<p class="f4">Evaṃ tasmiṃ puggale āghāto paṭivinetabbo.|| ||</p>

					<p class="f4">Ime kho bhikkhave, pañca āghāta-paṭivinayā yattha bhikkhuno uppanno āghāto sabbaso paṭivinetabbo ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>