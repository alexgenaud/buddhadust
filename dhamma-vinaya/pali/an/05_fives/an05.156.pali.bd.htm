<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 156. Five things relating to the bhikkhus that contribute to the decline and disappearance of True Dhamma, and five things that lead to it's preservation." />
<title>AN 5 156: Tatiya Sad'Dhamma-Sammosa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					16. Sad'Dhamma Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p156">Sutta 156</a></h4>

					<h1>Tatiya Sad'Dhamma-Sammosa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg178"><span class="f2 g"><b>[178]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.156.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañc'ime bhikkhave, dhammā Sad'Dhammassa sammosāya antara-dhānya saŋvattanti.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu duggahitaɱ suttantaɱ pariyāpuṇanti dunnikkhittehi pada-vyañ janehi.|| ||</p>

					<p class="f4">Dunnikkhittassa bhikkhave pada-vyañ janassa attho pi dunnayo hoti.|| ||</p>

					<p class="f4">Ayaɱ bhikkhave, paṭhamo dhammo Sad'Dhammassa sammosāya antara-dhānya saŋvattati.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave, bhikkhu dubbacā honti dovacassa-karaṇehi dhammehi samannāgatā,||<br />
					akkhamā appada-k-khiṇaggāhino anusāsaniɱ.|| ||</p>

					<p class="f4">Ayaɱ bhikkhave, dutiyo dhammo Sad'Dhammassa sammosāya antara-dhānya saŋvattati.|| ||</p>

					<p class="ctr c">&#9632;</p>

					<p class="f4"><a id="pg179"><span class="f2 g"><b>[179]</b></span></a> Puna ca paraɱ bhikkhave, ye te bhikkhū bahu-s-sutā āgatāgamā dhamma-dharā vinaya-dharā mātikā-dharā, te na sakkaccaɱ suttantaɱ paraɱ vācenti.|| ||</p>

					<p class="f4">Tesaɱ accayena chinna-mūlako suttanto hoti appaṭi-saraṇo.|| ||</p>

					<p class="f4">Ayaɱ bhikkhave, tatiyo dhammo Sad'Dhammassa sammosāya antara-dhānya saŋvattati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave, therā bhikkhu bāhulikā honti sāthalikā okkamane pubbaŋ-gamā paviveke nikkhitta-dhurā.|| ||</p>

					<p class="f4">Na viriyaɱ ārabhanti appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Tesaɱ pacchimā janatā diṭṭh'ānugatiɱ āpajjati.|| ||</p>

					<p class="f4">Sā pi hoti bāhulikā sāthalikā okkamane pubbaŋ-gamā paviveke ninakkhittadhurā.|| ||</p>

					<p class="f4">Na viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Ayaɱ bhikkhave, catuttho dhammo Sad'Dhammassa sammosāya antara-dhānya saŋvattati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave, saŋgho bhinno hoti.|| ||</p>

					<p class="f4">Saŋghe kho pana bhikkhave.|| ||</p>

					<p class="f4">Bhinne añña-maññaɱ akkosā ca honti, añña-maññaɱ paribhāsā ca honti, añña-maññaɱ parikkhepā ca honti, añña-maññaɱ pariccajanā ca honti.|| ||</p>

					<p class="f4">Tattha appattassa c'eva nap-pasīdanti, passannānaɱ ca eka-c-cānaɱ aññathattaɱ hoti.|| ||</p>

					<p class="f4">Ayaɱ bhikkhave pañcamo dhammo Sad'Dhammassa sammosāya antara-dhānya saŋvattati.|| ||</p>

					<p class="f4">Ime kho bhikkhave, pañca dhammā Sad'Dhammassa sammosāya antara-dhānya saŋvattanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'ime bhikkhave dhammā Sad'Dhammassa ṭhitiyā asammosāya anantara-dhānāya saŋvattanti.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu suggahitaɱ suttantaɱ pariyāpuṇnti sunikkhittehi pada-vyañ janehi.|| ||</p>

					<p class="f4">Sunikkhittassa bhikkhave pada-vyañ janassa atthopi sunayo hoti.|| ||</p>

					<p class="f4">Ayaɱ bhikkhave paṭhamo dhammo Sad'Dhammassa ṭhitiyā asammosāya anantara-dhānāya saŋvattati.|| ||</p>

					<p class="ctr c">&#9632;</p>

					<p class="f4"><a id="pg180"><span class="f2 g"><b>[180]</b></span></a> Puna ca paraɱ bhikkhave, bhikkhu subbacā honti sovacassa-karaṇehi dhammehi samannāgatā.|| ||</p>

					<p class="f4">Khamā pada-k-khiṇaggāhino anusāsaniɱ.|| ||</p>

					<p class="f4">Ayaɱ bhikkhave dutiyo dhammo Sad'Dhammassa ṭhitiyā asammosāya anantara-dhānāya saŋvattati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave, ye te bhikkhu bahu-s-sutā āgatāgamā dhamma-dharā vinaya-dharā mātikā-dharā, te sakkaccaɱ paraɱ vācenti.|| ||</p>

					<p class="f4">Tesaɱ accayena na chinna-mūlako suttanto hoti sappaṭi-saraṇo.|| ||</p>

					<p class="f4">Ayaɱ bhikkhave, tatiyo dhammo Sad'Dhammassa ṭhitiyā asammosāya anantara-dhānāya saŋvattati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave, therā bhikkhu na bahukālikā honti na sāthalikā okkamane nikkhitta-dhurā paviveke pubbaŋ-gamā.|| ||</p>

					<p class="f4">Viriyaɱ ārabhanti appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Tesaɱ pacchimā janatā diṭṭh'ānugatiɱ āpajjati.|| ||</p>

					<p class="f4">Sā pi hoti na bāhulikā na sāthalikā okkamane nikkhitta-dhurā paviveke pubbaŋ-gamā.|| ||</p>

					<p class="f4">Viriyaɱ ārabhati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Ayaɱ bhikkhave, catuttho dhammo Sad'Dhammassaṭhitiyā asammosāya anantara-dhānāya saŋvattati.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave, saŋgho bhinno samaggo sammodamāno avivada-māno ekuddeso phāsuɱ viharati.|| ||</p>

					<p class="f4">Saŋghe kho pana bhikkhave, samagge na c'eva añña-maññaɱ akkosā honti.|| ||</p>

					<p class="f4">Na ca añña-maññaɱ paribhāsā honti.|| ||</p>

					<p class="f4">Na ca añña-maññaɱ parikkhepā honti.|| ||</p>

					<p class="f4">Na ca añña-maññaɱ pariccajanā honti.|| ||</p>

					<p class="f4">Tattha appa-sannā c'eva pasīdanti.|| ||</p>

					<p class="f4">Passannānaɱ ca bhiyyobhāvo hoti.|| ||</p>

					<p class="f4">Ayaɱ bhikkhave, pañcamo dhammo Sad'Dhammassa ṭhitiyā asammosāya anantara-dhānāya saŋvattati.|| ||</p>

					<p class="f4">Ime kho bhikkhave, pañca dhammā Sad'Dhammassa ṭhitiyā asammosāya anantara-dhānāya saŋvattantī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>