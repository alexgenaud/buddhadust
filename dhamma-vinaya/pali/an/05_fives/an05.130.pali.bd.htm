<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 130. Five losses experienced by people in the world: loss of relatives, loss of wealth, loss through sickness, loss of ethical conduct, loss of perspective. Only loss of ethical conduct and perspective land one in Hell." />
<title>AN 5: 130: Sampadā Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					13. Gilāna Vaggo</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p130">Sutta 130</a></h4>

					<h1>Sampadā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.130.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.130.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañc'imāni bhikkhave vyasanāni.|| ||</p>

					<p class="f4">Katamāni pañca?|| ||</p>

					<p class="f4">Ñāti-vyasanaṃ,||<br />
					bhoga-vyasanaṃ,||<br />
					roga-vyasanaṃ,||<br />
					sīla-vyasanaṃ,||<br />
					diṭṭhi-vyasanaṃ.|| ||</p>

					<p class="ctr c">&#9632;</p>

					<p class="f4">Na bhikkhave sattā ñāti-vyasana-hetu vā||<br />
					bhoga-vyasana-hetu vā||<br />
					roga-vyasana-hetu vā||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="ctr c">&#9632;</p>

					<p class="f4">Sīla-vyasana-hetu vā bhikkhave sattā||<br />
					diṭṭhi-vyasana-hetu vā kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="f4">Imāni kho bhikkhave pañca vyasanāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'imā bhikkhave sampadā.|| ||</p>

					<p class="f4">Katamā pañca?|| ||</p>

					<p class="f4">Ñāti-sampadā,||<br />
					bhoga-sampadā,||<br />
					ārogya-sampadā,||<br />
					sīla-sampadā,||<br />
					diṭṭhi-sampadā.|| ||</p>

					<p class="ctr c">&#9632;</p>

					<p class="f4">Na bhikkhave sattā ñāti-sampadā-hetu vā bhoga-sampadā-hetu vā ārogya-sampadā-hetu vā kāyassa bhedā param maraṇā sugatīṃ saggaṃ lokaṃ uppajjanti.|| ||</p>

					<p class="ctr c">&#9632;</p>

					<p class="f4">Sīla-sampadā-hetu vā bhikkhave sattā||<br />
					diṭṭhi-sampadā hetu vā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Imā kho bhikkhave pañca sampadāti.|| ||</p>

					<p class="ctr">Gilāna Vagga Tatiyo</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>