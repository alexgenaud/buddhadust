<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 97. Five things which should be cultivated along with minding the breaths." />
<title>AN 5: 97: Tatiya Akuppa Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					10. Kakudha Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p97">Sutta 97</a></h4>

					<h1>Tatiya Akuppa Suttaṃ aka Kathā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg120"><span class="f2 g"><b>[120]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.097.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.097.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ahi bhikkhave dhammehi samannāgato bhikkhu ānāpāna-satiṃ bhāvento||<br />
					na cirass'eva akuppaṃ paṭivijjhati.|| ||</p>

					<p class="f4">Katamehi pañcahi:|| ||</p>

					<p class="f4">Idha, bhikkhave, bhikkhu appaṭṭho hoti||<br />
					appakicco||<br />
					subharo||<br />
					susantoso||<br />
					jivita-parikkhāresu;|| ||</p>

					<p class="ctr c">&#9632;</p>

					<p class="f4">appāhāro hoti anodarikattaṃ anuyutto,|| ||</p>

					<p class="ctr c">&#9632;</p>

					<p class="f4"><a id="pg121"><span class="f2 g"><b>[121]</b></span></a> appamiddho hoti jāgariyaṃ anuyutto,|| ||</p>

					<p class="ctr c">&#9632;</p>

					<p class="f4">yāyaṃ kathā ābhisallekhikā ceto-vivaraṇa-sappāyā,||<br />
					seyyath'idaṃ:|| ||</p>

					<p class="f4">Appiccha-kathā,||<br />
					santuṭṭhī-kathā,||<br />
					pavive-kathā,||<br />
					asaṃsagga-kathā,||<br />
					viriyāramha-kathā,||<br />
					sīla-kathā,||<br />
					samādhi-kathā,||<br />
					paññā-kathā,||<br />
					vimutti-kathā,||<br />
					vimutti-ñāṇa-dassana-kathā,||<br />
					eva-rūpāya-kathāya,||<br />
					nikāma-lābhī hoti,||<br />
					akiccha-lābhī,||<br />
					akasira-lābhī.|| ||</p>

					<p class="ctr c">&#9632;</p>

					<p class="f4">Yathā-vimuttaṃ cittaṃ pacc'avekkhati.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu ānāpāna-satiṃ bhāvento||<br />
					na cirass'eva akuppaṃ paṭivijjhatī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>