<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 27. Five knowledges that arise in one who developes immeAsurable serenity." />
<title>AN 5 27: Samadhi Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					III: Pañc'aŋgika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p27">Sutta 27</a></h4>

					<h1>Samādhi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg24"><span class="f2 g"><b>[24]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.027.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.027.than.ati.htm#p1">than</a>][<a href="../../../../dhamma-vinaya/wp/an/05_fives/an05.027.bodh.wp.htm#p1">bodh</a>][<a href="../../../../dhamma-vinaya/bd/an/05_fives/an05.027.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Samādhiɱ bhikkhave bhāvetha appamāṇaɱ nipakā patissatā.|| ||</p>

					<p class="f4">Samādhiɱ bhikkhave bhāvayataɱ appamāṇaɱ nipakānaɱ patissatānaɱ pañca ñāṇāni paccattaɱ yeva uppajjanti.|| ||</p>

					<p class="f4">Katamāni pañca?|| ||</p>

					<p class="f4">'Ayaɱ samādhi pacc'uppanna-sukho c'eva āyatiɱ ca sukha-vipāko' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">'Ayaɱ samādhi ariyo nirāmiso' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">'Ayaɱ samādhi akāpurisasevito' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">'Ayaɱ samādhi santo paṇīto paṭippassaddha-laddho ekodi-bhāvādhi-gato na ca sa-sankhāra-niggayha-vārita vato' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">So kho pan'āhaɱ:|| ||</p>

					<p class="f4">'Imaɱ samādhiɱ||<br />
					sato va samāpajjāmi||<br />
					sato va vuṭṭhahāmī' ti||<br />
					paccattaɱ yeva ñāṇaɱ uppajjati.|| ||</p>

					<p class="f4">Samādhiɱ bhikkhave bhāvetha appamāṇaɱ nipakā patissatā.|| ||</p>

					<p class="f4">Samādhiɱ bhikkhave bhāvayataɱ appamāṇaɱ nipakānaɱ patissatānaɱ imāni pañca ñāṇāni paccattaɱ yeva uppajjantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>