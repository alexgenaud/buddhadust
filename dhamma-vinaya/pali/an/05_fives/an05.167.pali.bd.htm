<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 167. Sāriputta reviews factors that should be kept in mind by the bhikkhu who would correct another and by a bhikkhu that is corrected by another." />
<title>AN 5 167: Codanā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					XVII. Āghāta Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p167">Sutta 167</a></h4>

					<h1>Codanā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.167.hare.pts.htm#p1">pts</a>]</span> Sāvatthi nidānaṃ|| ||</p>

					<p class="f4">Tatra kho āyasmā Sāriputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Codakena āvuso,||<br />
					bhikkhunā paraṃ codetu-kāmena pañca dhamme ajjhattaṃ upaṭṭha-petvā paro codetabbo.|| ||</p>

					<p class="f4">Katame pañca?|| ||</p>

					<p class="f4">2. Kālena vakkhāmi||<br />
					no akālena,||<br />
					bhūtena vakkhāmi||<br />
					no abhūtena,||<br />
					saṇhena vakkhāmi||<br />
					no pharusena,||<br />
					attha-saṃhitena vakkhāmi||<br />
					no anattha-saṃhitena,||<br />
					metta-cittena vakkāmi||<br />
					no dos'antarena.|| ||</p>

					<p class="f4">Codakena āvuso, bhikkhunā paraṃ codetu-kāmena ime pañca dhamme ajjhattaṃ upaṭṭha-petvā paro codetabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Idh'āhaṃ āvuso, ekaccaṃ puggalaṃ passāmi akālena codiya-mānaṃ||<br />
					no kālena kupitaṃ,||<br />
					abhutena codiya-mānaṃ||<br />
					no bhutena kupitaṃ,||<br />
					pharusena codiya-mānaṃ||<br />
					no saṇhena kupitaṃ,||<br />
					anattha-saṃhitena codiya-mānaṃ||<br />
					no attha-saṃhitena kupitaṃ,||<br />
					dos'antarena codiya-mānaṃ||<br />
					no metta-cittena kupitaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Adhamma-cuditassa āvuso, bhikkhuno pañcah'ākārehi avi-p-paṭisāro upadahitabbo:|| ||</p>

					<p class="f4">'Akālenāyasmā cudito||<br />
					no kā- <a id="pg197"><span class="f2 g"><b>[197]</b></span></a> lena,||<br />
					alaṃ te avi-p-paṭisārāya,|| ||</p>

					<p class="ctr c">&#9632;</p>

					<p class="f4">abhutenāyasmā cudito||<br />
					no bhutena,||<br />
					alaṃ te avi-p-paṭisārāya,|| ||</p>

					<p class="ctr c">&#9632;</p>

					<p class="f4">pharusenāyasmā cudito||<br />
					no saṇhena,||<br />
					alaṃ te avi-p-paṭisārāya.|| ||</p>

					<p class="ctr c">&#9632;</p>

					<p class="f4">anattha-saṃhitenāyasmā cudito||<br />
					no attha-saṃhitena,||<br />
					alaṃ te avi-p-paṭisārāya.|| ||</p>

					<p class="ctr c">&#9632;</p>

					<p class="f4">dos'antarenāyasmā cudito||<br />
					no metta-cittena,||<br />
					alaṃ te avi-p-paṭisārāyā' ti.|| ||</p>

					<p class="f4">Adhamma-cuditassa āvuso,||<br />
					bhikkhuno imehi pañcah'ākārehi avi-p-paṭisāro upadahitabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Adhamma-codakassa āvuso,||<br />
					bhikkhuno pañcah'ākārehi vippaṭisāro upadahitabbo:|| ||</p>

					<p class="f4">'Akālena te āvuso cudito||<br />
					no kālena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">abhūtena te āvuso cudito||<br />
					no bhūtena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">pharusena te āvuso cudito||<br />
					no saṇhena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">anattha-saṃhitena te āvuso cudito||<br />
					no attha-saṃhitena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">dos'antarena te āvuso cudito||<br />
					no metta-cittena,||<br />
					alaṃ te vippaṭisārāyā' ti.|| ||</p>

					<p class="ctr c">&#9632;</p>

					<p class="f4">Adhamma-codakassa āvuso,||<br />
					bhikkhuno imehi pañcah'ākārehi vippaṭisāro upadahitabbo.|| ||</p>

					<p class="f4">Taṃ kissa hetu?|| ||</p>

					<p class="f4">Yathā na añño pi bhikkhu abhutena codetabbaṃ maññeyyā ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Idha panāhaṃ āvuso,||<br />
					ekaccaṃ puggalaṃ passāmi kālena codiya-mānaṃ||<br />
					no akālena kupitaṃ,||<br />
					bhutena codiya-mānaṃ||<br />
					no abhutena kupitaṃ,||<br />
					saṇhena codiya-mānaṃ||<br />
					no pharusena kupitaṃ,||<br />
					attha-saṃhitena codiya-mānaṃ||<br />
					no anattha-saṃhitena kupitaṃ,||<br />
					metta-cittena codiya-mānaṃ||<br />
					no dos'antarena kupitaṃ.|| ||</p>

					<p class="f4">7. Dhamma-cuditassa āvuso,||<br />
					bhikkhuno pañcah'ākārehi vippaṭisāro upadahitabbo:|| ||</p>

					<p class="f4">'Kālenāyasmā cudiko||<br />
					no akālena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">bhutenāyasamā cudito||<br />
					no abhūtena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">saṇhenāyasmā cudito||<br />
					no pharusena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">attha-saṃhitenāyasmā cudito,||<br />
					no anattha-saṃhitena,||<br />
					alaṃ te vippaṭisārāya.|| ||</p>

					<p class="ctr c">&#9632;</p>

					<p class="f4">metta-cittenāyasmā cudito||<br />
					no dos'antarena,||<br />
					alaṃ te vippaṭisārāyā' ti.|| ||</p>

					<p class="f4"><a id="pg198"><span class="f2 g"><b>[198]</b></span></a> Dhamma-cuditassa āvuso,||<br />
					bhikkhuno imehi pañcah'ākārehi vippaṭisāro upadahitabbo:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Dhamma-codakassa āvuso,||<br />
					bhikkhuno pañcah'ākārehi avi-p-paṭisāro upadahitabbo:|| ||</p>

					<p class="f4">'Kālena te āvuso, cudito||<br />
					no akālena,||<br />
					alaṃ te avi-p-paṭisārāya.|| ||</p>

					<p class="ctr c">&#9632;</p>

					<p class="f4">bhutena te āvuso, cudito||<br />
					no abhutena,||<br />
					alaṃ te avi-p-paṭisārāya.|| ||</p>

					<p class="ctr c">&#9632;</p>

					<p class="f4">Saṇhena te āvuso, cudito||<br />
					no pharusena,||<br />
					alaṃ te avi-p-paṭisārāya.|| ||</p>

					<p class="ctr c">&#9632;</p>

					<p class="f4">Attha-saṃhitena te āvuso, cudito,||<br />
					no anattha-saṃhitena||<br />
					alaṃ te avi-p-paṭisārāya.|| ||</p>

					<p class="ctr c">&#9632;</p>

					<p class="f4">Metta-cittena te āvuso, cudito||<br />
					no dos'antarena,||<br />
					alaṃ te avi-p-paṭisārāyā' ti.|| ||</p>

					<p class="f4">Dhamma-codakassa āvuso,||<br />
					bhikkhuno imehi pañcah'ākārehi avi-p-paṭisāro upadahitabbo.|| ||</p>

					<p class="f4">Taṃ kissa hetu?|| ||</p>

					<p class="f4">Yathā añño pi bhikkhu bhutena codetabbaṃ maññeyyā ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Cuditena āvuso, puggalena dvīsu dhammesu patiṭṭhātabbaṃ:||<br />
					sacce ca||<br />
					akuppe ca.|| ||</p>

					<p class="f4">Maṃ ce pi āvuso, pare codeyyuṃ||<br />
					kālena vā akālena vā,||<br />
					bhutena vā abhuttena vā,||<br />
					saṇhena vā pharusena vā,||<br />
					attha-saṃhitena vā anattha-saṃhitena vā,||<br />
					metta-cittena vā dos'antarena vā,||<br />
					aham pi dvīsu yeva dhammesu patiṭṭhaheyyaṃ:||<br />
					sacce ca||<br />
					akuppe ca.|| ||</p>

					<p class="f4">Sace jāneyyaṃ||<br />
					'atth'eso mayi dhammo' ti,||<br />
					'atthi' ti||<br />
					naṃ vadeyyaṃ||<br />
					'saṃvijjat'eso mayi dhammo' ti.|| ||</p>

					<p class="f4">Sace jāneyyaṃ||<br />
					'natth'eso mayi dhammo' ti,||<br />
					'n'atthi' ti||<br />
					naṃ vadeyyaṃ||<br />
					'n'eso dhammo mayi saṃvijjatī'" ti.|| ||</p>

					<p class="f4">10. "Evam pi kho te Sāriputta,||<br />
					vucca-mānā atha ca pan'idh'ekacce mogha-purisā na padakkhiṇaṃ gaṇhantī" ti?|| ||</p>

					<p class="ctr c">&#9632;</p>

					<p class="f4">11. "Ye te bhante, puggalā assaddhā jivi-katthā na sad- <a id="pg199"><span class="f2 g"><b>[199]</b></span></a> dhā agārasmā anagāriyaṃ pabba-jitā,||<br />
					saṭhā māyāvino keṭubhino uddhatā unnaḷā capalā mukharā vikiṇṇa-vācā indriyesu agutta-dvārā bhojane amattaññuno jāgariyaṃ ananuyuttā sāmaññe anapekkhavanto sikkhāya na tibba-gāravā,||<br />
					bāhulikā sāthalikā okkmane pubbaṇgamā paviveke nikkhitta-dhurā kusītā hīna-viriyā muṭṭha-s-satino asampajānā asamāhitā vibhanta-cittā duppaññā eḷa-mūgā,||<br />
					te mayā evaṃ vucca-mānā na padakkhiṇaṃ gaṇhanti.|| ||</p>

					<p class="f4">Ye pana te bhante, kula-puttā saddhā agārasmā anagāriyaṃ pabba-jitā,||<br />
					asaṭhā amāyāvino akeṭubhino anuddhatā anunnaḷā acapalā amukharā avikiṇṇa-vācā indriyesu gutta-dvārā bhojane mattaññuno jāgariyaṃ anuyuttā sāmaññe apekkhavanto sikkhāya tibba-gāravā,||<br />
					na bāhulikā na sāthalikā okkmane nikkhitta-dhurā paviveke pubbaṇgamā āraddha-viriyā pahit'attā upatthika-satino sampajānā samāhitā ek'agga-cittā paññavanto aneḷa-mūgā,||<br />
					te mayā evaṃ vucca-mānā padakkhiṇaṃ gaṇhantī" ti.|| ||</p>

					<p class="ctr c">&#9632;</p>

					<p class="f4">12. "Ye te Sāriputta, puggalā assaddhā jivi-katthā na saddhā agārasmā anagāriyaṃ pabba-jitā,||<br />
					saṭhā māyāvino keṭubhino uddhatā unnaḷā capalā mukharā vikiṇṇa-vācā indriyesu agutta-dvārā bhojane amattaññuno jāgariyaṃ ananuyuttā sāmaññe anapekkhavanto sikkhāya na tibba-gāravā,||<br />
					bāhulikā sāthalikā okkmane pubbaṇgamā paviveke nikkhitta-dhurā kusītā hīna-viriyā muṭṭha-s-satino asampajānā asamāhitā vibbhanta-cittā duppaññā eḷa-mūgā,||<br />
					tiṭṭhantu te.|| ||</p>

					<p class="f4">Ye pana te Sāriputta, kula-puttā saddhā agārasmā anagāriyaṃ pabba-jitā,||<br />
					asaṭhā amāyāvino akeṭubhino anuddhatā anunnaḷā acapalā amukharā avikiṇṇa-vācā indriyesu gutta-dvārā bhojane mattaññuno jāgariyaṃ anuyuttā sāmaññe apekkhavanto sikkhāya tibba-gāravā,||<br />
					na bāhulikā na sāthalikā okkmane nikkhitta-dhurā paviveke pubbaṇgamā āraddha-viriyā pahit'attā upatthika-satino sampajānā samāhitā ek'agga-cittā paññavanto aneḷa-mūgā,||<br />
					te tvaṃ Sāriputta, <a id="pg200"><span class="f2 g"><b>[200]</b></span></a> vadeyyāsi.|| ||</p>

					<p class="f4">Ovada Sāriputta, sabrahma-cārī,||<br />
					anusāsa Sāriputta, sabrahma-cārī,||<br />
					'asad'dhammā vuṭṭhāpetvā Sad'Dhamme patiṭṭhāpessāmi sabrahma-cāri' ti.|| ||</p>

					<p class="f4">Evaṃ hi te Sāriputta, sikkhitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>