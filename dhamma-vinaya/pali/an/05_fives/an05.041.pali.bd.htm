<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 41. Wealth management for the Buddhist. Five steps to take to enjoy and protect one's wealth that leave one satisfied that one has done the best one could whether wealth increases or is lost." />
<title>AN 5: 41 Pancabhogaadiya Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					5. Muṇḍa-Rāja-Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p41">Sutta 41</a></h4>

					<h1>Pañca Bhoga Ādiya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg45"><span class="f2 g"><b>[45]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.041.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.041.than.ati.htm#p1">than</a>][<a href="../../../../dhamma-vinaya/bd/an/05_fives/an05.041.olds.bd.htm#p1">olds</a>][<a href="../../../../dhamma-vinaya/wp/an/05_fives/an05.041.bodh.wp.htm#p1">bodh</a>]</span> Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapatiṃ Bhagavā etad avoca:|| ||</p>

					<p class="f4">[2] Pañc'ime gahapati bhogānaṃ ādiyā.|| ||</p>

					<p class="f4">Katame pañca?|| ||</p>

					<p class="f4">Idha gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi attāṇaṃ sukheti||<br />
					pīṇeti, sammā sukhaṃ pariharati.||<br />
					Mātā-pitaro sukheti,||<br />
					pīṇeti, sammā sukhaṃ pariharati.||<br />
					Putta-dāra-dāsa-kamma-kara-porise sukheti,||<br />
					pīṇeti, sammā sukhaṃ pariharati.|| ||</p>

					<p class="f4">Ayaṃ paṭhamo bhogānaṃ ādiyo.|| ||</p>

					<p class="ctr c">&#9632;</p>

					<p class="f4">[3] Puna ca paraṃ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi mitt-ā-macce sukheti,||<br />
					pīṇeti, sammā sukhaṃ pariharati.|| ||</p>

					<p class="f4">Ayaṃ dutiyo bhogānaṃ ādiyo.|| ||</p>

					<p class="ctr c">&#9632;</p>

					<p class="f4">[4] Puna ca paraṃ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi yā tā honti āpadā aggito vā udakato vā rājato vā coratovā appiyato vā dāyādato,||<br />
					tathā-rūpāsu āpadāsu bhogehi pariyodhāya vattati,||<br />
					sotthiṃ attāṇaṃ karoti|| ||</p>

					<p class="f4">Ayaṃ tatiyo bhogānaṃ ādiyo.|| ||</p>

					<p class="ctr c">&#9632;</p>

					<p class="f4">[5] Puna ca paraṃ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi pañca balī kattā hoti:||<br />
					ñāti-baliṃ, athitibaliṃ pubbapetabaliṃ, rājabaliṃ, devatābaliṃ.|| ||</p>

					<p class="f4">Ayaṃ catuttho bhogānaṃ ādiyo.|| ||</p>

					<p class="ctr c">&#9632;</p>

					<p class="f4">[6] Puna ca paraṃ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedācakkhittehi dham- <a id="pg46"><span class="f2 g"><b>[46]</b></span></a> mikehi dhamma-laddhehi ye te samaṇa-brāhmaṇā mada-p-pamādā paṭiviratā khanti-soracce niviṭṭhā ekam attāṇaṃ damenti,||<br />
					ekam attāṇaṃ samenti,||<br />
					ekam attāṇaṃ parinibbāpenti,||<br />
					tathā-rūpesu samaṇa-brāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukha-vipākaṃ sagga-saṃvaṭṭa-nikaṃ.|| ||</p>

					<p class="f4">Ayaṃ pañacamo bhogānaṃ ādiyo.|| ||</p>

					<p class="f4">Ime kho gahapati pañca bhogānaṃ ādiyā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">[7] Tassa ce gahapati ariya-sāvakassa ime pañca bhogānaṃ ādiye ādiyato bhogā parikkhayaṃ gacchanti,||<br />
					tassa evaṃ hoti:|| ||</p>

					<p class="f4">'Ye vata bhogānaṃ ādiyā,||<br />
					te c'āhaṃ ādiyāmi.|| ||</p>

					<p class="f4">Bhogā ca me parikkhayaṃ gacchantī' ti.|| ||</p>

					<p class="f4">Iti'ssa hoti avi-p-paṭisāro.|| ||</p>

					<p class="f4">Tassa ce gahapati ariya-sāvakassa ime pañca bhogānaṃ ādiye ādiyato bhogā abhivaḍḍhanti,||<br />
					tassa evaṃ hoti:|| ||</p>

					<p class="f4">'Ye vata bhogānaṃ ādiyā,||<br />
					te c'āhaṃ ādiyāmi bhogā ca me abhivaḍḍhantī' ti|| ||</p>

					<p class="f4">Iti'ssa hoti ubhayen'eva avi-p-paṭisāro ti.|| ||</p>

					<p>&nbsp;</p>

					<p class="f4 ctr">Bhuttā bhogā bhatā bhaccā vitiṇṇā āpadāsu me,||<br />
					Uddhato dakkhiṇā dinnā atho pañca balī katā.||<br />
					Upaṭṭhitā sīlavanto saññatā brahma-cārayo.|| ||</p>

					<p class="f4 ctr">Yadatthaṃ bhogaṃ iccheyya paṇḍito gharamāvasaṃ,||<br />
					So me attho anuppatto kataṃ ananutappiyaṃ.|| ||</p>

					<p class="f4 ctr">Etaṃ anussaraṃ macvo ariya-Dhamme ṭhito naro||<br />
					Idh'eva naṃ pasaṃ-santi pecca sagge pamodatī ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>