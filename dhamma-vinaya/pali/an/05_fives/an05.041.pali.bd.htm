<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 41. Wealth management for the Buddhist. Five steps to take to enjoy and protect one's wealth that leave one satisfied that one has done the best one could whether wealth increases or is lost." />
<title>AN 5: 41 Pancabhogaadiya Suttam</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					5. Muṇḍa-Rāja-Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p41">Sutta 41</a></h4>

					<h1>Pañca Bhoga Ādiya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg45"><span class="f2 g"><b>[45]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.041.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.041.than.ati.htm#p1">than</a>][<a href="../../../../dhamma-vinaya/bd/an/05_fives/an05.041.olds.bd.htm#p1">olds</a>][<a href="../../../../dhamma-vinaya/wp/an/05_fives/an05.041.bodh.wp.htm#p1">bodh</a>]</span> Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">[2] Pañc'ime gahapati bhogānaɱ ādiyā.|| ||</p>

					<p class="f4">Katame pañca?|| ||</p>

					<p class="f4">Idha gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi attānaɱ sukheti||<br />
					pīṇeti, sammā sukhaɱ pariharati.||<br />
					Mātā-pitaro sukheti,||<br />
					pīṇeti, sammā sukhaɱ pariharati.||<br />
					Putta-dāra-dāsa-kamma-kara-porise sukheti,||<br />
					pīṇeti, sammā sukhaɱ pariharati.|| ||</p>

					<p class="f4">Ayaɱ paṭhamo bhogānaɱ ādiyo.|| ||</p>

					<p class="ctr c">&#9632;</p>

					<p class="f4">[3] Puna ca paraɱ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi mitt-ā-macce sukheti,||<br />
					pīṇeti, sammā sukhaɱ pariharati.|| ||</p>

					<p class="f4">Ayaɱ dutiyo bhogānaɱ ādiyo.|| ||</p>

					<p class="ctr c">&#9632;</p>

					<p class="f4">[4] Puna ca paraɱ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi yā tā honti āpadā aggito vā udakato vā rājato vā coratovā appiyato vā dāyādato,||<br />
					tathā-rūpāsu āpadāsu bhogehi pariyodhāya vattati,||<br />
					sotthiɱ attānaɱ karoti|| ||</p>

					<p class="f4">Ayaɱ tatiyo bhogānaɱ ādiyo.|| ||</p>

					<p class="ctr c">&#9632;</p>

					<p class="f4">[5] Puna ca paraɱ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedāvakkhittehi dhamm'ikehi dhamma-laddhehi pañca balī kattā hoti:||<br />
					ñātibaliɱ, athitibaliɱ pubbapetabaliɱ, rājabaliɱ, devatābaliɱ.|| ||</p>

					<p class="f4">Ayaɱ catuttho bhogānaɱ ādiyo.|| ||</p>

					<p class="ctr c">&#9632;</p>

					<p class="f4">[6] Puna ca paraɱ gahapati ariya-sāvako uṭṭhāna-viriyādhigatehi bhogehi bāhā-bala-paricitehi sedācakkhittehi dham- <a id="pg46"><span class="f2 g"><b>[46]</b></span></a> mikehi dhamma-laddhehi ye te samaṇa-brāhmaṇā mada-p-pamādā paṭiviratā khanti-soracce niviṭṭhā ekam attānaɱ damenti,||<br />
					ekam attānaɱ samenti,||<br />
					ekam attānaɱ parinibbāpenti,||<br />
					tathā-rūpesu samaṇa-brāhmaṇesu uddhaggikaɱ dakkhiṇaɱ patiṭṭhāpeti sovaggikaɱ sukha-vipākaɱ sagga-saŋvatta-nikaɱ.|| ||</p>

					<p class="f4">Ayaɱ pañacamo bhogānaɱ ādiyo.|| ||</p>

					<p class="f4">Ime kho gahapati pañca bhogānaɱ ādiyā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">[7] Tassa ce gahapati ariya-sāvakassa ime pañca bhogānaɱ ādiye ādiyato bhogā parikkhayaɱ gacchanti,||<br />
					tassa evaɱ hoti:|| ||</p>

					<p class="f4">'Ye vata bhogānaɱ ādiyā,||<br />
					te c'āhaɱ ādiyāmi.|| ||</p>

					<p class="f4">Bhogā ca me parikkhayaɱ gacchantī' ti.|| ||</p>

					<p class="f4">Iti'ssa hoti avi-p-paṭisāro.|| ||</p>

					<p class="f4">Tassa ce gahapati ariya-sāvakassa ime pañca bhogānaɱ ādiye ādiyato bhogā abhivaḍḍhanti,||<br />
					tassa evaɱ hoti:|| ||</p>

					<p class="f4">'Ye vata bhogānaɱ ādiyā,||<br />
					te c'āhaɱ ādiyāmi bhogā ca me abhivaḍḍhantī' ti|| ||</p>

					<p class="f4">Iti'ssa hoti ubhayen'eva avi-p-paṭisāro ti.|| ||</p>

					<p>&nbsp;</p>

					<p class="f4 ctr">Bhuttā bhogā bhatā bhaccā vitiṇṇā āpadāsu me,||<br />
					Uddhato dakkhiṇā dinnā atho pañca balī katā.||<br />
					Upaṭṭhitā sīlavanto saññatā brahma-cārayo.|| ||</p>

					<p class="f4 ctr">Yadatthaɱ bhogaɱ iccheyya paṇḍito gharamāvasaɱ,||<br />
					So me attho anuppatto kataɱ ananutappiyaɱ.|| ||</p>

					<p class="f4 ctr">Etaɱ anussaraɱ macvo ariya-Dhamme ṭhito naro||<br />
					Idh'eva naɱ pasaɱ-santi pecca sagge pamodatī ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>