<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 146. The Buddha gives the bhikkhus some advice on the sorts of things to look for in a bhikkhu friend." />
<title>AN 5 146: Bhikkhu Mitta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					15. Tikaṇḍaki Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p146">Sutta 146</a></h4>

					<h1>Bhikkhu Mitta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg171"><span class="f2 g"><b>[171]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.146.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave dhmamehi samannāgato bhikkhu mitto na sevitabbo.|| ||</p>

					<p class="f4">Katamehi pañcahi?|| ||</p>

					<p class="f4">3. Kammantaṃ kāreti,||<br />
					adhikaraṇaṃ ādiyati,||<br />
					pāmokkhesu bhikkhusu paṭiviruddho hoti,||<br />
					dīgha-cārikaṃ anavattha-cārikaṃ anuyutto viharati,||<br />
					na paṭibalo hoti kālena kālaṃ dhammiyā kathāya sanda-s-setuṃ sam-ā-dapetuṃ samuttejetuṃ sampahaṃsetuṃ.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu mitto na sevitabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Pañcahi bhikkhave dhammehi samannāgato bhikkhu mitto, sevitabbo.|| ||</p>

					<p class="f4">Katamehi pañcahi?|| ||</p>

					<p class="f4">5. Na kammantaṃ kāreti,||<br />
					na adhikaraṇaṃ ādiyati,||<br />
					na pāmokkhesu bhikkhusu paṭiviruddho hoti,||<br />
					na dīgha-cārikaṃ anacatthacārikaṃ anuyutto viharati,||<br />
					paṭibalo hoti kālena kālaṃ dhammiyā kathāya sanda-s-setuṃ sam-ā-dapetuṃ samuttejetuṃ sampahaṃsetuṃ.|| ||</p>

					<p class="f4">Imehi kho bhikkhave pañcahi dhammehi samannāgato bhikkhumitto sevitabbo" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>