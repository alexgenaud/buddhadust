<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 298-302. Five things which characterize an incompetant robes-distributor and five things which characterize a competant robes-distributor." />
<title>AN 5 298-302</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṇguttara-Nikāya<br />
					Pañcaka-Nipāta<br />
					26. Upasampadā Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p298">Suttas 298-302</a></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg275"><span class="f2 g"><b>[275]</b></span></a></p>

					<h4 class="ctr"><a id="p298" href="../../../../backmatter/indexes/sutta/an/idx_05_pancakanipata.htm#p298">Sutta 298</a></h4>

					<h1>Cīvara-Bhājako Suttaṃ</h1>

					<p class="f4"><span class="f3">[<a id="p298.1">298.1</a>][<a href="../../../../dhamma-vinaya/pts/an/05_fives/an05.298-302.hare.pts.htm#p298.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato cīvara-bhājako na sammannitabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako na sammannitabbo.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato cīvara-bhājako sammannitabbo.|| ||</p>

					<p class="f4">Katamehi pañcahi?|| ||</p>

					<p class="f4">Na chand-ā-gatiṃ gacchati,||<br />
					na dos-ā-gatiṃ gacchati,||<br />
					na moh-ā-gatiṃ gacchati,||<br />
					na bhayāgatiṃ gacchati,||<br />
					bhājakābhājakṃ jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako sammannitabbo" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p299" href="../../../../backmatter/indexes/sutta/an/idx_05_pancakanipata.htm#p299">Sutta 299</a></h4>

					<h1>Dutiya Cīvara-Bhājako Suttaṃ</h1>

					<p class="f4"><span class="f3">[<a id="p299.1">299.1</a>][<a href="../../../../dhamma-vinaya/pts/an/05_fives/an05.298-302.hare.pts.htm#p299.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato cīvara-bhājako sammato na pesetabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako sammato na pesetabbo.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato cīvara-bhājako sammato pesetabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako sammato pesetabbo.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p300" href="../../../../backmatter/indexes/sutta/an/idx_05_pancakanipata.htm#p300">Sutta 300</a></h4>

					<h1>Tatiya Cīvara-Bhājako Suttaṃ</h1>

					<p class="f4"><span class="f3">[<a id="p300.1">300.1</a>][<a href="../../../../dhamma-vinaya/pts/an/05_fives/an05.298-302.hare.pts.htm#p300.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato cīvara-bhājako bālo veditabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako bālo veditabbo.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato cīvara-bhājako paṇḍito veditabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako paṇḍito veditabbo.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p301" href="../../../../backmatter/indexes/sutta/an/idx_05_pancakanipata.htm#p301">Sutta 301</a></h4>

					<h1>Catuttha Cīvara-Bhājako Suttaṃ</h1>

					<p class="f4"><span class="f3">[<a id="p301.1">301.1</a>][<a href="../../../../dhamma-vinaya/pts/an/05_fives/an05.298-302.hare.pts.htm#p301.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato cīvara-bhājako khataṃ upahataṃ attāṇaṃ pariharati.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako khataṃ upahataṃ attāṇaṃ pariharati.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato cīvara-bhājako akkhata anupahataṃ attāṇaṃ pariharati.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako akkhata anupahataṃ attāṇaṃ pariharati.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p302" href="../../../../backmatter/indexes/sutta/an/idx_05_pancakanipata.htm#p302">Sutta 302</a></h4>

					<h1>Pañcama Cīvara-Bhājako Suttaṃ</h1>

					<p class="f4"><span class="f3">[<a id="p302.1">302.1</a>][<a href="../../../../dhamma-vinaya/pts/an/05_fives/an05.298-302.hare.pts.htm#p302.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato cīvara-bhājako yath'ābhataṃ nikkhitto evaṃ Niraye.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako yath'ābhataṃ nikkhitto evaṃ Niraye.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato cīvara-bhājako yath'ābhataṃ nikkhitto evaṃ sagge.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiṃ gacchati,||<br />
					dos-ā-gatiṃ gacchati,||<br />
					moh-ā-gatiṃ gacchati,||<br />
					bhayāgatiṃ gacchati,||<br />
					bhājakābhājakṃ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato cīvara-bhājako yath'ābhataṃ nikkhitto evaṃ sagge" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>