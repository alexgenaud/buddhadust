<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 122. Five things which result in either Arahantship here or non-returning for the one who fully develops them." />
<title>AN 5: 122: Sati-Sūpatthika Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					13. Gilāna Vaggo</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p122">Sutta 122</a></h4>

					<h1>Sati-Sūpatthika Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg143"><span class="f2 g"><b>[143]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.122.hare.pts.htm#p1">pts</a>][<a href="../../../../dhamma-vinaya/bd/an/05_fives/an05.122.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Yo hi koci bhikkhave bhikkhu vā bhikkhuni vā pañca dhamme bhāveti,||<br />
					pañca dhamme bahulī-karoti,||<br />
					tassa dvinnaṃ phalānaṃ aññataraṃ phalaṃ pāṭikaṅkhaṃ:||<br />
					diṭṭhe'va dhamme aññā,||<br />
					sati vā upadisese Anāgāmitā.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhuno ajjhattaṃ yeva sati s'upaṭṭhitā hoti,||<br />
					dhammānaṃ uday'attha-gāminiyā paññāya,||<br />
					asubhānupassī kāye viharati,||<br />
					āhāre paṭikkula-saññi,||<br />
					sabba-loke anabhirata-saññi,||<br />
					sabba-saṅkhāraresu anicc'ānupassī.|| ||</p>

					<p class="f4">Yo hi koci bhikkhave bhikkhu vā bhikkhuni vā ime pañca dhamme bhāveti,||<br />
					ime pañca dhamme bahulī-karoti,||<br />
					tassa dvinnaṃ phalānaṃ aññataraṃ phalaṃ pāṭikaṅkhaṃ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>