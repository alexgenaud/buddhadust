<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 7. The Buddha explains how when faith, sense of shame, fear-of-blame, energy and wisdom are not yet established as instinctive responses, a bhikkhu is one who has gone forth from faith. But when these things are established as instinctive responses, one is able to protect oneself." />
<title>AN 5 7: Kamesu-Palalita Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					I: Sekha-Bala Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p7">Sutta 7</a></h4>

					<h1>Kāmesu-Palāḷita Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
					<p>&nbsp;</p>

					<hr />

					<p><a id="pg5"><span class="f2 g"><b>[5]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.007.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.007.bodh.wp.htm">bodh</a>]</span> Yebhūyyena bhikkhave sattā kāmesu palāḷitā.</p>
					
					<p class="f4">Asita-vyābhaŋigiɱ bhikkhave kula-putto ohāya agārasmā anagāriyaɱ pabba-jito hoti,||<br />
					saddhā-pabba-jito kula-putto ti alaɱ vacanāya.|| ||</p>

					<p class="f4">Taɱ kissa hetu?</p>

					<p class="f4">Labbhā bhikkhave yobbanena kāmā.||<br />
					Te ca kho yādisā vā tādisā vā||<br />
					ye ca bhikkhave hīnā kāmā,||<br />
					ye ca majjhimā kāmā.||<br />
					Ye ca paṇītā kāmā||<br />
					sabbe kāmā tv'eva saŋkhaɱ gacchanti.</p>

					<p class="ctr c">&#9632;</p>

					<p class="f4"><a id="pg6"><span class="f2 g"><b>[6]</b></span></a> Seyyathā pi, bhikkhave, daharo kumāro mando uttāna-seyyako dhātiyā pamādam anvāya kaṭṭhaɱ vā kaṭhalaɱ vā mukhe āhareyya,||<br />
					tam enaɱ dhāti sīghaɱ sīghaɱ mana-sikareyya,||<br />
					sīghaɱ sīghaɱ mana-sikaritvā||<br />
					sīghaɱ sīghaɱ āhareyya,||<br />
					no ce sakkuṇeyya sīghaɱ sīghaɱ āharituɱ||<br />
					vāmena hatthena sīsaɱ pariggahetvā dakkhiṇena hatthena vaŋkaŋguliɱ karitvā salohitam pi āhareyya.|| ||</p>
					
					<p class="f4">Taɱ kissa hetu?|| ||</p>

					<p class="f4">Atth'esā bhikkhave kumārassa vihesā, nesā n'atthīti vadāmi.|| ||</p>
					
					<p class="f4">Karaṇīyañ ca kho etaɱ bhikkhave dhātiyā attha-kāmāya hitesiniyā anukampi-kāya anukampaɱ upādāya.|| ||</p>

					<p class="f4">Yato ca kho so bhikkhave kumāro vuddho hoti alaɱpañño anapekkhā pana bhikkhave dhāti tasmiɱ kumāre hoti 'atta-gutto-dāni kumāro nālaɱ pamādāyā' ti.|| ||</p>

					<p class="ctr c">&#9632;</p>

					<p class="f4">Evam eva kho bhikkhave yāvakivañ ca bhikkhuno saddhāya akataɱ hoti kusalesu dhammesu,||<br />
					hiriyā akataɱ hoti kusalesu dhammesu,||<br />
					ottappena akataɱ hoti kusalesu dhammesu,||<br />
					viriyena akataɱ hoti kusalesu dhammesu,||<br />
					pañññāya akataɱ hoti kusalesu dhammesu,||<br />
					anurakkhitabbo tāva me so bhikkhave bhikkhu hoti.|| ||</p>

					<p class="f4">Yato ca kho bhikkhave bhikkhuno saddhāya kataɱ hoti kusalesu dhammesu,||<br />
					hiriyā kataɱ hoti kusalesu dhammesu,||<br />
					ottappena kataɱ hoti kusalesu dhammesu,||<br />
					viriyena kataɱ hoti kusalesu dhammesu,||<br />
					paññāya kataɱ hoti kusalesu dhammesu,||<br />
					anapekho dān'āhaɱ bhikkhave tasmiɱ bhikkhusmiɱ homi:|| ||</p>
					
					<p class="f4">'Atta-gutto-dāni bhikkhu nālaɱ pamādāyā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>