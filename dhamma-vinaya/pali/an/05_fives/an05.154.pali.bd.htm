<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 154. Five things relating to the bhikkhus that contribute to the decline and disappearance of True Dhamma, and five things that lead to it's preservation." />
<title>AN 5 154: Paṭhama Sad'Dhamma-Sammosa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					16. Sad'Dhamma Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p154">Sutta 154</a></h4>

					<h1>Paṭhama Sad'Dhamma-Sammosa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg176"><span class="f2 g"><b>[176]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.154.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañc'ime bhikkhave, dhammā Sad'Dhammassa sammosāya antara-dānāya saṃvaṭṭanti.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu na sakkaccaṃ dhammaṃ suṇanti;||<br />
					na sakkaccaṃ dhammaṃ pariyāpuṇanti;||<br />
					na sakkaccaṃ dhammaṃ dhārenti;||<br />
					na sakkaccaṃ dhatānaṃ dhammānaṃ atthaṃ upparikkhanti;||<br />
					na sakkaccaṃ attham aññāya dhammam||<br />
					aññāya Dhamm-ā-nu-Dhammaṃ paṭipajjanti.|| ||</p>

					<p class="f4">Ime kho bhikkhave, pañca dhammā Sad'Dhammassa sammosāya antara-dhānāya saṃvaṭṭanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'ime bhikkhave, dhammā Sad'Dhammassa ṭhitiyā asammosāya anantara-dhānāya saṃvaṭṭanti.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu sakkaccaṃ dhammaṃ suṇanti;||<br />
					sakkaccaṃ dhammaṃ pariyāpuṇanti;||<br />
					sakkaccaṃ dhammaṃ dhārenti;||<br />
					sakkaccaṃ dhatānaṃ dhammānaṃ atthaṃ upapari-k-khanti;||<br />
					sakkaccaṃ attham aññāya dhammam aññāya Dhamm-ā-nu-Dhammaṃ paṭipajjanti.|| ||</p>

					<p class="f4"><a id="pg177"><span class="f2 g"><b>[177]</b></span></a> Ime kho bhikkhave pañca dhammā Sad'Dhammassa ṭhitiyā asammosāya anantara-dhānāya saṃvaṭṭantī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>