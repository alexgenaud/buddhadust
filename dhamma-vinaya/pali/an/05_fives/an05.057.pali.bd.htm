<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 57. The Buddha urges everyone interested in their own salvation to give contemplation to aging, being subject to sickness and death, changeability and separation from the things we love, and the idea that one's deeds return to one in kind. He further explains why it is important to think of these things and the way to think of these things that will bring about escape from them." />
<title>AN 5: 57: Thana Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					VI: Nīvaraṇa Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p57">Sutta 57</a></h4>

					<h1>Ṭhāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg71"><span class="f2 g"><b>[71]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.057.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.057.than.ati.htm#p1">than</a>][<a href="../../../../dhamma-vinaya/wp/an/05_fives/an05.057.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmattesi "bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Pañc'imāni bhikkhave ṭhanāni abhiṇhaɱ pacc'avekkhitabbāni itthiyā vā purisena vā gahaṭṭhena vā pabba-jiteta vā.|| ||</p>

					<p class="f4">Katamāni pañca?|| ||</p>

					<p class="f4">2. Jarā-dhammo'mhi jaraɱ anatīto' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā.|| ||</p>

					<p class="f4">Vyādhi-dhammo'mhi vyādhiɱ anatīto' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā.|| ||</p>

					<p class="f4">Maraṇa-dhammo'mhi maraṇaɱ anatīto' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā.|| ||</p>

					<p class="f4">'Sabbehi me piyehi manāpehi nānābhāvo vinābhāvo' ti||<br />
					abhiṇhaɱ pacc'avekkhitabbaɱ <a id="pg72"><span class="f2 g"><b>[72]</b></span></a> itthiyā vā purisena vā gahaṭṭhena vā pabba-jitena vā.|| ||</p>

					<p class="f4">'Kammassako'mhi kamma-dāyādo kamma-yoni kamma-bandhu kamma-paṭisaraṇo,||<br />
					yaɱ kammaɱ karissāmi kalyāṇaɱ vā pāpakaɱ vā,||<br />
					tassa dāyādo bhavissāmī' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Kathañ ca bhikkhave attha-vasaɱ paṭicca||<br />
					'jarā-dhammo'mhi jaraɱ anatīto' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā?|| ||</p>

					<p class="f4">Atthī bhikkhave sattāṇaɱ yobbane yobbana-mado,||<br />
					yena madena mattā kāyena du-c-caritaɱ caranti,||<br />
					vācāya du-c-caritaɱ caranti,||<br />
					manasā du-c-caritaɱ caranti.|| ||</p>

					<p class="f4">Tassa taɱ ṭhānaɱ abhiṇhaɱ pacc'avekkhato yo yobbane yobbana-mado,||<br />
					so sabbaso vā pahīyati,||<br />
					tanu vā pana hoti.|| ||</p>

					<p class="f4">Idaɱ kho bhikkhave attha-vasaɱ paṭicca||<br />
					'jarā-dhammomhi jaraɱ antito' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabbjitena vā.|| ||</p>

					<p class="ctr c">&#9632;</p>

					<p class="f4">Kathañ ca bhikkhave attha-vasaɱ paṭicca||<br />
					'vyādhi-dhammo'mhi vyādhiɱ anatīto' ti||<br />
					abhiṇhaɱ pacc'avekkhitabbaɱ itthivā vā purisena vā gahaṭṭhena vā pabba-jitena vā?|| ||</p>

					<p class="f4">Atthi bhikkhave sattāṇaɱ ārogye ārogyamado,||<br />
					yena madena mattā kāyena du-c-caritaɱ caranti,||<br />
					vācāya du-c-caritaɱ caranti,||<br />
					manasā du-c-caritaɱ caranti.|| ||</p>

					<p class="f4">Tassa taɱ ṭhānaɱ abhiṇhaɱ pacc'avekkhato yo ārogye ārogyamado,||<br />
					so sabbaso vā pahīyati,||<br />
					tanu vā pana hoti.|| ||</p>

					<p class="f4">Idaɱ kho bhikkhave attha-vasaɱ paṭicca||<br />
					'vyādhi-dhammo'mhi vyādhiɱ anatito' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā.|| ||</p>

					<p class="ctr c">&#9632;</p>

					<p class="f4">Kathañ ca bhikkhave attha-vasaɱ paṭicca||<br />
					'maraṇa-dhammo'mhi maraṇaɱ anatito' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā?|| ||</p>

					<p class="f4">Atthi bhikkhave sattāṇaɱ jivite jivitamado,||<br />
					yena madena mattā kāyena du-c-caritaɱ caranti,||<br />
					vācāya <a id="pg73"><span class="f2 g"><b>[73]</b></span></a> du-c-caritaɱ caranti,||<br />
					vācāya du-c-caritaɱ caranti,||<br />
					manasā du-c-caritaɱ caranti.|| ||</p>

					<p class="f4">Tassa taɱ ṭhānaɱ abhiṇhaɱ pacc'avekkhato yo jivite jivitamado,||<br />
					so sabbaso vā pahīyati,||<br />
					tanu vā pana hoti.|| ||</p>

					<p class="f4">Idaɱ kho bhikkhave attha-vasaɱ paṭicca||<br />
					'maraṇa-dhammo'mhi maraṇaɱ anatīto' ti||<br />
					abhiṇhaɱ pacc'avekkhitabbaɱ itthīyā vā purisena vā gahaṭṭhena vā pabba-jitena vā.|| ||</p>

					<p class="ctr c">&#9632;</p>

					<p class="f4">Kathañ ca bhikkhave attha-vasaɱ paṭicca||<br />
					'sabbehi me piyehi manāpehi nānābhāvo vinābhāvo' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā?|| ||</p>

					<p class="f4">Atthi bhikkhave sattāṇaɱ piyesu chanda-rāgo,||<br />
					yena rāgena rattā kāyena du-c-caritaɱ caranti,||<br />
					vācāya du-c-caritaɱ caranti,||<br />
					manasā du-c-caritaɱ caranti.|| ||</p>

					<p class="f4">Tassa taɱ ṭhānaɱ abhiṇnahaɱ pacc'avekkhato yo piyesu chanda-rāgo,||<br />
					so sabbaso vā pahīyati,||<br />
					tanu vā pana hoti.|| ||</p>

					<p class="f4">Idaɱ kho bhikkhave attha-vasaɱ paṭicca||<br />
					'sabbehi me piyehi manāpehi nānābhāvo vinābhāvo' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā.|| ||</p>

					<p class="ctr c">&#9632;</p>

					<p class="f4">Kathañ ca bhikkhave attha-vasaɱ paṭicca||<br />
					'kammassakho'mhi kamma-dāyādo kamma-yoni kamma-bandhu kamma-paṭisaraṇo yaɱ kammaɱ karissāmi kalyāṇaɱ vā pāpakaɱ vā tassa dāyādo bhavissāmi' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā?|| ||</p>

					<p class="f4">Atthi bhikkhave sattāṇaɱ||<br />
					kāya-du-c-caritaɱ||<br />
					vacī-du-c-caritaɱ||<br />
					mano-du-c-caritaɱ.|| ||</p>

					<p class="f4">Tassa taɱ ṭhānaɱ abhiṇhaɱ pacc'avekkhato sabbaso vā taɱ pahīyati,||<br />
					tanu vā pana hoti.|| ||</p>

					<p class="f4">Idaɱ kho bhikkhave attha-vasaɱ paṭicca||<br />
					'kammassakho'mhi kamma-dāyādo kammayonī kamma-bandhū kamma-paṭisaraṇo yaɱ kammaɱ karissāmi kalyāṇaɱ vā pāpakaɱ vā tassa dāyādo bhavissāmi' ti||<br />
					abhiṇhaɱ pacc'avekkhitabbaɱ itthiyā vā purisena vā gahaṭṭhena vā pabba-jitena vā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sace so bhikkhave ariya-sāvako iti paṭisañcikkhati: <a id="pg74"><span class="f2 g"><b>[74]</b></span></a> 'na kho ahañ c'ev'eko jarā-dhammo jaraɱ anatīto,||<br />
					atha kho yāvatā sattāṇaɱ āgati gati cuti uppatti,||<br />
					sabbe sattā jarā-dhammā jaraɱ anatītā' ti||<br />
					tassa taɱ ṭhānaɱ abhiṇhaɱ pacc'avekkhato Maggo sañjāyati.|| ||</p>

					<p class="f4">So taɱ Maggaɱ āsevati,||<br />
					bhāvayato,||<br />
					bahulī-karoto||<br />
					saɱyojanāni pahīyanti,||<br />
					anussāyā vyantī honti.|| ||</p>

					<p class="f4">'Na kho ahañ c'ev'eko vyādhi-dhammo vyādhiɱ anatito,||<br />
					atha kho yāvatā sattāṇaɱ āgati gati cuti uppatti,||<br />
					sabbe sattā vyādhi-dhammā vyādhiɱ anatitā' ti||<br />
					tassa taɱ ṭhānaɱ abhiṇhaɱ pacc'avekkhato Maggo sañjāyati.</p>

					<p class="f4">So taɱ Maggaɱ āsevati,||<br />
					bhāveti,||<br />
					bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saɱyojanā pahīyanti,||<br />
					anusayā vyanti honti.|| ||</p>

					<p class="ctr c">&#9632;</p>

					<p class="f4">'Na kho ahañ c'ev'eko maraṇa-dhammo maraṇaɱ anatīto,||<br />
					atha kho yāvatā sattāṇaɱ āgati gati cuti upapatti,||<br />
					sabbe sattā maraṇa-dhammā maraṇaɱ ananītā' ti||<br />
					tassa taɱ ṭhānaɱ abhiṇhaɱ pacc'avekkhato Maggo sañjāyati.|| ||</p>

					<p class="f4">So taɱ Maggaɱ āsevati,||<br />
					bhāveti,||<br />
					bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saɱyojanā pahīyanti,||<br />
					anusayā vyanti honti.|| ||</p>

					<p class="ctr c">&#9632;</p>

					<p class="f4">'Na kho mayh'amev'ekassa sabbehi piyehi manāpehi nānābhāvo vinābhāvo,||<br />
					atha kho yāvatā sattāṇaɱ āgati gati cuti upapatti,||<br />
					sabbesaɱ sattāṇaɱ manāpehi nānābhāvo vinābhāvo' ti||<br />
					tassa taɱ ṭhānaɱ abhiṇhaɱ pacc'avekkhato Maggo sañjāyati.|| ||</p>

					<p class="f4">So taɱ Maggaɱ āsevati,||<br />
					bhāveti,||<br />
					bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saɱyojanā pahīyanti,||<br />
					anusayā vyanti honti.|| ||</p>

					<p class="ctr c">&#9632;</p>

					<p class="f4">'Na kho ahañ c'ev'eko kammassakho'mhi kamma-dāyādo kamma-yoni kamma-bandhu kamma-paṭisaraṇo,||<br />
					yaɱ kammaɱ karissāmi kalyāṇaɱ vā pāpakaɱ vā,||<br />
					tassa dāyādo bhavissāmi,||<br />
					atha kho yāvatā sattāṇaɱ āgati gati cuti upapatti,||<br />
					sabbe sattā kammassakā kamma-dāyādā kamma-yoni kamma-bandhu kamma-paṭisaraṇā,||<br />
					yaɱ kammaɱ karissanti kalyāṇaɱ vā pāpakaɱ vā,||<br />
					tassa dāyādā <a id="pg75"><span class="f2 g"><b>[75]</b></span></a> bhavissantī' ti||<br />
					tassa taɱ ṭhānaɱ abhiṇhaɱ pacc'avekkhato Maggo sañjāyati.|| ||</p>

					<p class="f4">So taɱ Maggaɱ āsevati,||<br />
					bhāveti,||<br />
					bahulī-karoti.|| ||</p>

					<p class="f4">Tassa taɱ Maggaɱ āsevato bhāvayato bahulī-karoto saɱyojanā pahīyanti,||<br />
					anusayā vyanti honti.|| ||</p>

					<p>&nbsp;</p>

					<p class="f4 ctr">Vyādhi-dhammā jarā-dhammā atho maraṇa-dhammino,||<br />
					yathā dhammā tathā santā, jigucchanti puthujjanā.|| ||</p>

					<p class="f4 ctr">Ahañ c'etaɱ jiguccheyyaɱ evaɱ dhammesu pāṇisu,||<br />
					tam etaɱ paṭirūpassa mama evaɱ vihārino.|| ||</p>

					<p class="f4 ctr">So'haɱ evaɱ viharanto ñatvā dhammaɱ nirūpadhiɱ,||<br />
					Ārogye ca yobbanasmiñ jivitasmiñ ca yo mado,||<br />
					sabbe made abhibhosmi nekkhammaɱ daṭṭhu khemato.|| ||</p>

					<p class="f4 ctr">Tassa me ahu ussāho Nibbānaɱ abhipassato,||<br />
					n-ā-haɱ bhabbo etarahi kāmāni patisevituɱ,||<br />
					Anivattī bhavissāmi Brahma-cariyaparāyaṇo ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>