<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 166. The Buddha elicits the recitation of the five qualities that make a bhikkhu beloved amongst his fellow seekers." />
<title>AN 5 166: Nirodha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					XVII. Āghāta Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p166">Sutta 166</a></h4>

					<h1>Nirodha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg192"><span class="f2 g"><b>[192]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.166.hare.pts.htm#p1">pts</a>]</span> Sāvatthi nidānaṃ|| ||</p>

					<p class="f4">Tatra kho āyasmā Sāriputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti.|| ||</p>

					<p class="f4">Kho te bhikkhū āyasamato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Idh'āvuso, bhikkhu sīla-sampanno||<br />
					samādhi-sampanno||<br />
					paññā-sampanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānaṃ,||<br />
					no ce diṭṭhe'va dhamme aññaṃ ārādheyya,||<br />
					ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānan" ti.|| ||</p>

					<p class="f4">Evaṃ vutte āyasmā Udāyī āyasmantaṃ Sāriputtaṃ etad avoca:|| ||</p>

					<p class="f4">"Aṭṭhānaṃ kho etaṃ āvuso, Sāriputta, anavakāso||<br />
					yaṃ so bhikkhu ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					natth'etaṃ ṭhānan" ti.|| ||</p>

					<p class="ctr c">&#9632;</p>

					<p class="f4">Dutiyam pi kho āyasmā Sāriputto bhikkhu āmantesi:|| ||</p>

					<p class="f4">"Idh'āvuso, bhikkhu sīla-sampanno||<br />
					samādhi-sampanno||<br />
					paññā-sampanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānaṃ,||<br />
					no ce diṭṭhe'va dhamme aññaṃ ārādheyya,||<br />
					ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānan" ti.|| ||</p>

					<p class="f4">Evaṃ vutte āyasmā Udāyī āyasmantaṃ Sāriputtaṃ etad avoca:|| ||</p>

					<p class="f4">"Aṭṭhānaṃ kho etaṃ āvuso, Sāriputta, anavakāso||<br />
					yaṃ so bhikkhu ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					natth'etaṃ ṭhānan" ti.|| ||</p>

					<p class="ctr c">&#9632;</p>

					<p class="f4">Tatiyam pi kho <a id="pg193"><span class="f2 g"><b>[193]</b></span></a> āyasmā Sāriputto bhikkhū āmantesi:|| ||</p>

					<p class="f4">"Idh'āvuso, bhikkhu sīla-sampanno||<br />
					samādhi-sampanno||<br />
					paññā-sampanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānaṃ,||<br />
					no ce diṭṭhe'va dhamme aññaṃ ārādheyya,||<br />
					ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānan" ti.|| ||</p>

					<p class="f4">Evaṃ vutte āyasmā Udāyī āyasmantaṃ Sāriputtaṃ etad avoca:|| ||</p>

					<p class="f4">"Aṭṭhānaṃ kho etaṃ āvuso, Sāriputta, anavakāso||<br />
					yaṃ so bhikkhu ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					natth'etaṃ ṭhānan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho āyasmato Sāriputtassa etad ahosi:|| ||</p>

					<p class="f4">Yāva tatiyam pi kho me āyasmā Udāyī paṭikkosati, na ca me koci bhikkhu anumodati.|| ||</p>

					<p class="f4">Yan nūn-ā-haṃ yena Bhagavā ten'upasaṇkameyyanti.|| ||</p>

					<p class="f4">Atha kho āyasmā Sāriputto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdī.|| ||</p>

					<p class="f4">Eka-m-antaṃ nisinno kho āyasmā Sāriputto bhikkhu āmantesi:|| ||</p>

					<p class="f4">"Idh'āvuso, bhikkhu sīla-sampanno||<br />
					samādhi-sampanno||<br />
					paññā-sampanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānaṃ,||<br />
					no ce diṭṭhe'va dhamme aññaṃ ārādheyya,||<br />
					ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānan" ti.|| ||</p>

					<p class="f4">Evaṃ vutte āyasmā Udāyī āyasmantaṃ Sāriputtaṃ etad avoca:|| ||</p>

					<p class="f4">"Aṭṭhānaṃ kho etaṃ āvuso, Sāriputta, anavakāso||<br />
					yaṃ so bhikkhu ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					natth'etaṃ ṭhānan" ti.|| ||</p>

					<p class="ctr c">&#9632;</p>

					<p class="f4">Dutiyam pi kho āyasmā Sāriputto bhikkhu āmantesi:|| ||</p>

					<p class="f4">"Idh'āvuso, bhikkhu sīla-sampanno||<br />
					samādhi-sampanno||<br />
					paññā-sampanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānaṃ,||<br />
					no ce diṭṭhe'va dhamme aññaṃ ārādheyya,||<br />
					ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānan" ti.|| ||</p>

					<p class="f4">Evaṃ vutte āyasmā Udāyī āyasmantaṃ Sāriputtaṃ etad avoca:|| ||</p>

					<p class="f4">"Aṭṭhānaṃ kho etaṃ āvuso, Sāriputta, anavakāso||<br />
					yaṃ so bhikkhu ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					natth'etaṃ ṭhānan" ti.|| ||</p>

					<p class="ctr c">&#9632;</p>

					<p class="f4">Tatiyam pi kho āyasmā Sāriputto bhikkhū āmantesi:|| ||</p>

					<p class="f4">"Idh'āvuso, bhikkhu sīla-sampanno||<br />
					samādhi-sampanno||<br />
					paññā-sampanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānaṃ,||<br />
					no ce diṭṭhe'va dhamme aññaṃ ārādheyya,||<br />
					ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					atth'etaṃ ṭhānan" ti.|| ||</p>

					<p class="f4">Evaṃ vutte āyasmā Udāyī āyasmantaṃ Sāriputtaṃ etad avoca:|| ||</p>

					<p class="f4">"Aṭṭhānaṃ kho etaṃ āvuso, Sāriputta, anavakāso||<br />
					yaṃ so bhikkhu ati-k-kamm'eva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno||<br />
					saññā-vedayita-nirodhaṃ samāpajjeyya pi||<br />
					vuṭṭhaheyya pi,||<br />
					natth'etaṃ ṭhānan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho ayasmato Sāriputtassa etad ahosi:|| ||</p>

					<p class="f4">Bhagavato pi kho me sammukhā āyasmā Udāyī yāvatatiyakaṃ paṭikkosati, na ca me koci bhikkhu anumodati.|| ||</p>

					<p class="f4">Yan nūn-ā-haṃ tuṇhi assanni.|| ||</p>

					<p class="f4">Atha kho Āyasmā Sāriputto tuṇhi ahosi:|| ||</p>

					<p class="f4">Atha kho Bhagavā ayasmantaṃ Udāyiṃ āmantesi:|| ||</p>

					<p class="f4">Kaṃ pana tvaṃ Udāyī, mano-mayaṃ kāyaṃ paccesī" ti?.|| ||</p>

					<p class="f4">Ye te bhante devā arūpino saññā-mayā' ti.|| ||</p>

					<p class="f4">Kin nu kho kuyhaṃ Udāyī bālassa avyattassa bhaṇitena?|| ||</p>

					<p class="f4">Tvaṃ pi nāma bhaṇitabbaṃ maññasī" ti?|| ||</p>

					<p class="f4">Atha kho Bhagavā āyasmantaṃ Ānandaṃ āmantesi:|| ||</p>

					<p class="f4">Atthi nāma Ānanda Theraṃ bhikkhuṃ vihesiyamānaṃ ajjh'upekkhi'ssatha.|| ||</p>

					<p class="f4">Na hi nāma Ānanda kāruññam pi bhavissati Theramhi bhikkhumhi vihesiyamānamhī" ti?|| ||</p>

					<p class="f4">Atha kho Bhagavā bhikkhu āmantesi:|| ||</p>

					<p class="f4">Idha bhikkhave, bhikkhu sīla-sampanno samādhi-sampanno paññā-sampanno saññā-vedayita-nirodhaṃ samāpajjeyyapi vuṭṭhaheyyapi atth'etaṃ ṭhānaṃ.|| ||</p>

					<p class="f4">No ce diṭṭhe'va dhamme aññaṃ ārādheyya, ati-k-kammeva kabaliṇkārāhāra-bhakkhānaṃ devānaṃ saha-vyataṃ aññataraṃ mano-mayaṃ kāyaṃ upapanno saññā-vedayita-nirodhaṃ samāpajjeyyapi vuṭṭhaheyyapi atth'etaṃ ṭhānanti.|| ||</p>

					<p class="f4">Idam avoca Bhagavā, idaṃ vatvā Sugato uṭṭhāy āsanā vihāraṃ pāvisi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg195"><span class="f2 g"><b>[195]</b></span></a> Atha kho āyasmā Ānando avirapakkantassa Bhagavato yen'āyasmā upavāno ten'upasaṇkami.|| ||</p>

					<p class="f4">Upasaṇkamitvā āyasmantaṃ upavānaṃ etad avoca:|| ||</p>

					<p class="f4">"Idh'āvuso upavāna, aññe there bhikkhu vihesenti.|| ||</p>

					<p class="f4">Mayaṃ te na pucchāma.|| ||</p>

					<p class="f4">Anacchariyaṃ kho pan'etaṃ āvuso upavāna yaṃ Bhagavā sāyaṇha-samayaṃ patisallānā vuṭṭhito etad eva ārabbha udāhareyya.|| ||</p>

					<p class="f4">Yathā āyasmantaṃ yevettha upavānaṃ paṭibhāseyya. Idān'eva amhākaṃ sārajjaṃ okkantanti.|| ||</p>

					<p class="f4">"Atha kho Bhagavā sāyaṇha-samayaṃ patisallanā vuṭṭhito yena upaṭṭhānasālā ten'upasaṇkami.|| ||</p>

					<p class="f4">Upasaṇkamitvā paññatena āsane nisīdi.|| ||</p>

					<p class="f4">Nisajja kho Bhagavā āyasmantaṃ upavānaṃ etad avoca:|| ||</p>

					<p class="f4">Katīhi nu kho upavāna, dhammehi samannāgato thero bhikkhu sabrahma-cārīnaṃ piyo ca hoti manāpo ca garu ca bhāvanīyocā ti?|| ||</p>

					<p class="f4">Pañcahi bhante, dhammehi samannāgato thero bhikkhu sabrahma-cārīnaṃ piyo ca hoti manāpo ca garu ca bhāvaniyo ca.|| ||</p>

					<p class="f4">Katamehi pañcahi?|| ||</p>

					<p class="f4">Idha bhante, thero bhikkhu sīlavā hoti, Pātimokkha-saṃvara-saṃvuto viharati ācāra-gocara sampanno aṇumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Bahu-s-suto hoti suta-dharo suta-sannicayo,||<br />
					ye te dhammā ādi-kalyāṇā||<br />
					majjhe kalyāṇā||<br />
					pariyosāna-kalyāṇā sātthā sa-vyañjanā kevala-paripuṇṇaṃ parisuddhaṃ brahma-cārīyaṃ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Kalyāṇa-vāco hoti kalyāṇa-vākkaraṇo poriyā vācāya samannāgato vissaṭṭhāya anelagalāya atthassa viññāpaniyā.|| ||</p>

					<p class="f4">Catuntaṃ jhanānaṃ ābhiceta-sikānaṃ diṭṭha-dhamme-sukha-vihārānaṃ nikāma-lābhī hoti,||<br />
					akiccha-lābhī akasira-lābhī.|| ||</p>

					<p class="f4">Āsavānaṃ khayā anāsavaṃ ceto-vimuttiṃ paññā-vimuttīṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Imehi kho bhante pañcahi dhammehi samannāgato thero bhikkhu sabrahma-cārīnaṃ piyo ca hoti manāpo ca garu ca bhāvanīyo cāti.|| ||</p>

					<p class="f4"><a id="pg196"><span class="f2 g"><b>[196]</b></span></a> Sādhu! Sādhu!||<br />
					Upavāna, imehi kho upavāna,||<br />
					pañcahi dhammehi samannāgato thero bhikkhu sabrahma-cārīnaṃ piyo ca hoti manāpo ca garu ca bhāvanīyo ca.|| ||</p>

					<p class="f4">Ime ce Upavāna,||<br />
					pañca dhammā Therassa bhikkhuno na saṃvijjeyyuṃ,||<br />
					kena naṃ sabrahma-cārī sakkareyyuṃ garu-kareyyuṃ māneyyuṃ pūjeyyuṃ khaṇḍiccena pāliccena valittacatāya?|| ||</p>

					<p class="f4">Yasmā ca kho Upavāna,||<br />
					ime pañca dhammā Therassa bhikkhuno saṃvijjanti,||<br />
					tasmā naṃ sabrahma-cārī sakkaronti garu-karonti mānenti pujentī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>