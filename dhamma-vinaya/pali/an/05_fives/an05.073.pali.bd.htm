<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Aṇguttara Nikāya, Fives, Sutta 73. The Buddha explains the full scope of the idea of 'living by Dhamma.' Its not by knowledge of Dhamma, or teaching, or repetition, or analysis, but by putting it into practice in calming the self." />
<title>AN 5: 73: Dhammavihari Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					8. Yodhājīva Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p73">Sutta 73</a></h4>

					<h1>Paṭhama Dhamma-Viharin Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg86"><span class="f2 g"><b>[86]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.073.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.073.than.ati.htm#p1">than</a>][<a href="../../../../dhamma-vinaya/bd/an/05_fives/an05.073.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho añññataro bhikkhu yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">'dhamma-vihārī dhamma-vihārī' ti bhante vuccati.|| ||</p>

					<p class="f4">Kittāvatā nu kho bhante bhikkhu dhamma-vihāri hotī ti?|| ||</p>

					<p class="ctr c">&#9632;</p>

					<p class="f4">Idha bhikkhu, bhikkhu dhammaṃ pariyāpuṇāti:|| ||</p>

					<p class="f4">Suttaṃ, geyyaṃ, veyyākaraṇaṃ, gāthaṃ, udānaṃ, iti-vuttakaṃ, jātakaṃ, abbhuta-dhammaṃ, vedallaṃ.|| ||</p>

					<p class="f4">So tāya dhamma-pariyattiyā divasaṃ atināmeti,||<br />
				 	riñcati paṭisallānaṃ,||<br />
				 	nānuyuñjati,||<br />
				 	ajjhattaṃ ceto-samathaṃ.|| ||</p>

					<p class="f4">Ayaṃ vuccati bhikkhu, bhikkhu pariyatti-bahulo no dhamma-vihārī.|| ||</p>

					<p class="ctr c">&#9632;</p>

					<p class="f4"><a id="pg87"><span class="f2 g"><b>[87]</b></span></a> Puna ca paraṃ bhikkhu, bhikkhu yathā-sutaṃ yathā-pariyattaṃ dhammaṃ vitthārena paresaṃ deseti.|| ||</p>

					<p class="f4">So tāya dhamma saññattiyā divasaṃ atināmeti,||<br />
					riñcati paṭisallānaṃ,||<br />
					nānuyuñjati,||<br />
					ajjhattaṃ ceto-samathaṃ.|| ||</p>

					<p class="f4">Ayaṃ vuccati bhikkhu, bhikkhu paññatti-bahulo no dhamma-vihārī.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhu, bhikkhu yathā-sutaṃ yathā-pariyattaṃ dhammaṃ vitthārena sajjhāyaṃ karoti.|| ||</p>

					<p class="f4">So tena sajjhāyena divasaṃ atināmeti,||<br />
					riñcati paṭisallānaṃ,||<br />
					nānuyuñjati,||<br />
					ajjhattaṃ ceto-samathaṃ.|| ||</p>

					<p class="f4">Ayaṃ vuccati bhikkhu, bhikkhu sajjhāya-bahulo no dhamma-vihārī.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhu, bhikkhu yathā-sutaṃ yathā-pariyattaṃ dhammaṃ cetasā anuvitakketi anuvicāreti manas-ā-nupekkhati.|| ||</p>

					<p class="f4">So tehi dhamma-vitakkehi divasaṃ atināmeti,||<br />
					riñcati paṭisallānaṃ,||<br />
				 	nānuyuñjati,||<br />
					ajjhattaṃ ceto-samathaṃ.|| ||</p>

					<p class="f4">Ayaṃ vuccati bhikkhu, bhikkhu vitakka-bahulo no dhamma-vihāri.|| ||</p>

					<p class="f4">Idha bhikkhu, bhikkhu dhammaṃ pariyāpuṇāti suttaṃ geyyaṃ veyyākaraṇaṃ gāthaṃ udānaṃ iti-vuttakaṃ jātakaṃ abbhuta-dhammaṃ vedallaṃ.|| ||</p>

					<p class="f4">So tāya dhamma-pariyattiyā na divasaṃ atināmeti,||<br />
				 	nāpi riñcati paṭisallānaṃ,||<br />
				 	anuyuñjati,||<br />
				 	ajjhattaṃ ceto-samathaṃ.|| ||</p>

					<p class="f4">Evaṃ kho bhikkhu, bhikkhu dhamma-vihārī hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Iti kho bhikkhu,||<br />
					desito mayā pariyatti-bahulo,||<br />
					desito paññatti-bahulo,||<br />
					desito sajjhāya-bahulo,||<br />
					desito vitakka-bahulo,||<br />
					desito dhamma-vihārī.|| ||</p>

					<p class="f4">Yaṃ kho bhikkhu, Satthārā karaṇīyaṃ sāvakānaṃ hitesinā anukampa-kena anukampaṃ upādāya,||<br />
					kataṃ vo taṃ mayā.</p>

					<p class="f4">Etāni bhikkhu rukkha-mūlāni.</p>

					<p class="f4">Etāni suññ-ā-gārāni.|| ||</p>

					<p class="f4">Jhāyatha bhikkhu, mā pamādattha.|| ||</p>

					<p class="f4">Mā pacchā vippaṭi-sārino ahuvattha.|| ||</p>

					<p class="f4">Ayaṃ amhākaṃ anusāsanī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>