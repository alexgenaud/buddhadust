<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Fives, Sutta 114. The Buddha teaches Ānanda five things which he should teach to beginners." />
<title>AN 5: 114: Andhakavinda Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					12. Andhakavinda Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p114">Sutta 114</a></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<h1>Andhakavinda Suttaṃ</h1>

					<p>&nbsp;</p>

					<hr />

					<p><a id="pg138"><span class="f2 g"><b>[138]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.114.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.114.than.ati.htm#p1">than</a>]</span> Ekaṃ samayaṃ Bhagavā Magadhesu viharati Andhakavinde.|| ||</p>

					<p class="f4">Atha kho āyasmā Ānando yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Ānandaṃ Bhagavā etad avoca:|| ||</p>

					<p class="f4">Ye te Ānanda bhikkhu navā acira-pabba-jitā adhunā-gatā imaṃ Dhamma-Vinayaṃ,||<br />
					te vo Ānanda bhikkhu pañcasu dhammesu||<br />
					sam-ā-dapetabbā,||<br />
					nivesetabbā,||<br />
					patiṭṭhāpetabbā.|| ||</p>

					<p class="f4">Katamesu pañcasu?|| ||</p>

					<p class="f4">"Etha tumhe āvuso, sīlavā hotha,||<br />
					Pātimokkha-saṃvara-saṃvutā viharatha ācāra-gocara-sampannā,||<br />
					aṇumattesu vajjesu bhaya-dassāvino,||<br />
					samādāya sikkhatha sikkhā-padesu ti."|| ||</p>

					<p class="f4">Iti Pātimokkha-saṃvare||<br />
					sam-ā-dapetabbā,||<br />
					nivesetabbā,||<br />
					patiṭṭhāpetabbā.|| ||</p>

					<p class="ctr c">&#9632;</p>

					<p class="f4">"Etha tumhe āvuso,||<br />
					indriyesu gutta-dvārā viharatha ārakkha-satino nipakka-satino sārakkhita-mānasā sat'ārakkhena cetasā samannāgatā ti.|| ||</p>

					<p class="f4">"Iti indriya-saṃvare||<br />
					sam-ā-dapetabbā,||<br />
					nivesetabbā,||<br />
					patiṭṭhāpetabbā.|| ||</p>

					<p class="ctr c">&#9632;</p>

					<p class="f4">"Etha tumhe āvuso,||<br />
					appabhassā hotha bhassa-pariyanta-kārino ti."|| ||</p>

					<p class="f4">Iti bhassa-pariyante||<br />
					sam-ā-dapetabbā,||<br />
					nivesetabbā,||<br />
					patiṭṭhāpetabbā.|| ||</p>

					<p class="ctr c">&#9632;</p>

					<p class="f4">"Etha tumhe āvuso,||<br />
					āraññakā hotha araṃ yevana-pa-t-thāni pantāni sen'āsanāni paṭisevathā" ti.|| ||</p>

					<p class="f4">Iti kāya-vupakāse||<br />
					sam-ā-dapetabbā,||<br />
					nivesetabbā,||<br />
					patiṭṭhāpetabbā.|| ||</p>

					<p class="ctr c">&#9632;</p>

					<p class="f4">"Etha tumhe āvuso,||<br />
					sammā-diṭṭhikā hotha sammā-dassanena samannāgatā ti."|| ||</p>

					<p class="f4">Iti sammā-dassane||<br />
					sam-ā-dapetabbā,||<br />
					nivesetabbā,||<br />
					patiṭṭhāpetabbā.|| ||</p>

					<p class="f4"><a id="pg139"><span class="f2 g"><b>[139]</b></span></a> Ye te Ānanda bhikkhu navā acira-pabba-jitā adhunā-gatā imaṃ Dhamma-Vinayaṃ,||<br />
					te vo Ānanda bhikkhu imesu pañcasu dhammesu sam-ā-dapetabbā,||<br />
					nivesetabbā,||<br />
					patiṭṭhāpetabbāti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>