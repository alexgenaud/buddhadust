<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 68. The Buddha relates his efforts to develop and his successful experience of psychic power when he was still a bodhisat." />
<title>AN 5: 68: Dutiya Iddhi-Pāda Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					VII: Saññā Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p68">Sutta 68</a></h4>

					<h1>Dutiya Iddhi-Pāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg82"><span class="f2 g"><b>[82]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.068.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Pubbevā'haɱ bhikkhave sambodhā anabhi-sambuddho bodhisatto va samāno pañca dhamme bhāvesiɱ||<br />
					pañca dhamme bahulī-kāsiɱ.|| ||</p>

					<p class="f4">Katame pañca?|| ||</p>

					<p class="f4">Chanda-samādhi-padhāna-sankhāra-samannāgataɱ iddhi-pādaɱ bhāvesiɱ.|| ||</p>

					<p class="f4">Viriya-samādhi-padhāna-sankhāra-samannāgaɱ iddhi-pādaɱ bhāvesiɱ.|| ||</p>

					<p class="f4">Citta-samādhipadhāna-sankhāra-samannāgataɱ iddhi-pādaɱ bhāvesiɱ.|| ||</p>

					<p class="f4">Vīmaɱsā-samādhi-padhāna-sankhāra-samannāgataɱ iddhi-pādaɱ bhāvesiɱ.|| ||</p>

					<p class="f4">Ussoḷhi yeva pañcamī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">So kho ahaɱ bhikkhave imesaɱ ussoḷhi-pañcamānaɱ dhammānaɱ bhāvitattā bahulī-katattā yassa yassa abhiññā-sacchi-karaṇīyassa dhammassa cittaɱ abhininnāmesiɱ abhiññā-sacchi-kiriyāya,||<br />
					tatra tatr'eva sakkhi-bhabbataɱ pāpuṇiɱ sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaŋkhiɱ:|| ||</p>

					<p class="f4">'Aneka-vihitaɱ iddhi-vidhaɱ pacc'anubhaveyyaɱ:||<br />
					eko pi hutvā bahudhā assaɱ bahudhā pi hutvā eko hoti,||<br />
					āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati seyyathā pi ākāse,||<br />
					paṭhaviyā pi ummujjani-mujjaɱ karoti||<br />
					seyyathā pi udake,||<br />
					udake pi abhijja-māne gacchati||<br />
					seyyathā pi paṭhaviyaɱ,||<br />
					ākāse pi pallaŋkena kamati||<br />
					seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ-mah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā pi kāyena va saɱvatteyyan ti."|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākankhati:|| ||</p>

					<p class="f4">"Dibbāya sota-dhātuyā visuddhāya atikkanta-mānusikāya ubho sadde suṇeyyaɱ dibbe ca mānuse ca ye dūre ye santike cā" ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākankhati|| ||</p>

					<p class="f4">"Parasattānaɱ para-puggalānaɱ cetasā ceto paricca pajāneyyaɱ:||<br />
					sarāgaɱ vā cittaɱ 'Sarāgaɱ cittan' ti pajāneyyaɱ||<br />
					vīta-rāgaɱ vā cittaɱ 'Vīta-rāgaɱ cittan' ti pajānāti;||<br />
					sadosaɱ vā cittaɱ 'Sadosaɱ cittan' ti pajānāti;||<br />
					vīta-dosaɱ vā cittaɱ 'Vīta-dosaɱ cittan' ti pajānāti;||<br />
					samohaɱ vā cittaɱ 'Samohaɱ cittan' ti pajānāti;||<br />
					vīta-mohaɱ vā cittaɱ 'Vīta-mohaɱ cittan' ti pajānāti;||<br />
					sankhittaɱ vā cittaɱ 'Sankhittaɱ cittan' ti pajānāti;,||<br />
					vikkhittaɱ vā cittaɱ 'Vikkhittaɱ cittan' ti pajānāti;||<br />
					mahaggataɱ vā cittaɱ 'Mahaggataɱ cittaɱ' ti pajānāti;||<br />
					amahaggataɱ vā cittaɱ 'Amahaggataɱ cittaɱ' ti pajānāti;||<br />
					sa-uttaraɱ vā cittaɱ 'Sa-uttaraɱ cittaɱ' ti pajānāti;||<br />
					anuttaraɱ vā cittaɱ 'Anuttaraɱ cittan' ti pajānāti;||<br />
					samāhitaɱ vā cittaɱ 'Samāhitaɱ cittan' ti pajānāti;||<br />
					asamāhitaɱ vā cittaɱ 'Asamāhitaɱ cittan' ti pajānāti;||<br />
					vimuttaɱ vā cittaɱ 'Vimuttaɱ cittan' ti pajānāti;||<br />
					avimuttaɱ vā cittaɱ 'Avimuttaɱ cittan' ti pajānāti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākankhati|| ||</p>

					<p class="f4">"Aneka-vihitaɱ pubbe-nivāsaɱ anussareyyaɱ seyyath'īdaɱ:||<br />
					ekam pi jātiɱ dve pi jātiyo tisso pi jātiyo catasso pi jātiyo pañca pi jātiyo||<br />
					dasa pi jātiyo vīsam pi jātiyo tiɱsam pi jātiyo cattārīsam pi jātiyo paññāsam pi jātiyo||<br />
					jāti-satam pi jāti-sahassam pi jāti-sata-sahassam pi||<br />
					aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe amutrāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra upapādiɱ tatrāpāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa uddesaɱ aneka-vihitaɱ pubbe-nivāsaɱ anussareyyan" ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākankhati|| ||</p>

					<p class="f4">"Dibbena cakkhunā visuddhena atikkanta-mānusa-kena satte passati cavamāne uppajjamāne hīne paṇite suvaṇṇe dubbaṇeṇa sugate duggate yathā-kammupage satte pajāneti ime vata bhonto sattā kāya-du-c-caritena samannāgatā,||<br />
					vacī du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ uppannāti iti dibbena cakkhunā visuddhena atikkanta-mānusa-kena satte passati cavamāne uppajjamāne hīne paṇite suvaṇeṇa dubbaṇeṇa sugate duggate yathā-kammupage satte pajāneyyan" ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākankhati|| ||</p>

					<p class="f4">"Āsa- <a id="pg83"><span class="f2 g"><b>[83]</b></span></a> vānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja vihareyyan" ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāni sati sati āyatane' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>