<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 250. The disadvantages of placing one's faith in an individual." />
<title>AN 5 250: Puggala-p-Pasāda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aŋguttara-Nikāya<br />
					Pañcaka-Nipāta<br />
					25. Du-c-carita Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p250">Sutta 250</a></h4>

					<h1>Puggala-p-Pasāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg270"><span class="f2 g"><b>[270]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.250.hare.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave ādīnavā puggala-p-pasāde.|| ||</p>

					<p class="f4">Katame pañca?|| ||</p>

					<p class="f4">2. Yasmiɱ bhikkhave puggale puggalo abhi-p-pasanno hoti,||<br />
					so tathā-rūpaɱ āpattiɱ āpanno hoti,||<br />
					yathā-rūpāya āpattiyā saŋgho ukkhipati.|| ||</p>

					<p class="f4">Tassa evaɱ hoti:|| ||</p>

					<p class="f4">"Yo kho myāyaɱ puggalo piyo manāpo,||<br />
					so saŋghena ukkhitto" ti.|| ||</p>

					<p class="f4">Bhikkhūsu a-p-pasāda bahulo hoti,||<br />
					bhikkhūsu a-p-pasāda-bahulo samāno||<br />
					aññe bhikkhu na bhajati,||<br />
					aññe bhikkhu na bhajanto Sad'Dhammaɱ na suṇāti,||<br />
					Sad'Dhammaɱ asuṇanti,||<br />
					Sad'Dhammā parihāyati.|| ||</p>

					<p class="f4">Ayaɱ bhikkhave paṭhamo ādīnavo puggala-p-pasāde.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">3. Puna ca paraɱ bhikkhave yasmiɱ puggale puggalo abhi-p-pasanno hoti,||<br />
					so tathā-rūpaɱ āpattiɱ āpanno hoti,||<br />
					yathā-rūpāya āpattiyā saŋgho ante nisīdāpeti.|| ||</p>

					<p class="f4">Tassa evaɱ hoti:|| ||</p>

					<p class="f4">"Yo kho myāyaɱ puggalo piyo manāpo, so saŋghena ante nisīdāpito" ti.|| ||</p>

					<p class="f4">Bhikkhūsu a-p-pasāda bahulo hoti,||<br />
					bhikkhūsu a-p-pasāda-bahulo samāno||<br />
					aññe bhikkhu na bhajati,||<br />
					aññe bhikkhu na bhajanto Sad'Dhammaɱ na suṇāti,||<br />
					Sad'Dhammaɱ asuṇanti,||<br />
					Sad'Dhammā parihāyati.|| ||</p>

					<p class="f4">Ayaɱ bhikkhave dutiyo ādīnavo puggala-p-pasāde.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">4. Puna ca paraɱ bhikkhave yasmiɱ puggale puggalo abhi-p-pasanno hoti,||<br />
					so disā pakkanto hoti.|| ||</p>

					<p class="f4">Tassa evaɱ hoti:|| ||</p>

					<p class="f4">"Yo kho myāyaɱ puggalo piyo manāpo, so disā pakkanto 'ti ante nisīdāpito" ti.|| ||</p>

					<p class="f4">Bhikkhūsu a-p-pasāda bahulo hoti,||<br />
					bhikkhūsu a-p-pasāda-bahulo samāno||<br />
					aññe bhikkhu na bhajati,||<br />
					aññe bhikkhu na bhajanto Sad'Dhammaɱ na suṇāti,||<br />
					Sad'Dhammaɱ asuṇanti,||<br />
					Sad'Dhammā parihāyati.|| ||</p>

					<p class="f4">Ayaɱ bhikkhave tatiyo ādīnavo puggala-p-pasāde.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">Puna ca paraɱ bhikkhave yasmiɱ puggale puggalo abhi-p-pasanno hoti,||<br />
					so vibbhanno hoti.|| ||</p>

					<p class="f4">Tassa evaɱ hoti:|| ||</p>

					<p class="f4">"Yo kho myāyaɱ puggalo piyo manāpo, so vibbhanto'ti ante nisīdāpito" ti.|| ||</p>

					<p class="f4">Bhikkhūsu a-p-pasāda bahulo hoti,||<br />
					bhikkhūsu a-p-pasāda-bahulo samāno||<br />
					aññe bhikkhu na bhajati,||<br />
					aññe bhikkhu na bhajanto Sad'Dhammaɱ na suṇāti,||<br />
					Sad'Dhammaɱ asuṇanti,||<br />
					Sad'Dhammā parihāyati.|| ||</p>

					<p class="f4">Ayaɱ bhikkhave catuttho ādīnavo puggala-p-pasāde.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">Puna ca paraɱ bhikkhave yasmiɱ puggale puggalo abhi-p-pasanno hoti,||<br />
					so kālaɱkato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">"Yo kho myāyaɱ puggalo piyo manāpo, so kāla-kato'ti, ante nisīdāpito" ti.|| ||</p>

					<p class="f4">Bhikkhūsu a-p-pasāda bahulo hoti,||<br />
					bhikkhūsu a-p-pasāda-bahulo samāno||<br />
					aññe bhikkhu na bhajati,||<br />
					aññe bhikkhu na bhajanto Sad'Dhammaɱ na suṇāti,||<br />
					Sad'Dhammaɱ asuṇanti,||<br />
					Sad'Dhammā parihāyati.|| ||</p>

					<p class="f4">Ayaɱ bhikkhave pañcamo ādīnavo puggala-p-pasāde.|| ||</p>

					<p class="f4">Ime kho bhikkhave pañca ādīnavā puggala-p-pasāde' ti.|| ||</p>

					<p class="ctr">Du-c-carita Vagga Pañcamo</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>