<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 193. Brahman Saṇgārava asks Gotama why it is that sometimes suttas are easily recollected and sometimes not. The Buddha explains that when the mind is clouded over with lust, anger, sloth, fear and doubt, things cannot easily be remembered, but when the mind is clear of lust, anger, sloth, fear and doubt things are easily remembered." />
<title>AN 5 193: Saṇgārava Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					XX. Brāhmaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p193">Sutta 193</a></h4>

					<h1>Saṇgārava Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg230"><span class="f2 g"><b>[230]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.193.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Saṇgāravo brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇiyaṃ vitisāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Saṇgāravo brāhmaṇo Bhagavantaṃ etad avoca:|| ||</p>

					<p class="f4">2. "Ko nu kho bho Gotama hetu?|| ||</p>

					<p class="f4">Ko paccayo?|| ||</p>

					<p class="f4">Yenekadā dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p class="f4">Ko pana bho Gotama hetu?|| ||</p>

					<p class="f4">Ko paccayo?|| ||</p>

					<p class="f4">Yenekadā dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā" ti.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">3. "Yasmiṃ brāhmaṇa,||<br />
					samaye kāma-rāga-pariyuṭṭhitena cetasā viharati kāma-rāgaparetena,||<br />
					uppannassa ca kāma-rāgassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p class="f4">Seyyathā pi brāhmaṇa udapatto saṃsaṭṭho lākhāya vā haliddiyā vā nīliyā vā mañjiṭṭhāya vā,||<br />
					tattha cakkhumā puriso sa- <a id="pg231"><span class="f2 g"><b>[231]</b></span></a> kaṃ mukha-nimittaṃ pacc'avekkhamāno yathā-bhūtaṃ na-p-pajāneyya na passeyya,||<br />
					evam eva kho brahmaṇa,||<br />
					yasmiṃ samaye kāma-rāga-pariyuṭṭhitena cetasā viharati kāma-rāgaparetena,||<br />
					uppannassa ca kāma-rāgassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">Puna ca paraṃ brāhmaṇa,||<br />
					yasmiṃ samaye vyāpāda-pariyuṭṭhitena cetasā viharati vyāpāda-paretena,||<br />
					uppannassa ca vyāpādassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto agginā santatto ukkaṭṭhito ussadakajāto,||<br />
					tattha cakkhumā puriso sakaṃ mukha-nimittaṃ pacc'avekkhamāno yathābhuthaṃ na-p-pajāneyya,||<br />
					na passeyya,||<br />
					evam eva kho brāhmaṇa,||<br />
					yasmiṃ samaye vyāpāda-pariyuṭṭhitena cetasā viharati vyāpāda- paretena,||<br />
					uppannassa ca vyāpādassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">Puna ca paraṃ brāhmaṇa,||<br />
					yasmiṃ samaye thīna-middha-pariyuṭṭhitena cetasā viharati thīna-middha-paretena,||<br />
					uppannassa ca thīna-middhassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ <a id="pg232"><span class="f2 g"><b>[232]</b></span></a> na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto sevāla-paṇakapariyonaddho,||<br />
					tattha cakkhumā puriso sakaṃ mukha-nimittaṃ pacc'avekkhamāno yathābhuthaṃ na-p-pajāneyya,
					na passeyya,||<br />
					evam eva kho brāhmaṇa,||<br />
					yasmiṃ samaye thīna-middha-pariyuṭṭhitena cetasā viharati thīna-middha-paretena,||<br />
					uppannassa ca thīna-middhassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">Puna ca paraṃ brāhmaṇa,||<br />
					yasmiṃ samaye uddhacca-kukkucca-pariyuṭṭhitena cetasā viharati uddhacca-kukkucca-paretena,||<br />
					uppannassa ca uddhacca-kukkuccassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto vāterito calito bhanto umijāto,||<br />
					tattha cakkhumā puriso sakaṃ mukha-nimittaṃ pacc'avekkhamāno yathā-bhūtaṃ na-p-pajāneyya,||<br />
					na passeyya,||<br />
					evam eva kho brāhmaṇa,||<br />
					yasmiṃ samaye uddhacca-kukkucca-pariyuṭṭhitena cetasā viharati uddhacca-kukkucca-paretena,||<br />
					uppannassa ca uddhacca-kukkuccassa nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ <a id="pg233"><span class="f2 g"><b>[233]</b></span></a> sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p>&nbsp;</p>

					<p class="ctr c">&#9632;</p>

					<p>&nbsp;</p>

					<p class="f4">Puna ca paraṃ brāhmaṇa,||<br />
					yasmiṃ samaye vicikicchā-pariyuṭṭhitena cetasā viharati vicikicchā-paretena,||<br />
					uppannassa ca vicikicchāya nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto āvilo luḷito kalalībhuto andha-kāre nikkhitto,||<br />
					tattha cakkhumā puriso sakaṃ mukha-nimittaṃ pacc'avekkhamāno yathā-bhūtaṃ na-p-pajāneyya,
					na passeyya,||<br />
					evam eva kho brāhmaṇa,||<br />
					yasmiṃ samaye vicikicchā-pariyuṭṭhitena cetasā viharati vicikicchā-paretena,||<br />
					uppannassa ca vicikicchāya nissaraṇaṃ yathā-bhūtaṃ na-p-pajānāti,||<br />
					attattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					parattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					ubhayattham pi tasmiṃ samaye yathā-bhūtaṃ na-p-pajānāti,||<br />
					na passati,||<br />
					dīgha-rattaṃ sajjhāyakatā pi mantā na-p-paṭibhanti,||<br />
					pageva asajjhāyakatā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yasmiñ ca kho brāhmaṇa,||<br />
					samaye na kāma-rāga-pariyuṭṭhitena cetasā viharati na kāma-rāga-paretena,||<br />
					uppannassa ca kāma-rāgassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="f4">Seyyathā pi brāhmaṇa udapatto asaṃsaṭṭho lākhāya vā haḷiddiyā vā nīliyā vā <a id="pg234"><span class="f2 g"><b>[234]</b></span></a> mañjiṭṭhāya vā,||<br />
					tattha cakkhumā puriso sakaṃ mukha-nimittaṃ pacc'avekkhamāno yathā-bhūtaṃ pajāneyya passeyya,||<br />
					evam eva kho brāhmaṇa yasmiṃ samaye na kāma-rāga-pariyuṭṭhitena cetasā viharati na kāma-rāga-paretena,||<br />
					uppannassa ca kāma-rāgassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraṃ brāhmaṇa,||<br />
					samaye na vyāpāda-pariyuṭṭhitena cetasā viharati na vyāpādaparetena,||<br />
					uppannassa ca vyāpādassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto agginā asantatto anukkaṭṭhito anussadakajāto,||<br />
					tattha cakkhumā puriso sakaṃ mukha-nimittaṃ pacc'avekkhamāno yathā-bhūtaṃ pajāneyya passeyya,||<br />
					evam eva kho brāhmaṇa,||<br />
					yasmiṃ samaye na vyāpāda-pariyuṭṭhitena cetasā viharati na
					vyāpāda-paretena,||<br />
					uppannassa ca vyāpādassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraṃ brāhmaṇa,||<br />
					yasmiṃ samaye na thīna-middha-pariyuṭṭhitena cetasā viharati thīna-middhaparetena,||<br />
					uppannassa ca thina-middhassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					<a id="pg235"><span class="f2 g"><b>[235]</b></span></a> pageva sajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto na sevāla-paṇakapariyonaddho,||<br />
					tattha cakkhumā puriso sakaṃ mukha-nimittaṃ pacc'avekkhamāno yathā-bhūtaṃ pajāneyya,||<br />
					passeyya,||<br />
					evam eva kho brāhmaṇa,||<br />
					yasmiṃ samaye na thīna-middha-pariyuṭṭhitena cetasā viharati thīna-middha-paretena,||<br />
					uppannassa ca thīna-middhassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraṃ brāhmaṇa,||<br />
					yasmiṃ samaye na uddhacca-kukkucca-pariyuṭṭhitena,||<br />
					cetasā viharati uddhacca-kukkucca-paretena,||<br />
					uppannassa ca uddhacca-kukkuccassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto na vāterito na calito na bhanto na umijāto,||<br />
					tattha cakkhumā puriso sakaṃ mukha-nimittaṃ pacc'avekkhamāno yathā-bhūtaṃ pajāneyya,||<br />
					passeyya,||<br />
					evam eva kho brāhmaṇa,||<br />
					yasmiṃ samaye na uddhacca-kukkucca-pariyuṭṭhitena cetasā viharati na uddhacca-kukkucca-paretena,||<br />
					uppannassa ca uddhacca-kukkuccassa nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraṃ brāhmaṇa,||<br />
					yasmiṃ samaye na vicikicchā-pariyuṭṭhitena cetasā viharati na vicikicchā-paretena,||<br />
					uppannāya ca ca vicikicchāya nissaraṇaṃ yathā-bhūtaṃ <a id="pg236"><span class="f2 g"><b>[236]</b></span></a> pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="f4">Seyyathā pi brāhmaṇa,||<br />
					udapatto accho vi-p-pasanno anāvilo āloke nikkhitto,||<br />
					tattha cakkhumā puriso sakaṃ mukha-nimittaṃ pacc'avekkhamāno yathā-bhūtaṃ pajāneyya,
					Passeyya,||<br />
					evam eva kho brāhmaṇa,||<br />
					yasmiṃ samaye na vicikicchā-pariyuṭṭhitena cetasā viharati na vicikicchā-paretena,||<br />
					uppannāya ca vicikicchāya nissaraṇaṃ yathā-bhūtaṃ pajānāti,||<br />
					attattham pi tasmiṃ samaye yathā-bhūtaṃ pajānāti passati,||<br />
					parattham pi tasmiṃ samaye yathā-bhūtaṃ pajānāti passati,||<br />
					ubhayattham pi tasmiṃ samaye yathā-bhūtaṃ pajānāti passati,||<br />
					dīgha-rattaṃ asajjhāyakatā pi mantā paṭibhanti,||<br />
					pageva sajjhāyakatā.|| ||</p>

					<p class="ctr c">&#9632;</p>

					<p class="f4">Ayaṃ kho brāhmaṇa hetu,||<br />
					ayaṃ paccayo,||<br />
					yenekadā dīgha-rattaṃ sajjhāyakatāpi mantā na-p-paṭibhanti,||<br />
					pageva asajjhāyakatā.|| ||</p>

					<p class="f4">Ayaṃ pana brāhmaṇa hetu ayaṃ paccayo,||<br />
					yenekadā1- dīgha-rattaṃ asajjhāyakatāpi mantā paṭihanti,||<br />
					pageva sajjhāyakatāti.
					Abhikkantaṃ bho Gotama,||<br />
					abhikkantaṃ bho Gotama,||<br />
					seyyathā pi bho Gotama,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya' andha-kārevā tela-pajjotaṃ dhāreyya,||<br />
					'cakkhu-manto rūpāni dakkhintī" ti.|| ||</p>

					<p class="f4">evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>