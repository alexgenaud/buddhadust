<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 75. The Buddha likens the struggle to awaken to a battle, and enumerates five sorts of warriors and their parallels in the community of bhikkhus." />
<title>AN 5.75: Pathama Yodhajivupama Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					8. Yodhājīva Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p75">Sutta 75</a></h4>

					<h1>Paṭhama Yodhājīvūpama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg89"><span class="f2 g"><b>[89]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.075.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.075.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa Ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.</p>

					<p class="f4">Bhagavā etad avoca:|| ||</p>

					<p class="f4">Pañc'ime bhikkhave yodh'ājīvā santo saṃvijj'amānā lokasmiṃ.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, ekacco yodh'ājīvo rajaggaṃ yeva disvā saṃsīdati,||<br />
					visīdati,||<br />
					na santhamhati,||<br />
					na Sakkoti saṇgāmaṃ otarituṃ.|| ||</p>

					<p class="f4">Eva-rūpo bhikkhave idh'ekacco yodh'ājīvo hoti.|| ||</p>

					<p class="f4">Ayaṃ bhikkhave paṭhamo yodh'ājīvo santo saṃvijjamāno lokasmiṃ.

					Puna ca paraṃ bhikkhave,||<br />
					idh'ekacco yodh'ājīvo sahati rajaggaṃ.|| ||</p>

					<p class="f4">Api ca kho dhajaggaṃ yeva disvā saṃsīdati,||<br />
					visīdati,||<br />
					na satthambhati,||<br />
					na Sakkoti saṇgāmaṃ otarituṃ.|| ||</p>

					<p class="f4">Eva-rūpo pi kho bhikkhave,||<br />
					idh'ekacco yodh'ājīvo hoti.|| ||</p>

					<p class="f4">Ayaṃ bhikkhave dutiyo yodh'ājīvo santo saṃvijjamāno lokasmiṃ.|| ||</p>

					<p class="f4">Puna ca paraṃ bhikkhave,||<br />
					idh'ekacco yodh'ājīvo sahati rajaggaṃ,||<br />
					sahati dhajaggaṃ,||<br />
					api ca kho ussādanaṃ yeva sutvā saṃsīdati,||<br />
					visīdati,||<br />
					na satthambhati,||<br />
					na Sakkoti saṇgāmaṃ otarituṃ.|| ||</p>

					<p class="f4">Eva-rūpo pi kho bhikkhave,||<br />
					idh'ekacco yodh'ājīvo hoti.|| ||</p>

					<p class="f4">Ayaṃ bhikkhave tatiyo yodh'ājīvo santo saṃvijjamāno lokasmiṃ.|| ||</p>

					<p class="f4">Puna ca paraṃ bhikkhave,||<br />
					idh'ekacco yodh'ājīvo sahati rajaggaṃ,||<br />
					sahati dhajaggaṃ,||<br />
					sahati ussādanaṃ.|| ||</p>

					<p class="f4">Api ca kho sampahāre āhaññati,||<br />
					vyāpajjati.|| ||</p>

					<p class="f4">Eva-rūpo pi kho bhikkhave idh'ekacco yodh'ājīvo hoti.|| ||</p>

					<p class="f4">Ayaṃ bhikkhave catuttho yodh'ājīvo santo saṃvijjamāno lokasmiṃ.|| ||</p>

					<p class="f4">Puna ca paraṃ bhikkhave,||<br />
					idh'ekacco yodh'ājīvo sahati rajaggaṃ,||<br />
					sahati dhajaggaṃ,||<br />
					sahati ussādanaṃ,||<br />
					<a id="pg90"><span class="f2 g"><b>[90]</b></span></a> sahati sampahāraṃ.|| ||</p>

					<p class="f4">So taṃ saṇgāmaṃ abhivijinitvā vijita-saṇgāmo tam eva saṇgāmasīsaṃ ajjhā-vasati.|| ||</p>

					<p class="f4">Evarūvapo pi kho bhikkhave idh'ekacco yodhajīvo hoti.|| ||</p>

					<p class="f4">Ayaṃ bhikkhave pañcamo yodhajīvo.|| ||</p>

					<p class="f4">Santo saṃvijjamāno lokasmiṃ.|| ||</p>

					<p class="f4">Ime kho bhikkhave pañca yodh'ājīvā santo saṃvijj'amānā lokasmiṃ.|| ||</p>

					<p class="f4">Evam eva kho bhikkhave,||<br />
					pañca yodh'ājīvūpamā puggalā santo saṃvijj'amānā
					Bhikkhusu.|| ||</p>

					<p class="f4">Katame pañca?|| ||</p>

					<p class="f4">Yo idha bhikkhave,||<br />
					bhikkhu rajaggaṃ yeva disvā saṃsīdati,||<br />
					visīdati,||<br />
					na santhambhati,||<br />
					na Sakkoti Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattati.|| ||</p>

					<p class="f4">Kimassa rajaggasmiṃ?|| ||</p>

					<p class="f4">Idha, bhikkhave, bhikkhu suṇāti:|| ||</p>

					<p class="f4">'Asukasmiṃ nāma gāme vā nigame vā itthī vā kumārī vā abhirūpā dassanīyā pāsādikā paramāya vaṇṇa-pokkha-ratāya samannāgatā' ti.|| ||</p>

					<p class="f4">So taṃ sutvā saṃsīdati,||<br />
					visīdati,||<br />
					na Sakkoti Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattati.|| ||</p>

					<p class="f4">Idam assa rajaggasmiṃ|| ||</p>

					<p class="f4">Seyyathā pi so bhikkhave,||<br />
					yodh'ājīvo rajaggaṃ disvā saṃsīdati,||<br />
					visīdati,||<br />
					na santhambhati,||<br />
					na Sakkoti saṇgāmaṃ otarituṃ,||<br />
					tath'ūpamāhaṃ bhikkhave,||<br />
					imaṃ puggalaṃ vadāmi.|| ||</p>

					<p class="f4">Eva-rūpo bhikkhave,||<br />
					idh'ekacco puggalo hoti.|| ||</p>

					<p class="f4">Ayaṃ bhikkhave paṭhamo yodh'ājīvūpamo puggalo santo saṃvijjamāno bhikkhusu.|| ||</p>

					<p class="f4">Puna ca paraṃ bhikkhave,||<br />
					bhikkhu sahati rajaggaṃ api ca kho dhajaggaṃ yeva disvā saṃsīdati,||<br />
					visīdati.|| ||</p>

					<p class="f4">Na santhambhati,||<br />
					na Sakkoti Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattati.|| ||</p>

					<p class="f4">Kimassa dhajaggasmiṃ?|| ||</p>

					<p class="f4">Idha, bhikkhave, bhikkhu na heva kho suṇāti: 'asukasamiṃ nāma gāme vā nigame vā itthī vā kumārī vā abhirūpā dassanīyā pāsādikā paramāya vaṇṇa-pokkha-ratāya samannāgatā'ti.|| ||</p>

					<p class="f4">Api ca kho sāmaṃ pasasati itthiṃ vā kumāriṃ vā abhirūpaṃ dassaniyaṃ pāsādikaṃ paramāya vaṇṇa-pokkha-ratāya samannāgataṃ.|| ||</p>

					<p class="f4">So taṃ disvā saṃsīdati,||<br />
					visīdati. Na santhambhati,||<br />
					na <a id="pg91"><span class="f2 g"><b>[91]</b></span></a> Sakkoti Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattati.|| ||</p>

					<p class="f4">Idam assa dhajaggasmiṃ.|| ||</p>

					<p class="f4">Seyyathā pi so bhikkhave,||<br />
					yodhājivo sahati rajaggaṃ,||<br />
					api ca kho dhajaggaṃ yeva disvā saṃsīdati,||<br />
					visīdati,||<br />
					na santhambhati,||<br />
					na Sakkoti saṇgāmaṃ otarituṃ.|| ||</p>

					<p class="f4">Tath'ūpamāhaṃ bhikkhave,||<br />
					imaṃ puggalaṃ vadāmi.|| ||</p>

					<p class="f4">Eva-rūpo pi bhikkhave,||<br />
					idh'ekacco puggalo hoti.|| ||</p>

					<p class="f4">Ayaṃ bhikkhave,||<br />
					dutiyo yodh'ājīvūpamo puggalo santo saṃvijjamāno bhikkhūsu.|| ||</p>

					<p class="f4">Puna ca paraṃ bhikkhave,||<br />
					bhikkhu sahati rajaggaṃ,||<br />
					sahati dhajaggaṃ api ca kho ussādanaṃ yeva sutvā saṃsīdati,||<br />
					visīdati,||<br />
					na santhambhati,||<br />
					na Sakkoti Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattati.|| ||</p>

					<p class="f4">Kimassa ussādanāya?|| ||</p>

					<p class="f4">Idha, bhikkhave,||<br />
					bhikkhuṃ arañña-gataṃ vā rukkha-mūla-gataṃ vā suññ-ā-gāra-gataṃ vā mātu-gāmo upasaṇkamitvā uhasati1,||<br />
					ullapati,||<br />
					ujjhagghati,||<br />
					uppaṇḍeti.|| ||</p>

					<p class="f4">So mātu-gāmena uhasiyamāno ullapiyamāno ujjhagghiyamāno uppaṇḍiyamāno saṃsīdati,||<br />
					visīdati,||<br />
					na santhambhati,||<br />
					na Sakkoti Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattati.|| ||</p>

					<p class="f4">Idam assa ussādanāya.|| ||</p>

					<p class="f4">Seyyathā pi so bhikkhave yodh'ājīvo sahati rajaggaṃ,||<br />
					sahati dhajaggaṃ,||<br />
					api ca kho ussādanaṃ yeva7 sutvā saṃsīdati,||<br />
					visīdati,||<br />
					na santhambhati,||<br />
					na Sakkoti saṇgāmaṃ otarituṃ.|| ||</p>

					<p class="f4">Tath'ūpamāhaṃ bhikkhave,||<br />
					imaṃ puggalaṃ vadāmi.|| ||</p>

					<p class="f4">Eva-rūpo pi bhikkhave,||<br />
					idh'ekacco puggalo hoti.|| ||</p>

					<p class="f4">Ayaṃ bhikkhave,||<br />
					tatiyo yodh'ājīvūpamo puggalo santo saṃvijjamāno bhikkhusu.|| ||</p>

					<p class="f4">Puna ca paraṃ bhikkhave sahati rajaggaṃ,||<br />
					sahati dhajaggaṃ,||<br />
					sahati ussādanaṃ.|| ||</p>

					<p class="f4">Api ca kho sampahāre āhaññati vyāpajjati.|| ||</p>

					<p class="f4">Kimassa sampahārasmiṃ?|| ||</p>

					<p class="f4">Idha, bhikkhave,||<br />
					bhikkhuṃ arañña-gataṃ vā rukkha-mūla-gataṃ <a id="pg92"><span class="f2 g"><b>[92]</b></span></a> vā suññ-ā-gāra-gataṃ vā mātu-gāmo upasaṇkamitvā abhinisīdati,||<br />
					abhinipajjati,||<br />
					ajjhottarati.|| ||</p>

					<p class="f4">So mātu-gāmena abhinisīdiyamāno abhinipajjiyamāno ajjhottariyamāno sikkhaṃ apaccakkhāya dubbalyaṃ anāvī-katvā methunaṃ dhammaṃ patisevati.|| ||</p>

					<p class="f4">Idam assa sampahārasmiṃ.|| ||</p>

					<p class="f4">Seyyathā pi so bhikkhave,||<br />
					yodh'ājīvo sahati rajaggaṃ,||<br />
					sahati dhajaggaṃ,||<br />
					sahati ussādanaṃ,||<br />
					api ca kho sampahāre āhaññati,||<br />
					vyāpajjati,||<br />
					tath'ūpamāhaṃ bhikkhave,||<br />
					imaṃ puggalraṃ vadāmi.|| ||</p>

					<p class="f4">Eva-rūpo pi bhikkhave,||<br />
					idh'ekacco puggalo hoti.|| ||</p>

					<p class="f4">Ayaṃ bhikkhave,||<br />
					catuttho yodh'ājīvūpamo puggalo santo saṃvijjamāno bhikkhusu.|| ||</p>

					<p class="f4">Puna ca paraṃ bhikkhave,||<br />
					bhikkhu sahati rajaggaṃ,||<br />
					sahati dhajaggaṃ,||<br />
					sahati ussādanaṃ,||<br />
					sahati sampahāraṃ.|| ||</p>

					<p class="f4">So taṃ saṇgāmaṃ abhivijinitvā vijita-saṇgāmo,||<br />
					tam eva saṇgāmasīsaṃ ajjhā-vasati.|| ||</p>

					<p class="f4">Kimassa saṇgāmavijayasmiṃ?|| ||</p>

					<p class="f4">Idha, bhikkhave, bhikkhuṃ arañña-gataṃ vā rukmūla-gataṃ vā suññ-ā-gāra-gataṃ vā mātugamo upasaṇkamitvā abhinisīdati,||<br />
					abhinipajjati,||<br />
					ajjhottarati.|| ||</p>

					<p class="f4">So mātu-gāmena abhinisīdiyamāno abhinipajjiyamāno ajajhottariyamāno viniveṭhetvā vinimocetvā yena kāmaṃ pakkamati.|| ||</p>

					<p class="f4">So vivittaṃ sen'āsanaṃ bhajati: araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="f4">So arañña-gato vā rukkha-mūla-gato vā suññ-ā-gāra-gato vā nisīdati pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya avyāpanna-citto viharati sabba-pāṇa-bhūta-hit-ā-nukampī.|| ||</p>

					<p class="f4">Vyāpāda-padosā cittaṃ parisodheti.|| ||</p>

					<p class="f4">Thīna-middhaṃ pahāya vigata-thīna-middho viharati āloka-saññī sato sampajāno.|| ||</p>

					<p class="f4">Thīna-middhāya cittaṃ parisodheti.|| ||</p>

					<p class="f4">Uddhacca-kukkuccaṃ pahāya anuddhato viharatiajjhattaṃ vūpasanta-citto. Uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati <a id="pg93"><span class="f2 g"><b>[93]</b></span></a> akathaṃ-kathī kusalesu dhammesu. Vickicchāya cittaṃ parisodheti.|| ||</p>

					<p class="f4">So ime pañca-nīvaraṇe pahāya cetaso upakkilese paññāya dubbalī-karaṇe vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pitisukhaṃ paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicāraṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Pitiyā ca virāgā upekkhako ca viharati sato ca sampajāno,||<br />
					sukhañca kāyena paṭisaṃvedeti,||<br />
					yaṃ taṃ ariyā ācikkhanti||<br />
					'Upekkhako satimā sukha-vihārī' ti,||<br />
					tatiyaṃ-jhānaṃ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubb'eva somanassa-domanassānaṃ atthaṇgamā adukkha-ṃ-asukhaṃupekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">So evaṃ samāhite citte parisuddhe pariyodāte anaḍgaṇe vigat'ūpakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So idaṃ dukkhan ti yathā-bhūtaṃ pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Ime āsavā'ti yathā-bhūtaṃ pajānāti.|| ||</p>

					<p class="f4">Ayaṃ āsava-samudayoti yathā-bhūtaṃ pajānāti.|| ||</p>

					<p class="f4">Ayaṃ āsava-nirodhoti yathā-bhūtaṃ pajānāti.|| ||</p>

					<p class="f4">Ayaṃ āsava-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati.|| ||</p>

					<p class="f4">Bhavāsavāpi cittaṃ vimuccati.|| ||</p>

					<p class="f4">Avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā'ti pajānāti.|| ||</p>

					<p class="f4">Idam assa saṇgāmavijayasmiṃ.|| ||</p>

					<p class="f4">Seyyathā pi so bhikkhave,||<br />
					yodh'ājīvo sahati rajaggaṃ,||<br />
					sahati dhajaggaṃ,||<br />
					sahati ussādanaṃ,||<br />
					sahati sampahāraṃ,||<br />
					so taṃ saṇgāmaṃ abhivijinitvā vijitasaḍgāmo tam eva saṇgāmasīsaṃ ajjhā-vasati.|| ||</p>

					<p class="f4">Tath'ūpamāhaṃ bhikkhave,||<br />
					imaṃ puggalaṃ vadāmi.|| ||</p>

					<p class="f4">Eva-rūpo pi bhikkhave,||<br />
					idh'ekacco puggalo hoti.|| ||</p>

					<p class="f4">Ayaṃ, bhikkhave,||<br />
					pañcamo yodh'ājīvūpamo puggalo santo saṃvijjamāno bhikkhusu.|| ||</p>

					<p class="f4">Ime kho bhikkhave,||<br />
					pañca yodh'ājīvūpamā puggalā santo saṃvijj'amānā bhikkhusū'ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>