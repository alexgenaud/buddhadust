<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 123. Five things which make a person helpful to himself when sick." />
<title>AN 5: 123: Dūpaṭṭhāka-Gilāna Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					13. Gilāna Vaggo</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p123">Sutta 123</a></h4>

					<h1>Dūpaṭṭhāka-Gilāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg143"><span class="f2 g"><b>[143]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.123.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave dhammehi samannāgato gilāno dūpaṭṭhāko hoti.|| ||</p>

					<p class="f4">Katamehi pañcahi?|| ||</p>

					<p class="f4">Asappāya-kāri hoti.</p>

					<p class="ctr c">&#9632;</p>

					<p class="f4">Sappāye mattaṃ na jānāti.|| ||</p>

					<p class="ctr c">&#9632;</p>

					<p class="f4">Bhesajjaṃ na paṭisevitā hoti.|| ||</p>

					<p class="ctr c">&#9632;</p>

					<p class="f4">Atthakāmassa gilānūpaṭṭhākassa na yathā-bhūtaṃ ābādhaṃ āvīkattā hoti:|| ||</p>

					<p class="f4">"Abhi-k-kamantaṃ vā abhi-k-kamatī" ti.|| ||</p>

					<p class="f4">"Paṭikkamantaṃ vā paṭikkamatī" ti.|| ||</p>

					<p class="f4">"Ṭhitaṃ vā ṭhito" ti.|| ||</p>

					<p class="ctr c">&#9632;</p>

					<p class="f4">Uppannānaṃ vā sāririkānaṃ vedanānaṃ dukkhānaṃ tippānaṃ kharānaṃ kaṭukānaṃ asātānaṃ amanāpānaṃ pāṇaharānaṃ anadhivāsaka-jātiko hoti.|| ||</p>

					<p class="f4"><a id="pg144"><span class="f2 g"><b>[144]</b></span></a> Imehi kho bhikkhave pañcahi dhammehi samannāgato gilāno dūpaṭṭhāko hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañcahi bhikkhave dhammehi samannāgato gilāno sūpaṭṭhāko hoti.|| ||</p>

					<p class="f4">Katamehi pañcahi?|| ||</p>

					<p class="f4">Sappāya-kāri hoti.|| ||</p>

					<p class="ctr c">&#9632;</p>

					<p class="f4">Sappāye mattaṃ jānāti.|| ||</p>

					<p class="ctr c">&#9632;</p>

					<p class="f4">Bhesajjaṃ paṭisevitā hoti;|| ||</p>

					<p class="ctr c">&#9632;</p>

					<p class="f4">Atthakāmassa gilānūpaṭṭhākassa yathā-bhūtaṃ ābādhaṃ āvīkattā hoti:|| ||</p>

					<p class="f4">"Abhi-k-kamantaṃ vā abhi-k-kamatī" ti.|| ||</p>

					<p class="f4">"Paṭikkamantaṃ vā paṭikkamatī" ti.|| ||</p>

					<p class="f4">"Ṭhitaṃ vā ṭhito" ti.|| ||</p>

					<p class="ctr c">&#9632;</p>

					<p class="f4">Uppannānaṃ vā sāririkānaṃ vedanānaṃ dukkhānaṃ tippānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsaka-jātiko hoti.|| ||</p>

					<p class="f4">Imehi kho bhikkhave pañcahi dhammehi samannāgato gilāno sūpaṭṭhāko hotī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>