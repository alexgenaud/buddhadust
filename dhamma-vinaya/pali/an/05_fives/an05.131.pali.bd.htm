<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 131. The Buddha compares the rule of a monarch and the Teacher to the rolling of wheels. The factors that make for the lasting rule of a monarch are similar to those that made for the lasting of the Dhamma." />
<title>AN 5: 131: Paṭhama Cakkānuvattana Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					14. Rāja Vaggo</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p131">Sutta 131</a></h4>

					<h1>Paṭhama Cakkānuvattana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg147"><span class="f2 g"><b>[147]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.131.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave aṇgehi samannāgato rājā cakka-vatti dhammen'eva cakkaṃ pavatteti,||<br />
					taṃ hoti cakkaṃ <a id="pg148"><span class="f2 g"><b>[148]</b></span></a> appati-vattiyaṃ kenaci manussa-bhūtena pacc'atthi-kena pāṇinā.|| ||</p>

					<p class="f4">Katamehi pañcahi?|| ||</p>

					<p class="f4">3. Idha, bhikkhave, rājā cakka-vatti atth'aññū ca hoti,||<br />
					Dhamm'aññū ca,||<br />
					matt'aññū ca,||<br />
					kāl'aññū ca,||<br />
					paris'aññū ca.|| ||</p>

					<p class="f4">Imehi kho pañcahi aṇgehi samannāgato rājā cakka-vatti dhammen'eva cakkaṃ vatteti,||<br />
					taṃ hoti cakkaṃ appati-vattiyaṃ kenaci manussa-bhutena pacc'atthi-kena pāṇinā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Evam eva kho bhikkhave pañcahi dhammehi samannāgato Tathāgato arahaṃ Sammā Sambuddho dhammen'eva anuttaraṃ Dhamma-cakkaṃ pavatteti,||<br />
					taṃ hoti cakkaṃ appati-vattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, Tathāgato arahaṃ Sammā Sambuddho atth'aññū,||<br />
					Dhamm'aññū,||<br />
					matt'aññū,||<br />
					kāl'aññū,||<br />
					paris'aññū.|| ||</p>

					<p class="f4">Imehi kho bhikkhave pañcahi dhammehi samannāgato Tathāgato arahaṃ Sammā Sambuddho Dhammen'eva anuttaraṃ Dhamma-cakkaṃ pavatteti,||<br />
					taṃ hoti cakkaṃ appati-vattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>