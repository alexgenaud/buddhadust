<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 197. Five reasons for draught not seen with the eye." />
<title>AN 5 197: Vassantaraya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka-Nipāta<br />
					XX. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p197">Sutta 197</a></h4>

					<h1>Vassantarāya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg243"><span class="f2 g"><b>[243]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.197.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave, vassassa antarāyā,||<br />
					yaɱ nemittā na jānanti,||<br />
					yattha nemittānaɱ cakkhuɱ na kamati.|| ||</p>

					<p class="f4">Katame pañca?|| ||</p>

					<p class="f4">2. Upari bhikkhave, ākāse tejo-dhātu pakuppati,||<br />
					tena uppannā meghā paṭivigacchanti.|| ||</p>

					<p class="f4">Ayaɱ bhikkhave, paṭhamo vassassa antarāyo||<br />
					yaɱ nemittā na jānanti,||<br />
					yattha nemittānaɱ cakkhuɱ na kamati.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave, upari ākāse vāyo-dhātu pakuppati,||<br />
					tena uppannā meghā paṭivigacchanti.|| ||</p>

					<p class="f4">Ayaɱ bhikkhave, dutiyo vassassa antarāyo||<br />
					yaɱ nemittā na jānanti,||<br />
					yattha nemittānaɱ cakkhuɱ na kamati.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave, Rāhu Asurindo pāṇinā udakaɱ paṭicchitvā mahā-samudde chaḍḍeti.|| ||</p>

					<p class="f4">Ayaɱ bhikkhave, tatiyo vassassa antarāyo||<br />
					yaɱ nemittā na jānanti,||<br />
					yattha nemittānaɱ cakkhuɱ na kamati.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave, vassavalāhakā devā pamattā honti.|| ||</p>

					<p class="f4">Ayaɱ bhikkhave, catuttho vassassa antarāyo||<br />
					yaɱ nemittā na jānanti,||<br />
					yattha nemittānaɱ cakkhuɱ na kamati.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave, manussā adhammikā honti.|| ||</p>

					<p class="f4">Ayaɱ bhikkhave, pañcamo vassassa antarāyo||<br />
					yaɱ nemittā na jānanti,||<br />
					yattha nemittānaɱ cakkhuɱ na kamati.|| ||</p>

					<p class="f4">Ime kho bhikkhave, pañca vassassa antarāyā,||<br />
					yaɱ nemittā na jānanti,||<br />
					yattha nemittānaɱ cakkhuɱ na kamatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>