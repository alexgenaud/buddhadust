<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 14. The Buddha defines faith-power, energy-power, mind-power, serenity-power and wisdom-power." />
<title>AN 5 14: Bala-Vitthata Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					II: Bala Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p14">Sutta 14</a></h4>

					<h1>Bala-Vitthata Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg10"><span class="f2 g"><b>[10]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.014.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.014.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni bhikkhave balāni.|| ||</p>

					<p class="f4">Katamāni pañca?|| ||</p>

					<p class="f4">Saddhā-balaɱ,||<br />
					viriya-balaɱ,||<br />
					sati-balaɱ,||<br />
					samādhi-balaɱ,||<br />
					paññā-balaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamañ ca bhikkhave saddhā-balaɱ?|| ||</p>

					<p class="f4">Idha bhikkhave ariya-sāvako saddho hoti.|| ||</p>

					<p class="f4">Saddahati Tathāgatassa bodhiɱ:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4"><a id="pg11"><span class="f2 g"><b>[11]</b></span></a> Idaɱ vuccati bhikkhave saddhā-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave viriya-balaɱ?|| ||</p>

					<p class="f4">Idha bhikkhave ariya-sāvako||<br />
					āraddha viriyo viharati||<br />
					akusalānaɱ dhammānaɱ pahāṇāya,||<br />
					kusalānaɱ dhammānaɱ upasampadāya,||<br />
					thāmavā daḷha-parakkamo||<br />
					anikkhitta-dhuro kusalesu dhammesu.|| ||</p>

					<p class="f4">Idaɱ vuccati bhikkhave viriya-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave sati-balaɱ?|| ||</p>

					<p class="f4">Idha bhikkhave ariyasāvako satimā hoti||<br />
					paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">Idaɱ vuccati bhikkhave sati-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave samādhi-balaɱ?|| ||</p>

					<p class="f4">Idha, bhikkhave, ariya-sāvako vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati,|| ||</p>

					<p class="f4">Vitakka-vicārānam vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati,|| ||</p>

					<p class="f4">Pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhaɱ ca kāyena paṭisaɱvedeti||<br />
					yaɱ taɱ ariyā ācikkhanti||<br />
					'upekkhako satimā sukha-vihāri' ti||<br />
					tatiyaɱ jhānaɱ upasampajja viharati,|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe'va somanassa-domanassānaɱ atthaŋ-gamā||<br />
					adukkha-m-asukhaɱ upekkhā-sati-pārisuddhiɱ||<br />
					catutthaɱ jhānaɱ upasampajja viharati.|| ||</p>

					<p class="f4">Idaɱ vuccati bhikkhave samādhi-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave paññā-balaɱ?|| ||</p>

					<p class="f4">Idha bhikkhave ariya-sāvako||<br />
					paññavā hoti||<br />
					uday'attha-gāminiyā paññāya||<br />
					samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Idaɱ vuccati bhikkhave paññā-balaɱ.|| ||</p>

					<p class="f4">Imāti kho bhikkhave pañca balānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>