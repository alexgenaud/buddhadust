<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 23. The Buddha likens the process of purifying the mind to the process of purifying gold. Then he describes five super-normal powers attainable with the purified mind." />
<title>AN 5 23: Upakkilesa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					III: Pañc'aŋgika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p23">Sutta 23</a></h4>

					<h1>Upakkilesa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.023.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.023.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave jāta-rūpassa upakkilesā,||<br />
					yehi upakkilesehi upakkiliṭṭhaɱ jāta-rūpaɱ||<br />
					na c'eva mudu hoti,||<br />
					na ca kammanīyaɱ,||<br />
					na ca pabhassaraɱ,||<br />
					pabhaŋgu ca,||<br />
					na ca sammā-upeti kammāya.|| ||</p>

					<p class="f4">Katame pañca?|| ||</p>

					<p class="f4">2. Ayo,||<br />
					lohaɱ,||<br />
					tipu,||<br />
					sīsaɱ,||<br />
					sajjha.|| ||</p>

					<p class="f4">Ime kho bhikkhave pañca jāta-rūpassa upakkilesā,||<br />
					yehi upakkilesehi upakkiliṭṭhaɱ jāta-rūpaɱ||<br />
					na c'eva mudu hoti,||<br />
					na ca kammanīyaɱ||<br />
					na ca pabhassaraɱ,||<br />
					pabhaŋgu ca,||<br />
					na ca sammā upeti kammāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Yato ca kho bhikkhave jāta-rūpaɱ imehi pañcahi upakkilesehi vimuttaɱ hoti,||<br />
					taɱ hoti jāta-rūpaɱ mudu ca||<br />
					kammaniyañ ca||<br />
					pabhassaraɱ ca,||<br />
					na ca pabhaŋgu,||<br />
					sammā upeti kammāya.|| ||</p>

					<p class="f4">Yassā kassaci pilandhanavikatiyā ākankhati||<br />
					yadi muddikāya||<br />
					yadi kuṇḍalāya||<br />
					yadi gīveyyakena||<br />
					yadi suvaṇṇa-māla-kāya.|| ||</p>

					<p class="f4">Tañ c'assa atthaɱ anubhoti.|| ||</p>

					<p class="f4">Evam eva kho bhikkhave, pañc'ime cittassa upakkilesā yehi upakkilesehi upakkiliṭṭhaɱ cittaɱ||<br />
					na c'eva mudu hoti,||<br />
					na ca kammanīyaɱ||<br />
					na ca pabhassaraɱ,||<br />
					pabhaŋgu ca,||<br />
					na ca sammā-samādhīyati āsavānaɱ khayāya.|| ||</p>

					<p class="f4">Katame pañca?|| ||</p>

					<p class="f4">4. Kāma-c-chando||<br />
					vyāpādo||<br />
					thīna-middhaɱ||<br />
					uddhacca-kukkuccaɱ||<br />
					vicikicchā.|| ||</p>

					<p class="f4">Ime kho bhikkhave pañca cittassa upakkilesā yehi upakkilesehi upakkiliṭṭhaɱ cittaɱ||<br />
					na c'eva mudu hoti,||<br />
					na ca kammanīyaɱ,||<br />
					na ca pabhassaraɱ||<br />
					pabhaŋgu ca,||<br />
					na ca sammā-samādhīyati āsavānaɱ khayāya.|| ||</p>

					<p class="f4">5. Yato ca kho bhikkhave cittaɱ imehi pañcahi upakkilesehi vimuttaɱ hoti,||<br />
					taɱ hoti cittaɱ mudu ca||<br />
					kam- <a id="pg17"><span class="f2 g"><b>[17]</b></span></a> maniyañ ca||<br />
					pabbassarañ ca,||<br />
					na ca pahaŋgu,||<br />
					sammā-samādhīyati āsavānaɱ khayāya.|| ||</p>

					<p class="f4">Yassa yassa ca abhiññā-sacchi-karaṇīyassa dhammassa cittaɱ abhininnāmeni abhiññā sacchi-kiriyāya,||<br />
					tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">6. So sace ākankhati:|| ||</p>

					<p class="f4">'Aneka-vihitaɱ iddhi-vidhaɱ pacc'anubhaveyyaɱ:||<br />
					eko pi hutvā bahudhā assaɱ,||<br />
					bahudhā pi hutvā eko assaɱ,||<br />
					āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gaccheyyaɱ||<br />
					seyyathā pi ākāse,||<br />
					paṭhaviyā pi ummujjani-mujjaɱ kareyyaɱ||<br />
					seyyathā pi udake,||<br />
					udake pi abhijja-māne gaccheyyaɱ||<br />
					seyyathā pi paṭhaviya,||<br />
					ākāse pi pallaŋkena kameyyaɱ||<br />
					seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmaseyyaɱ parimajjeyyaɱ.|| ||</p>

					<p class="f4">Yāva Brahma-lokā pi kāyena va saɱvatteyyan ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">7. So sace ākankhati:|| ||</p>

					<p class="f4">"Dibbāya sota-dhātuyā visuddhāya atikkanta-mānusikāya ubho sadde suṇeyyaɱ dibbe ca||<br />
					mānuse ca||<br />
					ye dūre santike cā" ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">8. So sace ākankhati:|| ||</p>

					<p class="f4">"Parasattānaɱ para-puggalānaɱ cetasā ceto paricca pajāneyyaɱ:</p>

					<p class="f4">Sarāgaɱ vā cittaɱ,||<br />
					'Sarāgaɱ cittan' ti pajāneyyaɱ;||<br />
					vīta-rāgaɱ vā cittaɱ,||<br />
					'Vīta-rāgaɱ <a id="pg18"><span class="f2 g"><b>[18]</b></span></a> cittan' ti pajāneyyaɱ;||<br />
					sadosaɱ vā cittaɱ,||<br />
					'Sadosaɱ cittan' ti pajāneyyaɱ;||<br />
					vīta-dosaɱ vā cittaɱ,||<br />
					'Vīta-dosaɱ cittan' ti pajāneyyaɱ;||<br />
					samohaɱ vā cittaɱ,||<br />
					'Samohaɱ cittan' ti pajāneyyaɱ;||<br />
					vīta-mohaɱ vā cittaɱ,||<br />
					'Vīta-mohaɱ cittan' ti pajāneyyaɱ;||<br />
					sankhittaɱ vā cittaɱ,||<br />
					'Sankhittaɱ cittan' ti pajāneyyaɱ;,||<br />
					vikkhittaɱ vā cittaɱ,||<br />
					'Vikkhittaɱ cittan' ti pajāneyyaɱ;||<br />
					mahaggataɱ vā cittaɱ,||<br />
					'Mahaggataɱ cittaɱ' ti pajāneyyaɱ;||<br />
					amahaggataɱ vā cittaɱ,||<br />
					'Amahaggataɱ cittaɱ' ti pajāneyyaɱ;||<br />
					sa-uttaraɱ vā cittaɱ,||<br />
					'Sa-uttaraɱ cittaɱ' ti pajāneyyaɱ;||<br />
					anuttaraɱ vā cittaɱ,||<br />
					'Anuttaraɱ cittan' ti pajāneyyaɱ;||<br />
					samāhitaɱ vā cittaɱ,||<br />
					'Samāhitaɱ cittan' ti pajāneyyaɱ;||<br />
					asamāhitaɱ vā cittaɱ,||<br />
					'Asamāhitaɱ cittan' ti pajāneyyaɱ;||<br />
					vimuttaɱ vā cittaɱ,||<br />
					'Vimuttaɱ cittan' ti pajāneyyaɱ;||<br />
					avimuttaɱ vā cittaɱ,||<br />
					'Avimuttaɱ cittan' ti pajāneyyaɱ.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">9. So sace ākankhati:|| ||</p>

					<p class="f4">'Aneka-vihitaɱ pubbe-nivāsaɱ anussareyyaɱ,||<br />
					seyyath'īdaɱ:</p>

					<p class="f4">Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catusso pi jātiyo||<br />
					pañca pi jātiyo||<br />
					dasa pi jātiyo||<br />
					vīsam pi jātiyo||<br />
					tiɱsaɱ pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe||<br />
					amutrāsiɱ evaɱ nāmo||<br />
					evaɱ gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ tatrāpāsiɱ||<br />
					evaɱ nāmo||<br />
					evaɱ gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussareyyan ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4"><a id="pg19"><span class="f2 g"><b>[19]</b></span></a> 10. So sace ākankhati:|| ||</p>

					<p class="f4">'Dibbena cakkhunā visuddhena atikkanta-mānusakena satte passeyyaɱ cavamāne uppajjamāne hīne paṇite suvaṇṇe dubbaṇeṇa sugate duggate yathā-kammupage satte pajāneyyaɱ:|| ||</p>

					<p class="f4">Ime vata bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā,||<br /> micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā,||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ uppannā ti,||<br />
					iti dibbena cakkhunā visuddhena atikkanta-mānusakena satte passeyyaɱ cavamāne uppajjamāne hīne paṇite suvaṇṇe dubbaṇṇe sugate duggate yathā-kammupage satte pajāneyyan' ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">11. So sace ākankhati:|| ||</p>

					<p class="f4">'Āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā sacchi-katvā upasampajja vihareyyan' ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāni sati sati āyatane" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>