<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 50. The Venerable Narada instructs rajah Munda with a sutta that draws the distinction between the disciples of Gotama and the commoner in facing aging, sickness and death, passing away, and dissapearance." />
<title>AN 5: 50: Sokasallaharana Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					5. Muṇḍarāja-Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p50">Sutta 50</a></h4>

					<h1>Nārada Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg57"><span class="f2 g"><b>[57]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.050.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.050.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Nārado Pāṭalīputte viharati Kukkuṭ'ārāme.|| ||</p>

					<p class="f4">Tena kho pana samayena Muṇḍassa rañño Bhaddā devī kāla-katā hoti piyā manāpā.|| ||</p>

					<p class="f4">So Bhaddāya deviyā piyāpāyena n'eva nahāyati,||<br />
					na vilimpati,||<br />
					na bhattaṃ bhuñjati,||<br />
					na kammantaṃ payojeti.|| ||</p>

					<p class="f4">Rattin-divaṃ Bhaddāya deviyā sarīre ajjhomucchito.|| ||</p>

					<p class="f4">Atha kho Muṇḍo rājā Piyakaṃ kosārakkha āmantesi:|| ||</p>

					<p class="f4">'Tena hi samma Piyaka <a id="pg58"><span class="f2 g"><b>[58]</b></span></a> Bhaddāya deviyā sarīraṃ āyasāya teladoṇiyā pakkhipitvā aññissā āyasāya doṇiyā paṭikujjetha yathā mayaṃ Bhaddāya deviyā sarīraṃ cirataraṃ passeyyāmā' ti.|| ||</p>

					<p class="f4">'Evaṃ devā' ti kho Piyako kosārakkho Muṇḍassa rañño paṭi-s-sutvā Bhaddāya deviyā sariraṃ āyasāya teladoṇiyā pakkhipitvā aññissā āyasāya doṇiyā paṭikujji.|| ||</p>

					<p class="f4">Atha kho Piyakassa kosārakkhassa etad ahosi:|| ||</p>

					<p class="f4">'Imassa kho Muṇḍassa rañño Bhaddā devī kāla-katā piyā manāpā.|| ||</p>

					<p class="f4">So Bhaddāya deviyā piyāpāyena n'eva nahāyāti,||<br />
					na vilimpati,||<br />
					na bhattaṃ bhuñjati,||<br />
					na kammantaṃ payojeti.|| ||</p>

					<p class="f4">Rattin-divaṃ Bhaddāya deviyā sarīre ajjhomucchito.|| ||</p>

					<p class="f4">Kaṃ nu kho Muṇḍo rājā samaṇaṃ vā brāhmaṇaṃ vā payirupāseyya,||<br />
					yassa dhammaṃ sutvā soka-sallaṃ pajaheyyā" ti?|| ||</p>

					<p class="f4">Atha kho Piyakassa kosārakkhassa etad ahosi:|| ||</p>

					<p class="f4">'Ayaṃ kho āyasmā Nārado Pāṭalīputte viharati Kukkuṭ'ārāme.|| ||</p>

					<p class="f4">Taṃ kho pan'āyasmantaṃ Nāradaṃ evaṃ kālyāṇo kitti-saddo abbhu-g-gato:|| ||</p>

					<p class="f4">"Paṇḍito vyatto medhāvī bahu-s-suto cittakathī kalyāṇapaṭibhāno vuddho c'eva arahā ca."|| ||</p>

					<p class="f4">Yaṃ nūna Muṇḍo rājā āyasmantaṃ Nāradaṃ payirupāseyya,||<br />
					app'eva nāma Muṇḍo rājā āyasmato Nāradassa dhammaṃ sutvā soka-sallaṃ pajaheyyā' ti.|| ||</p>

					<p class="f4">Atha kho Piyako kosārakkho yena Muṇḍo rājā ten'upasaṇkami.|| ||</p>

					<p class="f4">Upasaṇkamitvā Muṇḍaṃ rājānaṃ etad avoca:|| ||</p>

					<p class="f4">'Ayaṃ kho deva āyasmā Nārado Pāṭalīputte viharati Kukkuṭ'ārāme.|| ||</p>

					<p class="f4">Taṃ kho pan'āyasmantaṃ Nāradaṃ evaṃ kalyāṇo kitti-saddo abbhu-g-gato:|| ||</p>

					<p class="f4">"Paṇḍito vyatto medhāvī bahu-s-suto cittakathī kalyāṇapaṭibhāno vuddho c'eva arahā ca."|| ||</p>

					<p class="f4">Yadi pana devo āyasmantaṃ Nāradaṃ payirupāseyya,||<br />
					app'eva nāma devo āyasmato Nāradassa dhammaṃ sutvā soka-sallaṃ pajaheyyā' ti.|| ||</p>

					<p class="f4">'Tena hi samma Piyaka <a id="pg59"><span class="f2 g"><b>[59]</b></span></a> āyasmantaṃ Nāradaṃ paṭivedehi.|| ||</p>

					<p class="f4">Kathaṃ hi nāma mādiso samaṇaṃ vā brāhmaṇaṃ vā vijite vasantaṃ pubbe appaṭisaṃvidito upasaṇkamitabbaṃ maññeyyā' ti?|| ||</p>

					<p class="f4">'Evaṃ devā' ti kho Piyako kosārakkho Muṇḍassa rañño paṭi-s-sutvā yen'āyasmā Nārado ten'upasaṇkami.|| ||</p>

					<p class="f4">Upasaṇkamitvā āyasmantaṃ Nāradaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Piyako kosārakkho āyasmantaṃ Nāradaṃ etad avoca:|| ||</p>

					<p class="f4">'Imassa bhante Muṇḍassa rañño Bhaddā devī kāla-katā piyā manāpā.|| ||</p>

					<p class="f4">So Bhaddāya deviyā piyāpāyena n'eva nahāyati,||<br />
					na vilimpati,||<br />
					na bhattaṃ bhuñjati,||<br />
					na kammantaṃ payojeti.|| ||</p>

					<p class="f4">Rattin-divaṃ Bhaddāya deviyā sarire ajajhomucchito.|| ||</p>

					<p class="f4">Sādhu bhante āyasmā Nārado Muṇḍassa rañño tathā dhammaṃ desetu,||<br />
					yathā Muṇḍo rājā āyasmato Nāradassa dhammaṃ sutvā soka-sallaṃ pajaheyyā' ti.|| ||</p>

					<p class="f4">'Yassa dāni Piyaka Muṇḍo rājā kālaṃ maññatī' ti.|| ||</p>

					<p class="f4">Atha kho Piyako kosārakkho uṭṭhāy āsanā āyasamntaṃ Nāradaṃ abhivadetvā padakkhiṇaṃ katvā yena Muṇḍo rājā ten'upasaṇkami.|| ||</p>

					<p class="f4">Upasaṇkamitvā Muṇḍaṃ rājānaṃ etad avoca:|| ||</p>

					<p class="f4">'Katāvakāso kho deva āyasmatā Nāradena,||<br />
					yassa dāni devo kālaṃ maññatī' ti.|| ||</p>

					<p class="f4">'Tena hi samma Piyaka bhadrāni bhadrāni yānāni yojāpehī' ti.|| ||</p>

					<p class="f4">'Evaṃ devā' ti kho Piyako kosārakkho Muṇḍassa rañño paṭi-s-sutvā bhadrāni bhadrāni yānāni yojāpetvā Muṇḍaṃ rājānaṃ etad avoca:|| ||</p>

					<p class="f4">'Yuttāni kho te deva bhadrāni bhadrāni yānāni.|| ||</p>

					<p class="f4">'Yassa'dāni devo kālraṃ maññatī' ti.|| ||</p>

					<p class="f4">2. Atha kho Muṇḍo rājā bhadraṃ yānaṃ abhirahitvā bhadrehi yānehi.|| ||</p>

					<p class="f4">Yena Kukakuṭārāmo tena pāyāsi mahaccā rājānubhāvena āyasmannaṃ Nāradaṃ dassanāya.|| ||</p>

					<p class="f4">Yāvatikā yānassa bhumi yānena gantvā yānā paccorohitvā pattiko'va ārāmaṃ pāvisi.|| ||</p>

					<p class="f4">Atha kho Muṇḍo rājā yen'āyasmā Nārado ten'upasaṇkami.|| ||</p>

					<p class="f4">Upasaṇkamitvā āyasmanaṃ Nāradaṃ abhivādetvā eka-m-antaṃ nisīdi.|| ||</p>

					<p class="f4">Eka- <a id="pg60"><span class="f2 g"><b>[60]</b></span></a> m-antaṃ nisinnaṃ kho Muṇḍaṃ rājānaṃ āyasmā Nārado etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'imāni mahārāja alabbha-nīyāni Ṭhānāni samaṇena vā brāhmaṇena vā devena vā Mārena vā Brahmunā vā kenaci vā lokasmiṃ.|| ||</p>

					<p class="f4">Katamāni pañca?|| ||</p>

					<p class="f4">'Jarā-dhammaṃ mā jīrī' ti.|| ||</p>

					<p class="f4">Alabbha-nīyaṃ ṭhānaṃ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiṃ.|| ||</p>

					<p class="ctr c">&#9632;</p>

					<p class="f4">'Vyādhi-dhammaṃ mā vyādhīyī' ti.|| ||</p>

					<p class="f4">Alabbha-nīyaṃ ṭhānaṃ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiṃ.|| ||</p>

					<p class="ctr c">&#9632;</p>

					<p class="f4">'Maraṇa-dhammaṃ mā mīyī'||<br />
					ti.|| ||</p>

					<p class="f4">Alabbha-nīyaṃ ṭhānaṃ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiṃ.|| ||</p>

					<p class="ctr c">&#9632;</p>

					<p class="f4">'Khaya-dhammaṃ mā khīyī' ti.|| ||</p>

					<p class="f4">Alabbha-nīyaṃ ṭhānaṃ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiṃ.|| ||</p>

					<p class="ctr c">&#9632;</p>

					<p class="f4">'Nassana-dhamm mā nassī' ti.|| ||</p>

					<p class="f4">Alabbha-nīyaṃ ṭhānaṃ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Assutavato Mahārāja puthu-j-janassa jarā-dhammaṃ jīrati.|| ||</p>

					<p class="f4">So jarā-dhamme jiṇṇe na iti paṭisañcikkhati:|| ||</p>

					<p class="f4">'Na kho mayham-ev'ekassa jarā-dhammaṃ jīrati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ sattāṇaṃ jarā-dhammaṃ jīrati.|| ||</p>

					<p class="f4">Ahañ c'eva kho pana jarā-dhamme jiṇṇe soceyyaṃ,||<br />
					kilameyyaṃ,||<br />
					parideveyyaṃ,||<br />
					urattāḷiṃ kandeyyaṃ,||<br />
					sammohaṃ apajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So jarā-dhamme jiṇṇe socati,||<br />
					kilamati,||<br />
					paridevati,||<br />
					urattāḷiṃ kandati,||<br />
					sammohaṃ āpajjati.|| ||</p>

					<p class="f4">Ayaṃ vuccati Mahārāja,||<br />
					a-s-sutavā puthujjano viddho savisena soka-sallena attāṇaṃ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja a-s-sutavato puthu-j-janassa vyādhi-dhammaṃ vyādhīyati.|| ||</p>

					<p class="f4">So vyādhi-dhammaṃ vyādhite na iti paṭisañcikkhati:|| ||</p>

					<p class="f4">'Na kho mayham-ev'ekassa vyādhi-dhammaṃ vyādhīyati.|| ||</p>

					<p class="f4">Athakho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ sattāṇaṃ vyādhi-dhammaṃ vyādhīyati.|| ||</p>

					<p class="f4">Ahañ c'eva kho pana vyādhi-dhammaṃ vyādhite soceyyaṃ,||<br />
					kilameyyaṃ,||<br />
					parideveyyaṃ,||<br />
					urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So vyādhi-dhammaṃ vyādhite socati,||<br />
					kilamati,||<br />
					paridevati,||<br />
					urattāḷiṃ kandati,||<br />
					sammohaṃ āpajjati.|| ||</p>

					<p class="f4">Ayaṃ vuccati Bhikkhave a-s-sutavā puthujjano viddho savisena soka-sallena attāṇaṃ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja a-s-sutavato puthu-j-janassa maraṇa-dhammaṃ mīyati.|| ||</p>

					<p class="f4">So maraṇa-dhammaṃ mate na iti paṭisañcikkhati:|| ||</p>

					<p class="f4">'Na kho mayham-ev'ekassa maraṇa-dhammaṃ mīyati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ sattāṇaṃ maraṇa-dhammaṃ mīyati ti.|| ||</p>

					<p class="f4">Ahañ c'eva kho pana maraṇa-dhammaṃ mate soceyyaṃ,||<br />
					kilameyyaṃ,||<br />
					parideveyyaṃ,||<br />
					urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So maraṇa-dhammaṃ mate socati,||<br />
					kilamati,||<br />
					paridevati,||<br />
					urattāḷiṃ kandati,||<br />
					sammohaṃ āpajjati.|| ||</p>

					<p class="f4">Ayaṃ vuccati Mahārāja a-s-sutavā puthujjano viddho savisena soka-sallena attāṇaṃ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja a-s-sutavato puthu-j-janassa khaya-dhammaṃ khīyati.|| ||</p>

					<p class="f4">So khaya-dhammaṃ khīṇe na iti paṭisañcikkhati:|| ||</p>

					<p class="f4">'Na kho mayham-ev'ekassa khaya-dhammaṃ khīyati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ sattāṇaṃ khaya-dhammaṃ khīyati.|| ||</p>

					<p class="f4">Ahañ c'eva kho pana khaya-dhammaṃ khīṇe soceyyaṃ,||<br />
					kilameyyaṃ,||<br />
					parideveyyaṃ,||<br />
					urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So khaya-dhammaṃ khīṇe socati,||<br />
					kilamati,||<br />
					paridevati,||<br />
					urattāḷiṃ kandati,||<br />
					sammohaṃ āpajjati.|| ||</p>

					<p class="f4">Ayaṃ vuccati Mahārāja a-s-sutavā puthujjano viddho savisena soka-sallena attāṇaṃ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja a-s-sutavato puthu-j-janassa nassana-dhammaṃ nassati.|| ||</p>

					<p class="f4">So nassana-dhammaṃ naṭṭhe na iti paṭisañcikkhati:|| ||</p>

					<p class="f4">'Na kho mayham-ev'ekassa nassana-dhammaṃ nassati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ sattāṇaṃ nassana-dhammaṃ nassati.|| ||</p>

					<p class="f4">Ahañ c'eva kho pana nassana-dhamme naṭṭhe soceyyaṃ,||<br />
					kilameyyaṃ,||<br />
					parideveyyaṃ,||<br />
					urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dum- <a id="pg61"><span class="f2 g"><b>[61]</b></span></a> manā assū' ti.|| ||</p>

					<p class="f4">So nassana-dhammaṃ naṭṭhe socati,||<br />
					kilamati,||<br />
					paridevati,||<br />
					urattāḷiṃ kandati,||<br />
					sammohaṃ āpajjati.|| ||</p>

					<p class="f4">Ayaṃ vuccati Mahārāja a-s-sutavā puthujjano viddho savisena soka-sallena attāṇaṃ yeva paritāpeti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sutavato ca kho Mahārāja ariya-sāvakassa jarā-dhammaṃ jīrati.|| ||</p>

					<p class="f4">So jarā-dhamme jiṇṇe iti paṭisañcikkhati:|| ||</p>

					<p class="f4">'Na kho mayham-ev'ekassa jarā-dhammaṃ jīrati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					uppatti,||<br />
					sabbesaṃ sattāṇaṃ jarā-dhammaṃ jīrati.|| ||</p>

					<p class="f4">Ahañ c'eva kho pana jarā-dhamme jiṇṇe soceyyaṃ.|| ||</p>

					<p class="f4">Kilameyyaṃ,||<br />
					parideveyyaṃ,||<br />
					urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So jarā-dhamme jiṇṇe na socati,||<br />
					na kilamati,||<br />
					na paridevati,||<br />
					na urattāḷiṃ kandati,||<br />
					na sammohaṃ āpajjati.|| ||</p>

					<p class="f4">Ayaṃ vuccati Mahārāja ariya-sāvako abbahī savisaṃ soka-sallaṃ yena viddho a-s-sutavā puthujjano attāṇaṃ yeva paritāpeti.|| ||</p>

					<p class="f4">Asoko visallo ariya-sāvako attāṇaṃ yeva parinibbāpeti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja sutavato ariya-sāvakassa vyādhi-dhammaṃ vyādhīyati.|| ||</p>

					<p class="f4">So vyādhi-dhammaṃ vyādhite iti paṭisañcikkhati:|| ||</p>

					<p class="f4">'Na kho mayham-ev'ekassa vyādhi-dhammaṃ vyādhīyati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ sattāṇaṃ vyādhi-dhammaṃ vyādhīyati.|| ||</p>

					<p class="f4">Ahañ c'eva kho pana vyādhi-dhammaṃ vyādhite soceyyaṃ,||<br />
					kilameyyaṃ,||<br />
					parideveyyaṃ urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So vyādhi-dhammaṃ vyādhite na socati,||<br />
					na kilamati na paridevati,||<br />
					na urattāḷiṃ kandati,||<br />
					na sammohaṃ āpajjati.|| ||</p>

					<p class="f4">Ayaṃ vuccati Mahārāja sutavā ariya-sāvako abbahī savisaṃ soka-sallaṃ yena viddho a-s-sutavā puthujjano attāṇaṃ yeva paritāpeti.|| ||</p>

					<p class="f4">Asoko visallo ariya-sāvako attāṇaṃ yeva parinibbāpeti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja sutavato ariya-sāvakassa maraṇa-dhammaṃ mīyati.|| ||</p>

					<p class="f4">So maraṇa-dhammaṃ mate iti paṭisañcikkhati:|| ||</p>

					<p class="f4">'Na kho mayham-ev'ekassa maraṇa-dhammaṃ mīyati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ maraṇa-dhammaṃ mīyati.|| ||</p>

					<p class="f4">Ahañ c'eva kho pana maraṇa-dhammaṃ mate soceyyaṃ,||<br />
					kilameyyaṃ,||<br />
					parideveyyaṃ urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So maraṇa-dhammaṃ mate na socati,||<br />
					na kilamati na paridevati,||<br />
					na urattāḷiṃ kandati,||<br />
					na sammohaṃ āpajjati.|| ||</p>

					<p class="f4">Ayaṃ vuccati Mahārāja sutavā ariya-sāvako abbahī savisaṃ soka-sallaṃ yena viddho a-s-sutavā puthujjano attāṇaṃ yeva paritāpeti.|| ||</p>

					<p class="f4">Asoko visallo ariya-sāvako attāṇaṃ yeva parinibbāpeti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja sutavato ariya-sāvakassa khaya-dhammaṃ khīyati.|| ||</p>

					<p class="f4">So khaya-dhammaṃ khīṇe iti paṭisañcikkhati:|| ||</p>

					<p class="f4">'Na kho mayham-ev'ekassa khaya-dhammaṃ khīyati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ khaya-dhammaṃ khīyati.|| ||</p>

					<p class="f4">Ahañ c'eva kho pana khaya-dhammaṃ khīṇe soceyyaṃ,||<br />
					kilameyyaṃ,||<br />
					parideveyyaṃ urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So khaya-dhammaṃ khīṇe na socati,||<br />
					na kilamati na paridevati,||<br />
					na urattāḷiṃ kandati,||<br />
					na sammohaṃ āpajjati.|| ||</p>

					<p class="f4">Ayaṃ vuccati Mahārāja sutavā ariya-sāvako abbahī savisaṃ soka-sallaṃ yena viddho a-s-sutavā puthujjano attāṇaṃ yeva paritāpeti.|| ||</p>

					<p class="f4">Asoko visallo ariya-sāvako attāṇaṃ yeva parinibbāpetī ti.|| ||</p>

					<p class="ctr c">&#9632;</p>

					<p class="f4">Puna ca paraṃ Mahārāja sutavato ariya-sāvakassa nassana-dhammaṃ nassati.|| ||</p>

					<p class="f4">So nassana-dhammaṃ naṭṭhe iti paṭisañcikkhati:|| ||</p>

					<p class="f4">'Na kho mayham-ev'ekassa nassana-dhammaṃ nassati.|| ||</p>

					<p class="f4">Atha kho yāvatā sattāṇaṃ āgati,||<br />
					gati,||<br />
					cuti,||<br />
					upapatti,||<br />
					sabbesaṃ nassana-dhammaṃ nassati.|| ||</p>

					<p class="f4">Ahañ c'eva kho pana nassana-dhammaṃ naṭṭhe soceyyaṃ,||<br />
					kilameyyaṃ,||<br />
					parideveyyaṃ urattāḷiṃ kandeyyaṃ,||<br />
					sammohaṃ āpajjeyyaṃ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaṃ okkameyya.|| ||</p>

					<p class="f4">Kammantā pi nappavatteyyuṃ.|| ||</p>

					<p class="f4">Amittā pi atta-manā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So nassana-dhammaṃ naṭṭhe na socati,||<br />
					na kilamati na paridevati,||<br />
					na urattāḷiṃ kandati,||<br />
					na sammohaṃ āpajjati.|| ||</p>

					<p class="f4">Ayaṃ vuccati Mahārāja sutavā ariya-sāvako abbahī savisaṃ soka-sallaṃ yena viddho a-s-sutavā puthujjano attāṇaṃ yeva paritāpeti.|| ||</p>

					<p class="f4">Asoko visallo ariya-sāvako attāṇaṃ yeva parinibbāpetī ti.|| ||</p>

					<p class="f4"><a id="pg62"><span class="f2 g"><b>[62]</b></span></a> Imāni kho Mahārāja pañca alabbha-nīyāni ṭhānāni samaṇena vā brāhmaṇena devena vā mārena vā brahmunā kenaci vā lokasmin ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4 ctr">Na socanāya na paridevanāya attho alabbho api appako pi,||<br />
					socantam enaṃ dukkhitaṃ viditvā paccatthikā atta-manā bhavanti.|| ||</p>

					<p class="f4 ctr">Yato ca kho paṇḍito āpadāsu na vedhati attavinicchayaññū,||<br />
					paccatthikāssa dukkhitā bhavanti disvā mukhaṃ avikāraṃ purāṇaṃ.|| ||</p>

					<p class="f4 ctr">Jappena mantena subhāsitena anuppadānena paveṇiyā ca,||<br />
					yathāyathā yattha labhetha atthaṃ tathā tathā tattha parakkameyya.|| ||</p>

					<p class="f4 ctr">Sace pajāneyya alabbhaneyyo mayā ca aññena vā esa attho||<br />
					asocamāno adhivāsayeyya kammaṃ daḷhaṃ kinti karomi'dānī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evaṃ vutte Muṇḍo rājā āyasmantaṃ Nāradaṃ etad avoca:|| ||</p>

					<p class="f4">'Ko nāmo ayaṃ bhante dhamma-pariyāyo' ti?|| ||</p>

					<p class="f4">'Sokasallaharaṇo nāma ayaṃ mahārāja dhamma-pariyāyo ti.|| ||</p>

					<p class="f4">'Taggha bhante soka-sallaharaṇo,||<br />
					taggha bhante soka-sallaharaṇo.|| ||</p>

					<p class="f4">Imaṃ hi me bhante dhamma-pariyāyaṃ sutvā soka-sallaṃ pahīṇan' ti.|| ||</p>

					<p class="f4">Atha kho Muṇḍo rājā Piyakaṃ kosārakkhaṃ āmantesi:|| ||</p>

					<p class="f4">'Tena hi samma Piyaka,||<br />
					Bhaddāya deviyā sarīraṃ jhāpetha.|| ||</p>

					<p class="f4">Thūpaṃ cassā karotha.|| ||</p>

					<p class="f4">Ajja-t-agge dāni mayaṃ nahāyissāma c'eva vilimpissāma.|| ||</p>

					<p class="f4">Bhattaṃ ca bhuñjissāma.|| ||</p>

					<p class="f4">Kammante ca payojessāmā' ti.|| ||</p>

					<p class="f4"><a id="pg63"><span class="f2 g"><b>[63]</b></span></a> Muṇḍarāja Vaggo pañcamo.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>