<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 50. The Venerable Narada instructs rajah Munda with a sutta that draws the distinction between the disciples of Gotama and the commoner in facing aging, sickness and death, passing away, and dissapearance." />
<title>AN 5: 50: Sokasallaharana Suttam</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					5. Muṇḍarāja-Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p50">Sutta 50</a></h4>

					<h1>Nārada Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg57"><span class="f2 g"><b>[57]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.050.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.050.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Nārado Pāṭalīputte viharati Kukkuṭārāme.|| ||</p>

					<p class="f4">Tena kho pana samayena Muṇḍassa rañño Bhaddā devī kāla-katā hoti piyā manāpā.|| ||</p>

					<p class="f4">So Bhaddāya deviyā piyāpāyena n'eva nahāyati,||<br />
					na vilimpati,||<br />
					na bhattaɱ bhuñjati,||<br />
					na kammantaɱ payojeti.|| ||</p>

					<p class="f4">Rattin-divaɱ Bhaddāya deviyā sarīre ajjhomucchito.|| ||</p>

					<p class="f4">Atha kho Muṇḍo rājā Piyakaɱ kosārakkha āmantesi:|| ||</p>

					<p class="f4">'Tena hi samma Piyaka <a id="pg58"><span class="f2 g"><b>[58]</b></span></a> Bhaddāya deviyā sarīraɱ āyasāya teladoṇiyā pakkhipitvā aññissā āyasāya doṇiyā paṭikujjetha yathā mayaɱ Bhaddāya deviyā sarīraɱ cirataraɱ passeyyāmā' ti.|| ||</p>

					<p class="f4">'Evaɱ devā' ti kho Piyako kosārakkho Muṇḍassa rañño paṭissutvā Bhaddāya deviyā sariraɱ āyasāya teladoṇiyā pakkhipitvā aññissā āyasāya doṇiyā paṭikujji.|| ||</p>

					<p class="f4">Atha kho Piyakassa kosārakkhassa etad ahosi:|| ||</p>

					<p class="f4">'Imassa kho Muṇḍassa rañño Bhaddā devī kāla-katā piyā manāpā.|| ||</p>

					<p class="f4">So Bhaddāya deviyā piyāpāyena n'eva nahāyāti,||<br />
					na vilimpati,||<br />
					na bhattaɱ bhuñjati,||<br />
					na kammantaɱ payojeti.|| ||</p>

					<p class="f4">Rattin-divaɱ Bhaddāya deviyā sarīre ajjhomucchito.|| ||</p>

					<p class="f4">Kaɱ nu kho Muṇḍo rājā samaṇaɱ vā brāhmaṇaɱ vā payirupāseyya,||<br />
					yassa dhammaɱ sutvā soka-sallaɱ pajaheyyā" ti?|| ||</p>

					<p class="f4">Atha kho Piyakassa kosārakkhassa etad ahosi:|| ||</p>

					<p class="f4">'Ayaɱ kho āyasmā Nārado Pāṭalīputte viharati Kukkuṭārāme.|| ||</p>

					<p class="f4">Taɱ kho pan'āyasmantaɱ Nāradaɱ evaɱ kālyāṇo kitti-saddo abbhu-g-gato:|| ||</p>

					<p class="f4">"Paṇḍito vyatto medhāvī bahu-s-suto cittakathī kalyāṇapaṭibhāno vuddho c'eva arahā ca."|| ||</p>

					<p class="f4">Yaɱ nūna Muṇḍo rājā āyasmantaɱ Nāradaɱ payirupāseyya,||<br />
					app'eva nāma Muṇḍo rājā āyasmato Nāradassa dhammaɱ sutvā soka-sallaɱ pajaheyyā' ti.|| ||</p>

					<p class="f4">Atha kho Piyako kosārakkho yena Muṇḍo rājā ten'upasankami.|| ||</p>

					<p class="f4">Upasaŋkamitvā Muṇḍaɱ rājānaɱ etad avoca:|| ||</p>

					<p class="f4">'Ayaɱ kho deva āyasmā Nārado Pāṭalīputte viharati Kukkuṭārāme.|| ||</p>

					<p class="f4">Taɱ kho pan'āyasmantaɱ Nāradaɱ evaɱ kalyāṇo kitti-saddo abbhu-g-gato:|| ||</p>

					<p class="f4">"Paṇḍito vyatto medhāvī bahu-s-suto cittakathī kalyāṇapaṭibhāno vuddho c'eva arahā ca."|| ||</p>

					<p class="f4">Yadi pana devo āyasmantaɱ Nāradaɱ payirupāseyya,||<br />
					app'eva nāma devo āyasmato Nāradassa dhammaɱ sutvā soka-sallaɱ pajaheyyā' ti.|| ||</p>

					<p class="f4">'Tena hi samma Piyaka <a id="pg59"><span class="f2 g"><b>[59]</b></span></a> āyasmantaɱ Nāradaɱ paṭivedehi.|| ||</p>

					<p class="f4">Kathaɱ hi nāma mādiso samaṇaɱ vā brāhmaṇaɱ vā vijite vasantaɱ pubbe appaṭisaɱvidito upasankamitabbaɱ maññeyyā' ti?|| ||</p>

					<p class="f4">'Evaɱ devā' ti kho Piyako kosārakkho Muṇḍassa rañño paṭissutvā yen'āyasmā Nārado ten'upasankami.|| ||</p>

					<p class="f4">Upasaŋkamitvā āyasmantaɱ Nāradaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Piyako kosārakkho āyasmantaɱ Nāradaɱ etad avoca:|| ||</p>

					<p class="f4">'Imassa bhante Muṇḍassa rañño Bhaddā devī kāla-katā piyā manāpā.|| ||</p>

					<p class="f4">So Bhaddāya deviyā piyāpāyena n'eva nahāyati,||<br />
					na vilimpati,||<br />
					na bhattaɱ bhuñjati,||<br />
					na kammantaɱ payojeti.|| ||</p>

					<p class="f4">Rattin-divaɱ Bhaddāya deviyā sarire ajajhomucchito.|| ||</p>

					<p class="f4">Sādhu bhante āyasmā Nārado Muṇḍassa rañño tathā dhammaɱ desetu,||<br />
					yathā Muṇḍo rājā āyasmato Nāradassa dhammaɱ sutvā soka-sallaɱ pajaheyyā' ti.|| ||</p>

					<p class="f4">'Yassa dāni Piyaka Muṇḍo rājā kālaɱ maññatī' ti.|| ||</p>

					<p class="f4">Atha kho Piyako kosārakkho uṭṭhāy āsanā āyasamntaɱ Nāradaɱ abhivadetvā padakkhiṇaɱ katvā yena Muṇḍo rājā ten'upasankami.|| ||</p>

					<p class="f4">Upasaŋkamitvā Muṇḍaɱ rājānaɱ etad avoca:|| ||</p>

					<p class="f4">'Katāvakāso kho deva āyasmatā Nāradena,||<br />
					yassa dāni devo kālaɱ maññatī' ti.|| ||</p>

					<p class="f4">'Tena hi samma Piyaka bhadrāni bhadrāni yānāni yojāpehī' ti.|| ||</p>

					<p class="f4">'Evaɱ devā' ti kho Piyako kosārakkho Muṇḍassa rañño paṭissutvā bhadrāni bhadrāni yānāni yojāpetvā Muṇḍaɱ rājānaɱ etad avoca:|| ||</p>

					<p class="f4">'Yuttāni kho te deva bhadrāni bhadrāni yānāni.|| ||</p>

					<p class="f4">'Yassa'dāni devo kālraɱ maññatī' ti.|| ||</p>

					<p class="f4">2. Atha kho Muṇḍo rājā bhadraɱ yānaɱ abhirahitvā bhadrehi yānehi.|| ||</p>

					<p class="f4">Yena Kukakuṭārāmo tena pāyāsi mahaccā rājānubhāvena āyasmannaɱ Nāradaɱ dassanāya.|| ||</p>

					<p class="f4">Yāvatikā yānassa bhumi yānena gantvā yānā paccorohitvā pattiko'va ārāmaɱ pāvisi.|| ||</p>

					<p class="f4">Atha kho Muṇḍo rājā yen'āyasmā Nārado ten'upasankami.|| ||</p>

					<p class="f4">Upasaŋkamitvā āyasmanaɱ Nāradaɱ abhivādetvā eka-m-antaɱ nisīdi.|| ||</p>

					<p class="f4">Eka- <a id="pg60"><span class="f2 g"><b>[60]</b></span></a> m-antaɱ nisinnaɱ kho Muṇḍaɱ rājānaɱ āyasmā Nārado etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'imāni mahārāja alabbha-nīyāni Ṭhānāni samaṇena vā brāhmaṇena vā devena vā Mārena vā Brahmunā vā kenaci vā lokasmiɱ.|| ||</p>

					<p class="f4">Katamāni pañca?|| ||</p>

					<p class="f4">'Jarā-dhammaɱ mā jīrī' ti.|| ||</p>
					
					<p class="f4">Alabbha-nīyaɱ ṭhānaɱ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiɱ.|| ||</p>

					<p class="ctr c">&#9632;</p>

					<p class="f4">'Vyādhi-dhammaɱ mā vyādhīyī' ti.|| ||</p>
					
					<p class="f4">Alabbha-nīyaɱ ṭhānaɱ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiɱ.|| ||</p>

					<p class="ctr c">&#9632;</p>

					<p class="f4">'Maraṇa-dhammaɱ mā mīyī'||<br />
					ti.|| ||</p>
					
					<p class="f4">Alabbha-nīyaɱ ṭhānaɱ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiɱ.|| ||</p>

					<p class="ctr c">&#9632;</p>

					<p class="f4">'Khaya-dhammaɱ mā khīyī' ti.|| ||</p>
					
					<p class="f4">Alabbha-nīyaɱ ṭhānaɱ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiɱ.|| ||</p>

					<p class="ctr c">&#9632;</p>

					<p class="f4">'Nassana-dhamm mā nassī' ti.|| ||</p>
					
					<p class="f4">Alabbha-nīyaɱ ṭhānaɱ samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Assutavato Mahārāja puthujjanassa jarā-dhammaɱ jīrati.|| ||</p>

					<p class="f4">So jarā-dhamme jiṇṇe na iti paṭisañcikkhati:|| ||</p>
					
					<p class="f4">'Na kho mayham-ev'ekassa jarā-dhammaɱ jīrati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ sattānaɱ jarā-dhammaɱ jīrati.|| ||</p>

					<p class="f4">Ahañ c'eva kho pana jarā-dhamme jiṇṇe soceyyaɱ,||<br />
					kilameyyaɱ,||<br />
					parideveyyaɱ,||<br />
					urattāḷiɱ kandeyyaɱ,||<br />
					sammohaɱ apajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So jarā-dhamme jiṇṇe socati,||<br />
					kilamati,||<br />
					paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Ayaɱ vuccati Mahārāja,||<br />
					a-s-sutavā puthujjano viddho savisena soka-sallena attānaɱ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja a-s-sutavato puthujjanassa vyādhi-dhammaɱ vyādhīyati.|| ||</p>

					<p class="f4">So vyādhi-dhammaɱ vyādhite na iti paṭisañcikkhati:|| ||</p>
					
					<p class="f4">'Na kho mayham-ev'ekassa vyādhi-dhammaɱ vyādhīyati.|| ||</p>

					<p class="f4">Athakho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ sattānaɱ vyādhi-dhammaɱ vyādhīyati.|| ||</p>

					<p class="f4">Ahañ c'eva kho pana vyādhi-dhammaɱ vyādhite soceyyaɱ,||<br />
					kilameyyaɱ,||<br />
					parideveyyaɱ,||<br />
					urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So vyādhi-dhammaɱ vyādhite socati,||<br />
					kilamati,||<br />
					paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Ayaɱ vuccati Bhikkhave a-s-sutavā puthujjano viddho savisena soka-sallena attānaɱ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja a-s-sutavato puthujjanassa maraṇa-dhammaɱ mīyati.|| ||</p>
					
					<p class="f4">So maraṇa-dhammaɱ mate na iti paṭisañcikkhati:|| ||</p>
					
					<p class="f4">'Na kho mayham-ev'ekassa maraṇa-dhammaɱ mīyati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ sattānaɱ maraṇa-dhammaɱ mīyati ti.|| ||</p>

					<p class="f4">Ahañ c'eva kho pana maraṇa-dhammaɱ mate soceyyaɱ,||<br />
					kilameyyaɱ,||<br />
					parideveyyaɱ,||<br />
					urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So maraṇa-dhammaɱ mate socati,||<br />
					kilamati,||<br />
					paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Ayaɱ vuccati Mahārāja a-s-sutavā puthujjano viddho savisena soka-sallena attānaɱ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja a-s-sutavato puthujjanassa khaya-dhammaɱ khīyati.|| ||</p>
					
					<p class="f4">So khaya-dhammaɱ khīṇe na iti paṭisañcikkhati:|| ||</p>
					
					<p class="f4">'Na kho mayham-ev'ekassa khaya-dhammaɱ khīyati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ sattānaɱ khaya-dhammaɱ khīyati.|| ||</p>

					<p class="f4">Ahañ c'eva kho pana khaya-dhammaɱ khīṇe soceyyaɱ,||<br />
					kilameyyaɱ,||<br />
					parideveyyaɱ,||<br />
					urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So khaya-dhammaɱ khīṇe socati,||<br />
					kilamati,||<br />
					paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Ayaɱ vuccati Mahārāja a-s-sutavā puthujjano viddho savisena soka-sallena attānaɱ yeva paritāpeti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja a-s-sutavato puthujjanassa nassana-dhammaɱ nassati.|| ||</p>
					
					<p class="f4">So nassana-dhammaɱ naṭṭhe na iti paṭisañcikkhati:|| ||</p>
					
					<p class="f4">'Na kho mayham-ev'ekassa nassana-dhammaɱ nassati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ sattānaɱ nassana-dhammaɱ nassati.|| ||</p>

					<p class="f4">Ahañ c'eva kho pana nassana-dhamme naṭṭhe soceyyaɱ,||<br />
					kilameyyaɱ,||<br />
					parideveyyaɱ,||<br />
					urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dum- <a id="pg61"><span class="f2 g"><b>[61]</b></span></a> manā assū' ti.|| ||</p>

					<p class="f4">So nassana-dhammaɱ naṭṭhe socati,||<br />
					kilamati,||<br />
					paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Ayaɱ vuccati Mahārāja a-s-sutavā puthujjano viddho savisena soka-sallena attānaɱ yeva paritāpeti.|| ||</p>
					
					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sutavato ca kho Mahārāja ariya-sāvakassa jarā-dhammaɱ jīrati.|| ||</p>

					<p class="f4">So jarā-dhamme jiṇṇe iti paṭisañcikkhati:|| ||</p>
					
					<p class="f4">'Na kho mayham-ev'ekassa jarā-dhammaɱ jīrati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					uppatti,||<br />
					sabbesaɱ sattānaɱ jarā-dhammaɱ jīrati.|| ||</p>

					<p class="f4">Ahañ c'eva kho pana jarā-dhamme jiṇṇe soceyyaɱ.|| ||</p>

					<p class="f4">Kilameyyaɱ,||<br />
					parideveyyaɱ,||<br />
					urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>
					
					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So jarā-dhamme jiṇṇe na socati,||<br />
					na kilamati,||<br />
					na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Ayaɱ vuccati Mahārāja ariya-sāvako abbahī savisaɱ soka-sallaɱ yena viddho a-s-sutavā puthujjano attānaɱ yeva paritāpeti.|| ||</p>

					<p class="f4">Asoko visallo ariya-sāvako attānaɱ yeva parinibbāpeti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja sutavato ariya-sāvakassa vyādhi-dhammaɱ vyādhīyati.|| ||</p>
					
					<p class="f4">So vyādhi-dhammaɱ vyādhite iti paṭisañcikkhati:|| ||</p>
					
					<p class="f4">'Na kho mayham-ev'ekassa vyādhi-dhammaɱ vyādhīyati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ sattānaɱ vyādhi-dhammaɱ vyādhīyati.|| ||</p>

					<p class="f4">Ahañ c'eva kho pana vyādhi-dhammaɱ vyādhite soceyyaɱ,||<br />
					kilameyyaɱ,||<br />
					parideveyyaɱ urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So vyādhi-dhammaɱ vyādhite na socati,||<br />
					na kilamati na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Ayaɱ vuccati Mahārāja sutavā ariya-sāvako abbahī savisaɱ soka-sallaɱ yena viddho a-s-sutavā puthujjano attānaɱ yeva paritāpeti.|| ||</p>

					<p class="f4">Asoko visallo ariya-sāvako attānaɱ yeva parinibbāpeti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja sutavato ariya-sāvakassa maraṇa-dhammaɱ mīyati.|| ||</p>
					
					<p class="f4">So maraṇa-dhammaɱ mate iti paṭisañcikkhati:|| ||</p>
					
					<p class="f4">'Na kho mayham-ev'ekassa maraṇa-dhammaɱ mīyati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ maraṇa-dhammaɱ mīyati.|| ||</p>

					<p class="f4">Ahañ c'eva kho pana maraṇa-dhammaɱ mate soceyyaɱ,||<br />
					kilameyyaɱ,||<br />
					parideveyyaɱ urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>
					
					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So maraṇa-dhammaɱ mate na socati,||<br />
					na kilamati na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Ayaɱ vuccati Mahārāja sutavā ariya-sāvako abbahī savisaɱ soka-sallaɱ yena viddho a-s-sutavā puthujjano attānaɱ yeva paritāpeti.|| ||</p>

					<p class="f4">Asoko visallo ariya-sāvako attānaɱ yeva parinibbāpeti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja sutavato ariya-sāvakassa khaya-dhammaɱ khīyati.|| ||</p>
					
					<p class="f4">So khaya-dhammaɱ khīṇe iti paṭisañcikkhati:|| ||</p>
					
					<p class="f4">'Na kho mayham-ev'ekassa khaya-dhammaɱ khīyati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ khaya-dhammaɱ khīyati.|| ||</p>

					<p class="f4">Ahañ c'eva kho pana khaya-dhammaɱ khīṇe soceyyaɱ,||<br />
					kilameyyaɱ,||<br />
					parideveyyaɱ urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So khaya-dhammaɱ khīṇe na socati,||<br />
					na kilamati na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Ayaɱ vuccati Mahārāja sutavā ariya-sāvako abbahī savisaɱ soka-sallaɱ yena viddho a-s-sutavā puthujjano attānaɱ yeva paritāpeti.|| ||</p>

					<p class="f4">Asoko visallo ariya-sāvako attānaɱ yeva parinibbāpetī ti.|| ||</p>

					<p class="ctr c">&#9632;</p>

					<p class="f4">Puna ca paraɱ Mahārāja sutavato ariya-sāvakassa nassana-dhammaɱ nassati.|| ||</p>
					
					<p class="f4">So nassana-dhammaɱ naṭṭhe iti paṭisañcikkhati:|| ||</p>
					
					<p class="f4">'Na kho mayham-ev'ekassa nassana-dhammaɱ nassati.|| ||</p>

					<p class="f4">Atha kho yāvatā sattānaɱ āgati,||<br />
					gati,||<br />
					cuti,||<br />
					upapatti,||<br />
					sabbesaɱ nassana-dhammaɱ nassati.|| ||</p>

					<p class="f4">Ahañ c'eva kho pana nassana-dhammaɱ naṭṭhe soceyyaɱ,||<br />
					kilameyyaɱ,||<br />
					parideveyyaɱ urattāḷiɱ kandeyyaɱ,||<br />
					sammohaɱ āpajjeyyaɱ,||<br />
					bhattam pi me na c-chādeyya.|| ||</p>

					<p class="f4">Kāye pi dubbaṇṇiyaɱ okkameyya.|| ||</p>

					<p class="f4">Kammantā pi nappavatteyyuɱ.|| ||</p>

					<p class="f4">Amittā pi attamanā assu.|| ||</p>

					<p class="f4">Mittā pi dummanā assū' ti.|| ||</p>

					<p class="f4">So nassana-dhammaɱ naṭṭhe na socati,||<br />
					na kilamati na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Ayaɱ vuccati Mahārāja sutavā ariya-sāvako abbahī savisaɱ soka-sallaɱ yena viddho a-s-sutavā puthujjano attānaɱ yeva paritāpeti.|| ||</p>

					<p class="f4">Asoko visallo ariya-sāvako attānaɱ yeva parinibbāpetī ti.|| ||</p>
					
					<p class="f4"><a id="pg62"><span class="f2 g"><b>[62]</b></span></a> Imāni kho Mahārāja pañca alabbha-nīyāni ṭhānāni samaṇena vā brāhmaṇena devena vā mārena vā brahmunā kenaci vā lokasmin ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4 ctr">Na socanāya na paridevanāya attho alabbho api appako pi,||<br />
					socantam enaɱ dukhitaɱ viditvā paccatthikā attamanā bhavanti.|| ||</p>

					<p class="f4 ctr">Yato ca kho paṇḍito āpadāsu na vedhati attavinicchayaññū,||<br />
					paccatthikāssa dukhitā bhavanti disvā mukhaɱ avikāraɱ purāṇaɱ.|| ||</p>

					<p class="f4 ctr">Jappena mantena subhāsitena anuppadānena paveṇiyā ca,||<br />
					yathāyathā yattha labhetha atthaɱ tathā tathā tattha parakkameyya.|| ||</p>

					<p class="f4 ctr">Sace pajāneyya alabbhaneyyo mayā ca aññena vā esa attho||<br />
					asocamāno adhivāsayeyya kammaɱ daḷhaɱ kinti karomi'dānī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evaɱ vutte Muṇḍo rājā āyasmantaɱ Nāradaɱ etad avoca:|| ||</p>

					<p class="f4">'Ko nāmo ayaɱ bhante dhamma-pariyāyo' ti?|| ||</p>

					<p class="f4">'Sokasallaharaṇo nāma ayaɱ mahārāja dhamma-pariyāyo ti.|| ||</p>

					<p class="f4">'Taggha bhante soka-sallaharaṇo,||<br />
					taggha bhante soka-sallaharaṇo.|| ||</p>

					<p class="f4">Imaɱ hi me bhante dhamma-pariyāyaɱ sutvā soka-sallaɱ pahīṇan' ti.|| ||</p>

					<p class="f4">Atha kho Muṇḍo rājā Piyakaɱ kosārakkhaɱ āmantesi:|| ||</p>

					<p class="f4">'Tena hi samma Piyaka,||<br />
					Bhaddāya deviyā sarīraɱ jhāpetha.|| ||</p>

					<p class="f4">Thūpaɱ cassā karotha.|| ||</p>

					<p class="f4">Ajja-t-agge dāni mayaɱ nahāyissāma c'eva vilimpissāma.|| ||</p>

					<p class="f4">Bhattaɱ ca bhuñjissāma.|| ||</p>

					<p class="f4">Kammante ca payojessāmā' ti.|| ||</p>

					<p class="f4"><a id="pg63"><span class="f2 g"><b>[63]</b></span></a> Muṇḍarāja Vaggo pañcamo.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>