<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 139. The Buddha contrasts the ability of a king's elephant to endure the sights, sounds, scents, tastes, and contacts of battle with the bhkkhu's ability to compose himself in the face of alluring sights, sounds, scents, tastes, and contacts." />
<title>AN 5 139: Akkhama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					14. Rāja Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p139">Sutta 139</a></h4>

					<h1>Akkhama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.139.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.139.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañcahi bhikkhave aṅgehi samannāgato rañño nāgo na rājā-raho hoti na rāja-bhoggo.|| ||</p>

					<p class="f4">Na rañño aṅgantv'eva saṅkhaṃ gacchati.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, rañño nāgo||<br />
					akkhamo hoti rūpānaṃ,||<br />
					akkhamo saddanaṃ,||<br />
					akkhamo gandhānaṃ,||<br />
					akkhamo rasānaṃ,||<br />
					akkhamo phoṭṭhabbānaṃ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave rañño nāgo akkhamo hoti rūpānaṃ?|| ||</p>

					<p class="f4">Idha, bhikkhave, rañño nāgo saṅgāma-gato hatthikāyaṃ vā disvā assakāyaṃ vā disvā rathakāyaṃ vā disvā pattikāyaṃ vā disvā saṃsīdati visīdati na santhamhati na Sakkoti saṅgāmaṃ otarituṃ evaṃ kho bhikkhave rañño nāgo akkhamo hoti rūpānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkave rañño nāgo akkhamo hoti saddānaṃ?|| ||</p>

					<p class="f4">Idha, bhikkhave, rañño nāgo saṅgāma-gato hatthisaddaṃ vā sutvā,||<br />
					assasaddaṃ vā sutvā rathasaddaṃ vā sutvā pattisaddaṃ vā sutvā bheripaṇava saṅkhatiṇavaninnādasaddaṃ vā sutvā saṃsīdati visīdati na santhamhati na Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo akkhamo hoti saddānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo akkhamo hoti gandhānaṃ?|| ||</p>

					<p class="f4"><a id="pg158"><span class="f2 g"><b>[158]</b></span></a> idha bhikkhave rañño nāgo saṅgāma-gato ye te rañño nāgā abhijātā saṅgāmāvacarā,||<br />
					tesaṃ muttakarisassa gandhaṃ ghāyitvā saṃsīdati visīdati,||<br />
					na santhamhati na Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo akkhamo hoti gandhānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo akkhamo hoti rasānaṃ?|| ||</p>

					<p class="f4">Idha, bhikkhave, rañño nāgo saṅgāma-gato ekissā vā tiṇodakadattiyā vimānito,||<br />
					dvihi vā tihi vā catugi vā pañcahi vā tiṇodakadattī hi vimānito||<br />
					saṃsīdati,||<br />
					visīdati,||<br />
					na santhamhati,||<br />
					na Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo akkhamo hoti rasānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo akkhamo hoti phoṭṭhabbānaṃ?|| ||</p>

					<p class="f4">Idha, bhikkhave, rañño nāgo saṅgāma-gato ekena vā saravedhena- viddho,||<br />
					dvihi vā tihi vā catūhi vā pañca hi vā saravedhehi - viddho saṃsīdati,||<br />
					visīdati,||<br />
					na santhamhati,||<br />
					na Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo akkhamo hoti phoṭṭhabbānaṃ.|| ||</p>

					<p class="f4">Imehi kho bhikkhave pañcahi aṅgehi samannāgato rañño nāgo na rājā-raho hoti na rāja-bhoggo.|| ||</p>

					<p class="f4">Na rañño aṅganetvava saṅkhaṃ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañcahi aṅgehi samannāgato bhikkhu na āhuneyyo hoti,||<br />
					na pāhuneyyo,||<br />
					na dakkhiṇeyyo,||<br />
					na añjali-karaṇiyo,||<br />
					na anuttaraṃ puñña-k-khettaṃ lokassa.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu akkhamo hoti rūpānaṃ,||<br />
					akkhamo saddānaṃ,||<br />
					akkhamo gandhānaṃ,||<br />
					akkhamo rasānaṃ,||<br />
					akkhamo phoṭṭhabbānaṃ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu akkhamo hoti rūpānaṃ?|| ||</p>

					<p class="f4">Idha, bhikkhave, bhikkhu cakkhunā rūpaṃ disvā rajanīye rūpe sāra-j-jati.|| ||</p>

					<p class="f4">Na Sakkoti cittaṃ samādahituṃ evaṃ kho bhikkhave bhikkhu akkhamo hoti rūpānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu akkhamo hoti saddānaṃ?|| ||</p>

					<p class="f4">Idha, bhikkhave, bhikkhu sotena saddaṃ sutvā rājaniye sadde na sāra-j-jati.|| ||</p>

					<p class="f4">Na Sakkoti cittaṃ samādahituṃ evaṃ kho bhikkhav.|| ||</p>

					<p class="f4">Bhikkhu akkhamo hoti saddānaṃ.|| ||</p>

					<p class="ctr c">-&#9702;-</p>

					<p class="f4"><a id="pg159"><span class="f2 g"><b>[159]</b></span></a> Kathañ ca bhikkhave bhikkhu akkhamo hoti gandhānaṃ?|| ||</p>

					<p class="f4">Idha, bhikkhave, bhikkhu ghānena gandhaṃ ghāyitvā rājaniye gandhe sāra-j-jati.|| ||</p>

					<p class="f4">Na Sakkoti cittaṃ samādahituṃ evaṃ kho bhikkhav.|| ||</p>

					<p class="f4">Bhikkhu akkhamo hoti gandhānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu akkhamo hoti rasānaṃ?|| ||</p>

					<p class="f4">Idha, bhikkhave, bhikkhu jivhāya rasaṃ sāyitvā rajaniye rase sāra-j-jati.|| ||</p>

					<p class="f4">Na Sakkoti cittaṃ samādahituṃ evaṃ kho bhikkhav.|| ||</p>

					<p class="f4">Bhikkhu akkhamo hoti rasānaṃ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu akkhamo hoti phoṭṭhabbānaṃ?|| ||</p>

					<p class="f4">Idha, bhikkhave, bhikkhu kāyena phoṭṭhabbaṃ phusitvā rajaniye phoṭṭhabbe sāra-j-jati.|| ||</p>

					<p class="f4">Na Sakkoti cittaṃ samādahituṃ evaṃ kho bhikkhave bhikkhu akkhamo hoti phoṭṭhabbānaṃ.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu na āhuneyyo hoti,||<br />
					na pāhuneyyo,||<br />
					na dakkhiṇeyyo,||<br />
					na añjali-karaṇiyo,||<br />
					na anuttaraṃ puñña-k-khettaṃ lokassa.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Pañc'ahi bhikkhave aṅgehi samannāgato rañño nāgo rājaraho hoti rāja-bhoggo.|| ||</p>

					<p class="f4">Rañño aṅgantv'eva va saṅkhaṃ gacchati.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, rañño nāgo,||<br />
					khamo hoti rūpānaṃ,||<br />
					khamo hoti saddānaṃ,||<br />
					khamo hoti gandhānaṃ,||<br />
					khamo hoti rasānaṃ,||<br />
					khamo hoti phoṭṭhabbānaṃ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave rañño nāgo khamo hoti rūpānaṃ?|| ||</p>

					<p class="f4">Idha, bhikkhave, rañño nāgo saṅgāma-gato hatthikāyaṃ vā disvā assakāyaṃ vā disvā rathakāyaṃ vā disvā pattikāyaṃ vā disvā||<br />
					na saṃsīdati,||<br />
					na visīdati,||<br />
					santhamhti,||<br />
					Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo khamo hoti rūpānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti saddānaṃ?|| ||</p>

					<p class="f4"><a id="pg160"><span class="f2 g"><b>[160]</b></span></a> Idha, bhikkhave, rañño nāgo saṅgāma-gato hatthisaddaṃ vā sutvā assasaddaṃ vā sutvā rathasaddaṃ vā sutvā pattisaddaṃ vā sutvā bheripaṇavasaṅkhatiṇavaninnādasaddaṃ vā sutvā||<br />
					na saṃsīdati,||<br />
					na visīdati,||<br />
					santhamhti,||<br />
					Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo khamo hoti saddānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti gandhānaṃ?|| ||</p>

					<p class="f4">Idha, bhikkhave, rañño nāgo saṅgāma-gato ye te rañño nāgā abhijātā saṅgāmāvacarā,||<br />
					tesaṃ muttakarisassa gandhaṃ ghāyitvā||<br />
					na saṃsīdati,||<br />
					na visīdati,||<br />
					santhamhati,||<br />
					Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo khamo hoti gandhānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti rasānaṃ?|| ||</p>

					<p class="f4">Idha, bhikkhave, rañño nāgo saṅgāma-gato ekissā vā tiṇodakadattiyā vimānito,||<br />
					dvihi vā tihi vā catūhi vā pañcahi vā tiṇodakadattihi vimānito||<br />
					na saṃsīdati,||<br />
					na visīdati,||<br />
					satthamhati,||<br />
					Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo khamo hoti rasānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti phoṭṭhabbānaṃ?|| ||</p>

					<p class="f4">Idha, bhikkhave, rañño rañño nāgo saṅgāma-gato ekena vā saravedhena viddho,||<br />
					dvihi vā tihi vā catūhi vā pañcahi vā saravedhehi viddho||<br />
					na saṃsīdati,||<br />
					na visīdati,||<br />
					santhamhati,||<br />
					Sakkoti saṅgāmaṃ otarituṃ.|| ||</p>

					<p class="f4">Evaṃ kho bhikkhave rañño nāgo khamo hoti phoṭṭhabbānaṃ.|| ||</p>

					<p class="f4">Imehi kho bhikkhave pañc'ahi aṅgehi samannāgato rañño nāgo rājā-raho hoti rāja-bhoggo rañño aṅgantevava saṅkhaṃ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evame kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraṃ puñña-k-khettaṃ lokassa.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu khamo hoti rūpānaṃ.|| ||</p>

					<p class="f4">Khamo saddānaṃ,||<br />
					khamo gandhānaṃ,||<br />
					khamo rasānaṃ,||<br />
					khamo <a id="pg161"><span class="f2 g"><b>[161]</b></span></a> phoṭṭhabbānaṃ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu khamo hoti rūpānaṃ?|| ||</p>

					<p class="f4">Idha, bhikkhave, bhikkhu cakkhunā rūpaṃ disvā rajanīye rūpe na sāra-j-jati.|| ||</p>

					<p class="f4">Sakkoti cittaṃ samādahituṃ.|| ||</p>

					<p class="f4">Evaṃ kho bhikkhave bhikkhu khamo hoti rūpānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti saddānaṃ?|| ||</p>

					<p class="f4">Idha, bhikkhave, bhikkhu sotena saddaṃ sutvā rajanīye sadde na sāra-j-jati.|| ||</p>

					<p class="f4">Sakkoti cittaṃ samādahituṃ.|| ||</p>

					<p class="f4">Evaṃ kho bhikkhave bhikkhu khamo hoti saddānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti gandhānaṃ? Idha, bhikkhave, bhikkhu ghānena gandhaṃ ghāyitvā rajanīye gandhe na sāra-j-jati.|| ||</p>

					<p class="f4">Sakkoti cittaṃ samādahituṃ.|| ||</p>

					<p class="f4">Evaṃ kho bhikkhave bhikkhu khamo hoti gandhānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti rasānaṃ?|| ||</p>

					<p class="f4">Idha, bhikkhave, bhikkhu jivhāya rasaṃ sāyitvā rajanīye rase na sāra-j-jati.|| ||</p>

					<p class="f4">Sakkoti cittaṃ samādahituṃ.|| ||</p>

					<p class="f4">Evaṃ kho bhikkhave bhikkhu khamo hoti rasānaṃ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti phoṭṭhabbānaṃ?|| ||</p>

					<p class="f4">Idha, bhikkhave, bhikkhu kāyena phoṭṭhabbaṃ phusitvā rajanīye phoṭṭhabbe na sāra-j-jati.|| ||</p>

					<p class="f4">Sakkoti cittaṃ samādahituṃ.|| ||</p>

					<p class="f4">Evaṃ kho bhikkhave bhikkhu khamo hoti phoṭṭhabbānaṃ.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraṃ puñña-k-khettaṃ lokassāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>