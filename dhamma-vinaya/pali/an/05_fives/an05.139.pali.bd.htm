<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 139. The Buddha contrasts the ability of a king's elephant to endure the sights, sounds, scents, tastes, and contacts of battle with the bhkkhu's ability to compose himself in the face of alluring sights, sounds, scents, tastes, and contacts." />
<title>AN 5 139: Akkhama Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					14. Rāja Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p139">Sutta 139</a></h4>

					<h1>Akkhama Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.139.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.139.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañcahi bhikkhave aŋgehi samannāgato rañño nāgo na rājā-raho hoti na rāja-bhoggo.|| ||</p>

					<p class="f4">Na rañño aŋgantv'eva saŋkhaɱ gacchati.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, rañño nāgo||<br />
					akkhamo hoti rūpānaɱ,||<br />
					akkhamo saddanaɱ,||<br />
					akkhamo gandhānaɱ,||<br />
					akkhamo rasānaɱ,||<br />
					akkhamo phoṭṭhabbānaɱ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave rañño nāgo akkhamo hoti rūpānaɱ?|| ||</p>

					<p class="f4">Idha, bhikkhave, rañño nāgo saŋgāma-gato hatthikāyaɱ vā disvā assakāyaɱ vā disvā rathakāyaɱ vā disvā pattikāyaɱ vā disvā saɱsīdati visīdati na santhamhati na Sakkoti saŋgāmaɱ otarituɱ evaɱ kho bhikkhave rañño nāgo akkhamo hoti rūpānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkave rañño nāgo akkhamo hoti saddānaɱ?|| ||</p>

					<p class="f4">Idha, bhikkhave, rañño nāgo saŋgāma-gato hatthisaddaɱ vā sutvā,||<br />
					assasaddaɱ vā sutvā rathasaddaɱ vā sutvā pattisaddaɱ vā sutvā bheripaṇava saŋkhatiṇavaninnādasaddaɱ vā sutvā saɱsīdati visīdati na santhamhati na Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo akkhamo hoti saddānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo akkhamo hoti gandhānaɱ?|| ||</p>

					<p class="f4"><a id="pg158"><span class="f2 g"><b>[158]</b></span></a> idha bhikkhave rañño nāgo saŋgāma-gato ye te rañño nāgā abhijātā saŋgāmāvacarā,||<br />
					tesaɱ muttakarisassa gandhaɱ ghāyitvā saɱsīdati visīdati,||<br />
					na santhamhati na Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo akkhamo hoti gandhānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo akkhamo hoti rasānaɱ?|| ||</p>

					<p class="f4">Idha, bhikkhave, rañño nāgo saŋgāma-gato ekissā vā tiṇodakadattiyā vimānito,||<br />
					dvihi vā tihi vā catugi vā pañcahi vā tiṇodakadattī hi vimānito||<br />
					saɱsīdati,||<br />
					visīdati,||<br />
					na santhamhati,||<br />
					na Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo akkhamo hoti rasānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo akkhamo hoti phoṭṭhabbānaɱ?|| ||</p>

					<p class="f4">Idha, bhikkhave, rañño nāgo saŋgāma-gato ekena vā saravedhena- viddho,||<br />
					dvihi vā tihi vā catūhi vā pañca hi vā saravedhehi - viddho saɱsīdati,||<br />
					visīdati,||<br />
					na santhamhati,||<br />
					na Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo akkhamo hoti phoṭṭhabbānaɱ.|| ||</p>

					<p class="f4">Imehi kho bhikkhave pañcahi aŋgehi samannāgato rañño nāgo na rājā-raho hoti na rāja-bhoggo.|| ||</p>

					<p class="f4">Na rañño aŋganetvava saŋkhaɱ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañcahi aŋgehi samannāgato bhikkhu na āhuneyyo hoti,||<br />
					na pāhuneyyo,||<br />
					na dakkhiṇeyyo,||<br />
					na añjali-karaṇiyo,||<br />
					na anuttaraɱ puñña-k-khettaɱ lokassa.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu akkhamo hoti rūpānaɱ,||<br />
					akkhamo saddānaɱ,||<br />
					akkhamo gandhānaɱ,||<br />
					akkhamo rasānaɱ,||<br />
					akkhamo phoṭṭhabbānaɱ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu akkhamo hoti rūpānaɱ?|| ||</p>

					<p class="f4">Idha, bhikkhave, bhikkhu cakkhunā rūpaɱ disvā rajanīye rūpe sāra-j-jati.|| ||</p>

					<p class="f4">Na Sakkoti cittaɱ samādahituɱ evaɱ kho bhikkhave bhikkhu akkhamo hoti rūpānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu akkhamo hoti saddānaɱ?|| ||</p>

					<p class="f4">Idha, bhikkhave, bhikkhu sotena saddaɱ sutvā rājaniye sadde na sāra-j-jati.|| ||</p>

					<p class="f4">Na Sakkoti cittaɱ samādahituɱ evaɱ kho bhikkhav.|| ||</p>

					<p class="f4">Bhikkhu akkhamo hoti saddānaɱ.|| ||</p>

					<p class="ctr c">-&#9702;-</p>

					<p class="f4"><a id="pg159"><span class="f2 g"><b>[159]</b></span></a> Kathañ ca bhikkhave bhikkhu akkhamo hoti gandhānaɱ?|| ||</p>

					<p class="f4">Idha, bhikkhave, bhikkhu ghānena gandhaɱ ghāyitvā rājaniye gandhe sāra-j-jati.|| ||</p>

					<p class="f4">Na Sakkoti cittaɱ samādahituɱ evaɱ kho bhikkhav.|| ||</p>

					<p class="f4">Bhikkhu akkhamo hoti gandhānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu akkhamo hoti rasānaɱ?|| ||</p>

					<p class="f4">Idha, bhikkhave, bhikkhu jivhāya rasaɱ sāyitvā rajaniye rase sāra-j-jati.|| ||</p>

					<p class="f4">Na Sakkoti cittaɱ samādahituɱ evaɱ kho bhikkhav.|| ||</p>

					<p class="f4">Bhikkhu akkhamo hoti rasānaɱ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu akkhamo hoti phoṭṭhabbānaɱ?|| ||</p>

					<p class="f4">Idha, bhikkhave, bhikkhu kāyena phoṭṭhabbaɱ phusitvā rajaniye phoṭṭhabbe sāra-j-jati.|| ||</p>

					<p class="f4">Na Sakkoti cittaɱ samādahituɱ evaɱ kho bhikkhave bhikkhu akkhamo hoti phoṭṭhabbānaɱ.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu na āhuneyyo hoti,||<br />
					na pāhuneyyo,||<br />
					na dakkhiṇeyyo,||<br />
					na añjali-karaṇiyo,||<br />
					na anuttaraɱ puñña-k-khettaɱ lokassa.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Pañc'ahi bhikkhave aŋgehi samannāgato rañño nāgo rājaraho hoti rāja-bhoggo.|| ||</p>

					<p class="f4">Rañño aŋgantv'eva va saŋkhaɱ gacchati.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, rañño nāgo,||<br />
					khamo hoti rūpānaɱ,||<br />
					khamo hoti saddānaɱ,||<br />
					khamo hoti gandhānaɱ,||<br />
					khamo hoti rasānaɱ,||<br />
					khamo hoti phoṭṭhabbānaɱ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave rañño nāgo khamo hoti rūpānaɱ?|| ||</p>

					<p class="f4">Idha, bhikkhave, rañño nāgo saŋgāma-gato hatthikāyaɱ vā disvā assakāyaɱ vā disvā rathakāyaɱ vā disvā pattikāyaɱ vā disvā||<br />
					na saɱsīdati,||<br />
					na visīdati,||<br />
					santhamhti,||<br />
					Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo khamo hoti rūpānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti saddānaɱ?|| ||</p>

					<p class="f4"><a id="pg160"><span class="f2 g"><b>[160]</b></span></a> Idha, bhikkhave, rañño nāgo saŋgāma-gato hatthisaddaɱ vā sutvā assasaddaɱ vā sutvā rathasaddaɱ vā sutvā pattisaddaɱ vā sutvā bheripaṇavasaŋkhatiṇavaninnādasaddaɱ vā sutvā||<br />
					na saɱsīdati,||<br />
					na visīdati,||<br />
					santhamhti,||<br />
					Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo khamo hoti saddānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti gandhānaɱ?|| ||</p>

					<p class="f4">Idha, bhikkhave, rañño nāgo saŋgāma-gato ye te rañño nāgā abhijātā saŋgāmāvacarā,||<br />
					tesaɱ muttakarisassa gandhaɱ ghāyitvā||<br />
					na saɱsīdati,||<br />
					na visīdati,||<br />
					santhamhati,||<br />
					Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo khamo hoti gandhānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti rasānaɱ?|| ||</p>

					<p class="f4">Idha, bhikkhave, rañño nāgo saŋgāma-gato ekissā vā tiṇodakadattiyā vimānito,||<br />
					dvihi vā tihi vā catūhi vā pañcahi vā tiṇodakadattihi vimānito||<br />
					na saɱsīdati,||<br />
					na visīdati,||<br />
					satthamhati,||<br />
					Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo khamo hoti rasānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave rañño nāgo khamo hoti phoṭṭhabbānaɱ?|| ||</p>

					<p class="f4">Idha, bhikkhave, rañño rañño nāgo saŋgāma-gato ekena vā saravedhena viddho,||<br />
					dvihi vā tihi vā catūhi vā pañcahi vā saravedhehi viddho||<br />
					na saɱsīdati,||<br />
					na visīdati,||<br />
					santhamhati,||<br />
					Sakkoti saŋgāmaɱ otarituɱ.|| ||</p>

					<p class="f4">Evaɱ kho bhikkhave rañño nāgo khamo hoti phoṭṭhabbānaɱ.|| ||</p>

					<p class="f4">Imehi kho bhikkhave pañc'ahi aŋgehi samannāgato rañño nāgo rājā-raho hoti rāja-bhoggo rañño aŋgantevava saŋkhaɱ gacchati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evame kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraɱ puñña-k-khettaɱ lokassa.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu khamo hoti rūpānaɱ.|| ||</p>

					<p class="f4">Khamo saddānaɱ,||<br />
					khamo gandhānaɱ,||<br />
					khamo rasānaɱ,||<br />
					khamo <a id="pg161"><span class="f2 g"><b>[161]</b></span></a> phoṭṭhabbānaɱ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu khamo hoti rūpānaɱ?|| ||</p>

					<p class="f4">Idha, bhikkhave, bhikkhu cakkhunā rūpaɱ disvā rajanīye rūpe na sāra-j-jati.|| ||</p>

					<p class="f4">Sakkoti cittaɱ samādahituɱ.|| ||</p>

					<p class="f4">Evaɱ kho bhikkhave bhikkhu khamo hoti rūpānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti saddānaɱ?|| ||</p>

					<p class="f4">Idha, bhikkhave, bhikkhu sotena saddaɱ sutvā rajanīye sadde na sāra-j-jati.|| ||</p>

					<p class="f4">Sakkoti cittaɱ samādahituɱ.|| ||</p>

					<p class="f4">Evaɱ kho bhikkhave bhikkhu khamo hoti saddānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti gandhānaɱ? Idha, bhikkhave, bhikkhu ghānena gandhaɱ ghāyitvā rajanīye gandhe na sāra-j-jati.|| ||</p>

					<p class="f4">Sakkoti cittaɱ samādahituɱ.|| ||</p>

					<p class="f4">Evaɱ kho bhikkhave bhikkhu khamo hoti gandhānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti rasānaɱ?|| ||</p>

					<p class="f4">Idha, bhikkhave, bhikkhu jivhāya rasaɱ sāyitvā rajanīye rase na sāra-j-jati.|| ||</p>

					<p class="f4">Sakkoti cittaɱ samādahituɱ.|| ||</p>

					<p class="f4">Evaɱ kho bhikkhave bhikkhu khamo hoti rasānaɱ.|| ||</p>

					<p class="ctr c">-&#9702;-</p>

					<p class="f4">Kathañ ca bhikkhave bhikkhu khamo hoti phoṭṭhabbānaɱ?|| ||</p>

					<p class="f4">Idha, bhikkhave, bhikkhu kāyena phoṭṭhabbaɱ phusitvā rajanīye phoṭṭhabbe na sāra-j-jati.|| ||</p>

					<p class="f4">Sakkoti cittaɱ samādahituɱ.|| ||</p>

					<p class="f4">Evaɱ kho bhikkhave bhikkhu khamo hoti phoṭṭhabbānaɱ.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇiyo anuttaraɱ puñña-k-khettaɱ lokassāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>