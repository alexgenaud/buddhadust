<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 38. Five advantages of faith in the Buddha, Dhamma and Saṇgha." />
<title>AN 5 38: Saddha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṇguttara-Nikāya<br />
					Pañcaka-Nipāta<br />
					IV. Sumanā Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p38">Sutta 38</a></h4>

					<h1>Saddha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg42"><span class="f2 g"><b>[42]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.038.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.038.than.ati.htm#p1">than</a>][<a href="../../../../dhamma-vinaya/wp/an/05_fives/an05.038.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave saddhe kula-putte ānisaṃsā.|| ||</p>

					<p class="f4">Katame pañca?|| ||</p>

					<p class="f4">2. Ye te bhikkhave loke santo sappurisā,||<br />
					te saddhaṃ yeva paṭhamaṃ anukampanti,||<br />
					no tathā a-s-saddhaṃ;||<br />
					Saddhaṃ yeva paṭhamaṃ upasaṇkamantā upasaṇkamanti,||<br />
					no tathā a-s-saddhaṃ;||<br />
					saddhass'eva paṭhamaṃ patigaṇhantā patigaṇhanti,||<br />
					no tathā a-s-saddhaṃ;||<br />
					saddhass'eva paṭhamaṃ dhammaṃ desentā desenti,||<br />
					no tathā a-s-saddhaṃ.|| ||</p>

					<p class="f4">Saddho kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Ime kho bhikkhave pañca saddhe kula-putte ānisaṃsā.|| ||</p>

					<p class="f4">3. Seyyathā pi, bhikkhave, subhumiyaṃ cātu-m-mahā-pathe mahā-nigrodho samantā pakkhīnaṃ paṭisaraṇaṃ hoti,||<br />
					evam <a id="pg43"><span class="f2 g"><b>[43]</b></span></a> eva kho bhikkhave saddho kula-putto bahuno janassa paṭisaraṇaṃ hoti||<br />
					bhikkhūnaṃ bhikkhunīnaṃ upasakānaṃ upāsikānan" ti.|| ||</p>

					<p>&nbsp;</p>

							<p class="f4 in2">Sākhā-patta-phal'ūpeto khandhimā va mahā-dumo,||<br />
							mūlavā phala-sampanno patiṭṭhā hoti pakkhinaṃ.||<br />
							Manorame āyatane sevanti naṃ vihaṇgamā,||<br />
							chāyaṃ chāy-atthikā yanti phalatthā phala-bhojino.||<br />
							Tath'eva sīlampannaṃ saddhaṃ purisa-puggalaṃ,||<br />
							nivāta-vuttiṃ atthaddhaṃ sorataṃ sakhilaṃ muduṃ||<br />
							vīta-rāgā vīta-dosā vīta-mohā anāsavā,||<br />
							puñña-k-khettāni lokasmiṃ sevanti tādisaṃ naraṃ.||<br />
							Te tassa dhammaṃ desenti sabba-dukkhā panūdanaṃ,||<br />
							yaṃ so dhammaṃ idhaññāya parinibbāti anāsavo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>