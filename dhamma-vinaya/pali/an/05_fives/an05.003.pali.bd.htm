<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 3. Five things that conduce to pain here and hereafter and five things that conduce to pleasure here and hereafter." />
<title>AN 5 3: Dukkha Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					I: Sekha-Bala Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p3">Sutta 3</a></h4>

					<h1>Dukkha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg3"><span class="f2 g"><b>[3]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.003.hare.pts.htm#p1">pts</a>][<a href="../../../../dhamma-vinaya/bd/an/05_fives/an05.003.olds.bd.htm#p1">olds</a>][<a href="../../../../dhamma-vinaya/wp/an/05_fives/an05.003.bodh.wp.htm">bodh</a>]</span> Pañcahi bhikkhave dhammehi samannāgato bhikkhu diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa bhedhā param maraṇā duggati pāṭikaŋkhā.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu assaddho hoti, ahiriko hoti, anottapī hoti, kusīto hoti, duppañño hoti.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu diṭṭhe'va dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ,||<br />
					kāyassa ca bhedā param maraṇā duggati pāṭikaŋkhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañcahi bhikkhave dhammehi samannāgato bhikkhu diṭṭhe'va dhamme sukhaɱ viharati avighātaɱ anupāyāsaɱ apariḷāhaɱ,||<br />
					kāyassa ca bhedā param maraṇā sugati pāṭikaŋkā.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu saddho hoti, hirimā hoti, ottapī hoti āraddha-viriyo hoti, paññavā hoti.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu diṭṭhe'va dhamme sukhaɱ viharati avighātaɱ anupāyāsaɱ apariḷāhaɱ,||<br />
					kāyassa ca bhedā param maraṇā sugati pāṭikaŋkhā ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>