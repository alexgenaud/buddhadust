<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 163. Qualifications for giving dissertations on five topics of Dhamma: ethical conduct, serenity (samadhi), wisdom (panna), freedom and knowing and seeing freedom." />
<title>AN 5: 163: Alaɱ-Sākaccha Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XVII. Āghāta Vaggo</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p163">Sutta 163</a></h4>

					<h1>Alaɱ-Sākaccha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg190"><span class="f2 g"><b>[190]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.163.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti te bhikkhū Sāriputassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4"><a id="pg191"><span class="f2 g"><b>[191]</b></span></a> "Pañcah'avuso dhammehi samannāgato bhikkhu alaɱ-sākaccho sabrahma-cārīnaɱ.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu attanā ca sīla-sampanno hoti,||<br />
					sīla-sampadāya-kathāya ca āgataɱ pañhaɱ vyākattā hoti.|| ||</p>

					<p class="ctr c">&#9632;</p>

					<p class="f4">Attanā ca samādhi-sampanno hoti,||<br />
					samādhi-sampadāya kathāya ca āgataɱ pañhaɱ vyākattā hoti.|| ||</p>

					<p class="ctr c">&#9632;</p>

					<p class="f4">Attanā ca paññā-sampanno hoti,||<br />
					paññā-sampadāya kathāya ca āgataɱ pañhaɱ vyākattā hoti.|| ||</p>

					<p class="ctr c">&#9632;</p>

					<p class="f4">Attanā ca vimutti-sampanno hoti,||<br />
					vimutti-sampadāya kathāya ca āgataɱ pañhaɱ vyākattā hoti.|| ||</p>

					<p class="ctr c">&#9632;</p>

					<p class="f4">Attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadāya kathāya ca āgataɱ pañhaɱ vyākattā hoti.|| ||</p>

					<p class="f4">Imehi kho bhikkhave pañcahi dhammehi samannāgato bhikkhu alaɱ-sākaccho sabrahma-cārīnanti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>