<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 192. Brahman Dona comes to Gotama intending to criticize him for not rising up for Brahmins and is given an education as to various sorts of Brahmins." />
<title>AN 5 192: Doṇa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					XX. Brāhmaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p192">Sutta 192</a></h4>

					<h1>Doṇa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.192.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Doṇo brahmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Doṇo brāhmaṇo Bhagavantaṃ etad avoca:|| ||</p>

					<p class="f4">2. "Sutaṃ me taṃ bho Gotama:|| ||</p>

					<p class="f4">'Na Samaṇo Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimanteti' ti.|| ||</p>

					<p class="f4">Tayidaṃ bho Gotama tath'eva,||<br />
					na hi bhavaṃ Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā||<br />
					paccuṭṭheti vā||<br />
					āsanena vā nimantetī.|| ||</p>

					<p class="f4">Tayidaṃ bho Gotama na sampannam evā" ti.|| ||</p>

					<p class="f4">"Tvam pi no Doṇa, brāhmaṇo paṭijānāsī" ti?|| ||</p>

					<p class="f4">"Yaṃ hi taṃ bho Gotama sammā vadamāno vadeyya:|| ||</p>

					<p class="f4">'Brahmaṇo ubhato sujāto mātito ca pitito ca,||<br />
					saṃsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena,||<br />
					ajjhāyako manta-dharo,||<br />
					tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihā-sapañca-mānaṃ,||<br />
					padako veyyākaraṇo,||<br />
					lokāyata mahā-purisa-lakkhaṇesu anavayo" ti|| ||</p>

					<p class="f4">mam'eva taṃ bho Gotama sammā vadamāno vadeyya.|| ||</p>

					<p class="f4">Ahaṃ hi bho Gotama brahmaṇo ubhato sujāto mātito ca pitito ca,||<br />
					saṃsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena,||<br />
					ajjhāyako manta-dharo,||<br />
					tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihā-sapañca-mānaṃ,||<br />
					padako veyyākaraṇo,||<br />
					lokāyata mahā-purisa-lakkhaṇesu anavayo" ti.|| ||</p>

					<p class="f4">"Ye kho te Doṇa, brahmaṇānaṃ pub- <a id="pg224"><span class="f2 g"><b>[224]</b></span></a> bakā isayo||<br />
					mantānaṃ kattāro mantānaṃ pavattāro,||<br />
					yesañ c'idaṃ etarahi brahmaṇā porāṇaṃ manta-padaṃ gītaṃ pavuttaṃ samīhitaṃ tad anugāyanti,||<br />
					tad anubhāsanti,||<br />
					bhāsitam anubhāsanti,||<br />
					sajjhāyitam anusajjhāyanti,||<br />
					vācitam anuvācenti,||<br />
					seyyath'īdaṃ:||<br />
					Aṭṭako,||<br />
					Vāmako,||<br />
					Vāmadevo,||<br />
					Vessāmitto,||<br />
					Yamadaggi,||<br />
					Aṇgīraso,||<br />
					Bhāradvājo,||<br />
					Vāseṭṭho,||<br />
					Kassapo,||<br />
					Bhagu||<br />
					tyāssu me pañca brahmaṇe paññāpenti:||<br />
					brahmasamaṃ,||<br />
					devasamaṃ,||<br />
					mariyādaṃ,||<br />
					sambhinna-mariyādaṃ,||<br />
					brāhmaṇa caṇḍālaṃ yeva pañcamaṃ.|| ||</p>

					<p class="f4">Tesaṃ tvaṃ Doṇa katamo" ti?|| ||</p>

					<p class="f4">"Na kho mayaṃ bho Gotama,||<br />
					ime pañca brāhmaṇe jānāma||<br />
					atha kho mayaṃ brāhmaṇā tv'eva jānāma.|| ||</p>

					<p class="f4">Sādhu me bhavaṃ Gotamo tathā dhammaṃ desetu,||<br />
					yathā ahaṃ ime pañca brāhmaṇe jāneyyan" ti.|| ||</p>

					<p class="f4">"Tena hi brahmaṇa suṇāhi,||<br />
					sādhukaṃ mana-sikarohi,||<br />
					bhāsissāmī" ti.|| ||</p>

					<p class="f4">"Evaṃ bho" ti kho Doṇo brahmaṇo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "Kathañ ca Doṇa, brāhmaṇo brahmasamo hoti?|| ||</p>

					<p class="f4">Idha Doṇa brahmaṇo ubhato sujāto mātito ca pitito ca,||<br />
					saṃsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa vassāni komāra-Brahma-cariyaṃ carati mante adhīya-māno,||<br />
					aṭṭha-cattāḷīsa vassāni komāra-Brahma-cariyaṃ caritvā mante adhīyitvā ācariyassa ācariya-dhanaṃ pariyesati dhammen'eva,||<br />
					no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4"><a id="pg225"><span class="f2 g"><b>[225]</b></span></a> N'eva kasiyā,||<br />
					na vaṇijjāya,||<br />
					na go-rakkhena,||<br />
					na issatthena||<br />
					na rāja-porisena||<br />
					na sippañññatarena,||<br />
					kevalaṃ bhikkhācariyāya kapālaṃ anatimañña-māno.|| ||</p>

					<p class="f4">So ācariyassa ācariya dhanaṃ niyyādetvā kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno mettā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhī sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhī sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Muditā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhī sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhī sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">So ime cattāro brahma-vihāre bhāvetvā kāyassa bhedā param maraṇā sugatiṃ Brahma-lokaṃ uppajjati.|| ||</p>

					<p class="f4">Evaṃ kho Doṇa brāhmaṇo brahmasamo hoti.|| ||</p>

					<p class="ctr c">&#9632;</p>

					<p class="f4">4. Katañ ca Doṇa brāhmaṇo devasamo hoti?|| ||</p>

					<p class="f4">Idha Doṇa brāhmaṇo ubhato sujāto mātito ca pitito ca,||<br />
					saṃsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa vassāni komāra-Brahma-cariyaṃ carati mante adhīya-māno,||<br />
					aṭṭha-cattāḷīsa vassāni komāra-Brahma-cariyaṃ caritvā mante adhīyitvā ācariyassa ācariya-dhanaṃ pariyesati dhammen'eva,||<br />
					no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kasiyā,||<br />
					na vaṇijjāya,||<br />
					na go-rakkhena,||<br />
					na issatthena||<br />
					na rāja-porisena||<br />
					na sippañññatarena,||<br />
					kevalaṃ bhikkhācariyāya <a id="pg226"><span class="f2 g"><b>[226]</b></span></a> kapālaṃ anatimañña-māno.|| ||</p>

					<p class="f4">So ācariyassa ācariya-dhanaṃ nīyādetvā dāraṃ pariyesati dhammen'eva no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kayena,||<br />
					na vikkayena,||<br />
					brāhmaṇiṃ yeva udakūpassaṭṭhaṃ.|| ||</p>

					<p class="f4">So brāhmaṇiṃ yeva gacchati||<br />
					na khattiyiṃ,||<br />
					na vessiṃ,||<br />
					na suddiṃ,||<br />
					na caṇḍāliṃ,||<br />
					na nesādiṃ,||<br />
					na veṇiṃ,||<br />
					na rathakāriṃ,||<br />
					na pukkusiṃ gacchati,||<br />
					na gabbhiniṃ gacchati,||<br />
					na pāyamānaṃ gacchati,||<br />
					na anutuniṃ gacchati.|| ||</p>

					<p class="f4">Kasmā ca Doṇa brāhmaṇo na gabbhiniṃ gacchati?|| ||</p>

					<p class="f4">Sace Doṇa brāhmaṇo gabhiniṃ gacchati,||<br />
					atimīḷhajo nāma so hoti māṇavako vā māṇavikā vā,||<br />
					tasmā Doṇa brāhmaṇo na gabbhiniṃ gacchati.|| ||</p>

					<p class="f4">Kasmā ca Doṇa brahmaṇo na pāyamānaṃ gacchati?|| ||</p>

					<p class="f4">Sace Doṇa brāhmaṇo pāyamānaṃ gacchati,||<br />
					asuci-paṭipīto nāma so hoti māṇavako vā māṇavikā vā,||<br />
					tasmā Doṇa brāhmaṇo na pāyamānaṃ gacchati.|| ||</p>

					<p class="f4">Kasmā ca Doṇa brāhmaṇo na anutuniṃ gacchati?|| ||</p>

					<p class="f4">Sace Doṇa brāhmaṇo anutuniṃ gacchati,||<br />
					tassa sā hoti brāhmaṇī n'eva kāmatthā na davatthā na ratatthā,||<br />
					pajatthā'va brāhmaṇassa brāhmaṇī hoti.|| ||</p>

					<p class="f4">So mithunaṃ uppādetvā kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ jhānaṃ upasampajja viharati,|| ||</p>

					<p class="f4">Vitakka-vicārānam vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ jhānaṃ upasampajja viharati,|| ||</p>

					<p class="f4">Pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhaṃ ca kāyena paṭisaṃvedeti||<br />
					yaṃ taṃ ariyā ācikkhanti||<br />
					'upekkhako satimā sukha-vihāri' ti||<br />
					tatiyaṃ jhānaṃ upasampajja viharati,|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe'va somanassa-domanassānaṃ atthaṇgamā||<br />
					adukkha-m-asukhaṃ upekkhā-sati-pārisuddhiṃ||<br />
					catutthaṃ jhānaṃ upasampajja viharati.|| ||</p>

					<p class="f4">So ime cattāro jhāne bhāvetvā kāyassa <a id="pg227"><span class="f2 g"><b>[227]</b></span></a> bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Evaṃ kho Doṇa brāhmaṇo devasamo hoti.|| ||</p>

					<p class="ctr c">&#9632;</p>

					<p class="f4">5. Kathañ ca Doṇa, brahmaṇo mariyādo hoti?|| ||</p>

					<p class="f4">Idha Doṇa brāhmaṇo ubhato sujāto mātito ca pitito ca,||<br />
					saṃsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa-vassāni komāra-Brahma-cariyaṃ carati mante adhīya-māno,||<br />
					aṭṭha-cattāḷīsa-vassāni komāra-Brahma-cariyaṃ caritvā mante adhīyitvā ācariyassa ācariya-dhanaṃ pariyesati dhammen'eva,||<br />
					no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kasiyā,||<br />
					na vaṇijjāya,||<br />
					na go-rakkhena,||<br />
					na issatthena||<br />
					na rāja-porisena||<br />
					na sippañññatarena,||<br />
					kevalaṃ bhikkhācariyāya kapālaṃ anatimañña-māno.|| ||</p>

					<p class="f4">So ācariyassa ācariya-dhanaṃ nīyādetvā dāraṃ pariyesati dhammen'eva no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kayena,||<br />
					na vikkayena,||<br />
					brāhmaṇiṃ yeva udakūpassaṭṭhaṃ.|| ||</p>

					<p class="f4">So brāhmaṇiṃ yeva gacchati||<br />
					na khattiyiṃ,||<br />
					na vessiṃ,||<br />
					na suddiṃ,||<br />
					na caṇḍāliṃ,||<br />
					na nesādiṃ,||<br />
					na veṇiṃ,||<br />
					na rathakāriṃ,||<br />
					na pukkusiṃ gacchati,||<br />
					na gabbhiniṃ gacchati,||<br />
					na pāyamānaṃ gacchati,||<br />
					na anutuniṃ gacchati.|| ||</p>

					<p class="f4">Kasmā ca Doṇa brāhmaṇo na gabbhiniṃ gacchati?|| ||</p>

					<p class="f4">Sace Doṇa brāhmaṇo gabhiniṃ gacchati,||<br />
					atimīḷhajo nāma so hoti māṇavako vā māṇavikā vā,||<br />
					tasmā Doṇa brāhmaṇo na gabbhiniṃ gacchati.|| ||</p>

					<p class="f4">Kasmā ca Doṇa brahmaṇo na pāyamānaṃ gacchati?|| ||</p>

					<p class="f4">Sace Doṇa brāhmaṇo pāyamānaṃ gacchati,||<br />
					asuci-paṭipīto nāma so hoti māṇavako vā māṇavikā vā,||<br />
					tasmā Doṇa brāhmaṇo na pāyamānaṃ gacchati.|| ||</p>

					<p class="f4">Kasmā ca Doṇa brāhmaṇo na anutuniṃ gacchati?|| ||</p>

					<p class="f4">Sace Doṇa brāhmaṇo anutuniṃ gacchati,||<br />
					tassa sā hoti brāhmaṇī n'eva kāmatthā na davatthā na ratatthā,||<br />
					pajatthā'va brāhmaṇassa brāhmaṇī hoti.|| ||</p>

					<p class="f4">So mithunaṃ uppādetvā tam eva puttassādaṃ nikāmaya-māno kuṭumbaṃ ajjhā-vasati,||<br />
					na agārasmā anagāriyaṃ pabbajati.|| ||</p>

					<p class="f4">Yāva porāṇānaṃ brahmaṇānaṃ mariyādā,||<br />
					tattha tiṭṭhati,||<br />
					taṃ na vītikkamati.|| ||</p>

					<p class="f4">'Yāva porāṇānaṃ brāhmaṇānaṃ mariyādo tattha brāhmaṇo ṭhito taṃ na vītikkamatī' ti kho Doṇa,||<br />
					tasmā 'brāhmaṇo mariyādo' ti vuccati.|| ||</p>

					<p class="f4">Evaṃ kho Doṇa brāhmaṇo mariyādo hoti.|| ||</p>

					<p class="ctr c">&#9632;</p>

					<p class="f4">6. Kathañ ca Doṇa, brāhmaṇo sambhinna-mariyādo hoti?|| ||</p>

					<p class="f4"><a id="pg228"><span class="f2 g"><b>[228]</b></span></a> Idha Doṇa brāhmaṇo ubhato sujāto mātito ca pitito ca,||<br />
					saṃsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa-vassāni komāra-Brahma-cariyaṃ carati mante adhīya-māno,||<br />
					aṭṭha-cattāḷīsa-vassāni komāra-Brahma-cariyaṃ caritvā mante adhīyitvā ācariyassa ācariya-dhanaṃ pariyesati,||<br />
					dhammen'eva no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kasiyā,||<br />
					na vaṇijjāya,||<br />
					na go-rakkhena,||<br />
					na issatthena||<br />
					na rāja-porisena||<br />
					na sippañññatarena,||<br />
					kevalaṃ bhikkhācariyāya kapālaṃ anatimañña-māno.|| ||</p>

					<p class="f4">So ācariyassa ācariya-dhanaṃ nīyādetvā dāraṃ pariyesati||<br />
					dhammena pi||<br />
					adhammena pi||<br />
					kayena pi||<br />
					vikkayena pi||<br />
					brāhmaṇim pi udakūpassaṭṭhaṃ.|| ||</p>

					<p class="f4">So brāhmaṇim pi gacchati,||<br />
					khattiyim pi gacchati,||<br />
					vessim pi gacchati,||<br />
					suddim pi gacchati,||<br />
					caṇḍālim pi gacchati,||<br />
					nesādim pi gacchati,||<br />
					veṇim pi gacchati,||<br />
					rathakārim pi gacchati,||<br />
					pukkusim pi gacchati,||<br />
					gabhinim pi gacchati,||<br />
					pāyamānam pi gacchati,||<br />
					utunim pi gacchati,||<br />
					anutunim pi gacchati.|| ||</p>

					<p class="f4">Tassa sā hoti brāhmaṇi kāmatthā pi davatthā pi ratatthā pi,||<br />
					pajatthā pi brāhmaṇassa brāhmaṇī hoti.|| ||</p>

					<p class="f4">Yāva porāṇānaṃ brahmaṇānaṃ mariyādā,||<br />
					tattha na tiṭṭhati,||<br />
					taṃ vītikkamati.|| ||</p>

					<p class="f4">'Yāva porāṇānaṃ brāhmaṇānaṃ mariyādā,||<br />
					tattha brāhmaṇo na ṭhito taṃ vītikkamatī' ti kho Doṇa,||<br />
					tasmā "brāhmaṇo sambhinna-mariyādo" ti vuccati.|| ||</p>

					<p class="f4">Evaṃ kho Doṇa brahmaṇo sambhinna-mariyādo hoti.|| ||</p>

					<p class="ctr c">&#9632;</p>

					<p class="f4">7. Kathañ ca Doṇa, brāhmaṇo brāhmaṇa-caṇḍālo hoti?|| ||</p>

					<p class="f4">Idha Doṇa brāhmaṇo ubhato sujāto mātito ca pitito ca,||<br />
					saṃsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa vas- <a id="pg229"><span class="f2 g"><b>[229]</b></span></a> sāni koMāraṃ Brahma-cariyaṃ carati mante adhīya-māno,||<br />
					aṭṭha-cattāḷīsa-vassāni koMāraṃ Brahma-cariyaṃ caritvā mante adhīyitvā ācariyassa ācariya-dhanaṃ pariyesati||<br />
					dhammena pi||<br />
					adhammena pi||<br />
					kasiyā pi||<br />
					vaṇijjāya pi||<br />
					go-rakkhena pi||<br />
					issatthena pi||<br />
					rāja-porisena pi||<br />
					sipp'aññatarena pi||<br />
					kevalam pi||<br />
					bhikkhācariyāya kapālaṃ anatimañña-māno.|| ||</p>

					<p class="f4">So ācariyassa ācariya-dhanaṃ nīyādetvā dāraṃ pariyesati||<br />
					dhammena pi||<br />
					adhammena pi||<br />
					kayena pi||<br />
					vikkayena pi||<br />
					udakupassaṭṭhaṃ.|| ||</p>

					<p class="f4">So brāhmaṇim pi gacchati,||<br />
					khattiyim pi gacchati,||<br />
					vessim pi gacchati,||<br />
					suddim pi gacchati,||<br />
					caṇḍālim pi gacchati,||<br />
					nesādim pi gacchati,||<br />
					veṇim pi gacchati||<br />
					rathakārim pi gacchati,||<br />
					pukkusim pi gacchati,||<br />
					gabhinim pi gacchati,||<br />
					pāyamānam pi gacchati,||<br />
					utunim pi gacchati,||<br />
					anutunim pi gacchati.|| ||</p>

					<p class="f4">Tassa sā hoti brāhmaṇī||<br />
					kāmatthā pi,||<br />
					davatthā pi,||<br />
					ratatthā pi,||<br />
					pajatthā pi,||<br />
					brāhmaṇassa brāhmaṇī hoti.|| ||</p>

					<p class="f4">So sabba-kammehi jīvikaṃ kappeti.|| ||</p>

					<p class="f4">Tam enaṃ brāhmaṇā evam āhaṃsu:|| ||</p>

					<p class="f4">'Kasmā bhavaṃ brāhmaṇo paṭijānamāno sabba-kammehi jīvikaṃ kappeti' ti?|| ||</p>

					<p class="f4">So evam āha:|| ||</p>

					<p class="f4">'Seyyathā pi bho aggi sucim pi dahati,||<br />
					asucim pi dahati||<br />
					na ca tena aggi upalippati,||<br />
					evam eva kho bho sabba-kammehi ce pi brāhmaṇo jīvikaṃ kappeti,||<br />
					na ca tena brāhmaṇo upalippa' ti.|| ||</p>

					<p class="f4">'Sabbakammehi jīvikaṃ kappetī' ti kho Doṇa,||<br />
					tasmā brāhmaṇo 'brāhmaṇa-caṇḍālo' ti vuccati.|| ||</p>

					<p class="f4">Evaṃ kho Doṇa brāhmaṇo brāhmaṇa-caṇḍālo hoti.|| ||</p>

					<p class="ctr c">&#9632;</p>

					<p class="f4">8. Ye kho Doṇa brāhmaṇānaṃ pubbakā isayo||<br />
					mantānaṃ kattāro mantānaṃ pavattāro,||<br />
					yesañ c'idaṃ etarahi brahmaṇā porāṇaṃ manta-padaṃ gītaṃ pavuttaṃ samīhitaṃ tad anugāyanti,||<br />
					tad anubhāsanti,||<br />
					bhāsitam anubhāsanti,||<br />
					sajjhāyitam anusajjhāyanti,||<br />
					vācitam anuvācenti,||<br />
					seyyath'īdaṃ:||<br />
					Aṭṭako,||<br />
					Vāmako,||<br />
					Vāmadevo,||<br />
					Vessāmitto,||<br />
					Yamadaggi,||<br />
					Aṇgīraso,||<br />
					Bhāradvājo,||<br />
					Vā- <a id="pg230"><span class="f2 g"><b>[230]</b></span></a> seṭṭho,||<br />
					Kassapo,||<br />
					Bhagu||<br />
					tyāssu me pañca brahmaṇe paññāpenti:||<br />
					brahmasamaṃ,||<br />
					devasamaṃ,||<br />
					mariyādaṃ,||<br />
					sambhinna-mariyādaṃ,||<br />
					brāhmaṇa caṇḍālaṃ yeva pañcamaṃ.|| ||</p>

					<p class="f4">Tesaṃ tvaṃ Doṇa katamo" ti?|| ||</p>

					<p class="f4">"Evaṃ sante mayaṃ bho Gotama brāhmaṇa-caṇḍālam pi na purema.|| ||</p>

					<p class="f4">Abhikkantaṃ bho Gotama||<br />
					abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					tela pajjotaṃ vā dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca:||<br />
					upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>