<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 192. Brahman Dona comes to Gotama intending to criticize him for not rising up for Brahmins and is given an education as to various sorts of Brahmins." />
<title>AN 5 192: Doṇa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XX. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p192">Sutta 192</a></h4>

					<h1>Doṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.192.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Doṇo brahmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Doṇo brāhmaṇo Bhagavantaɱ etad avoca:|| ||</p>

					<p class="f4">2. "Sutaɱ me taɱ bho Gotama:|| ||</p>

					<p class="f4">'Na Samaṇo Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā paccuṭṭheti vā āsanena vā nimanteti' ti.|| ||</p>

					<p class="f4">Tayidaɱ bho Gotama tath'eva,||<br />
					na hi bhavaɱ Gotamo brāhmaṇe jiṇṇe vuddhe mahallake addhagate vayo-anuppatte abhivādeti vā||<br />
					paccuṭṭheti vā||<br />
					āsanena vā nimantetī.|| ||</p>

					<p class="f4">Tayidaɱ bho Gotama na sampannam evā" ti.|| ||</p>

					<p class="f4">"Tvam pi no Doṇa, brāhmaṇo paṭijānāsī" ti?|| ||</p>

					<p class="f4">"Yaɱ hi taɱ bho Gotama sammā vadamāno vadeyya:|| ||</p>

					<p class="f4">'Brahmaṇo ubhato sujāto mātito ca pitito ca,||<br />
					saɱsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena,||<br />
					ajjhāyako manta-dharo,||<br />
					tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihā-sapañca-mānaɱ,||<br />
					padako veyyā-karaṇo,||<br />
					lokāyata mahā-purisa-lakkhaṇesu anavayo" ti|| ||</p>

					<p class="f4">mam'eva taɱ bho Gotama sammā vadamāno vadeyya.|| ||</p>

					<p class="f4">Ahaɱ hi bho Gotama brahmaṇo ubhato sujāto mātito ca pitito ca,||<br />
					saɱsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena,||<br />
					ajjhāyako manta-dharo,||<br />
					tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihā-sapañca-mānaɱ,||<br />
					padako veyyā-karaṇo,||<br />
					lokāyata mahā-purisa-lakkhaṇesu anavayo" ti.|| ||</p>

					<p class="f4">"Ye kho te Doṇa, brahmaṇānaɱ pub- <a id="pg224"><span class="f2 g"><b>[224]</b></span></a> bakā isayo||<br />
					mantānaɱ kattāro mantānaɱ pavattāro,||<br />
					yesañ c'idaɱ etarahi brahmaṇā porāṇaɱ manta-padaɱ gītaɱ pavuttaɱ samīhitaɱ tad anugāyanti,||<br />
					tad anubhāsanti,||<br />
					bhāsitam anubhāsanti,||<br />
					sajjhāyitam anusajjhāyanti,||<br />
					vācitam anuvācenti,||<br />
					seyyath'īdaɱ:||<br />
					Aṭṭako,||<br />
					Vāmako,||<br />
					Vāmadevo,||<br />
					Vessāmitto,||<br />
					Yamadaggi,||<br />
					Aŋgīraso,||<br />
					Bhāradvājo,||<br />
					Vāseṭṭho,||<br />
					Kassapo,||<br />
					Bhagu||<br />
					tyāssu me pañca brahmaṇe paññā-penti:||<br />
					brahmasamaɱ,||<br />
					devasamaɱ,||<br />
					mariyādaɱ,||<br />
					sambhinna-mariyādaɱ,||<br />
					brāhmaṇa caṇḍālaɱ yeva pañcamaɱ.|| ||</p>

					<p class="f4">Tesaɱ tvaɱ Doṇa katamo" ti?|| ||</p>

					<p class="f4">"Na kho mayaɱ bho Gotama,||<br />
					ime pañca brāhmaṇe jānāma||<br />
					atha kho mayaɱ brāhmaṇā tv'eva jānāma.|| ||</p>

					<p class="f4">Sādhu me bhavaɱ Gotamo tathā dhammaɱ desetu,||<br />
					yathā ahaɱ ime pañca brāhmaṇe jāneyyan" ti.|| ||</p>

					<p class="f4">"Tena hi brahmaṇa suṇāhi,||<br />
					sādhukaɱ mana-sikarohi,||<br />
					bhāsissāmī" ti.|| ||</p>

					<p class="f4">"Evaɱ bho" ti kho Doṇo brahmaṇo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "Kathañ ca Doṇa, brāhmaṇo brahmasamo hoti?|| ||</p>

					<p class="f4">Idha Doṇa brahmaṇo ubhato sujāto mātito ca pitito ca,||<br />
					saɱsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa vassāni komāra-Brahma-cariyaɱ carati mante adhīya-māno,||<br />
					aṭṭha-cattāḷīsa vassāni komāra-Brahma-cariyaɱ caritvā mante adhīyitvā ācariyassa ācariya-dhanaɱ pariyesati dhammen'eva,||<br />
					no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4"><a id="pg225"><span class="f2 g"><b>[225]</b></span></a> N'eva kasiyā,||<br />
					na vaṇijjāya,||<br />
					na gorakkhena,||<br />
					na issatthena||<br />
					na rājaporisena||<br />
					na sippañññatarena,||<br />
					kevalaɱ bhikkhācariyāya kapālaɱ anatimañña-māno.|| ||</p>

					<p class="f4">So ācariyassa ācariya dhanaɱ niyyādetvā kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhī sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhī sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Muditā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhī sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhī sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">So ime cattāro brahma-vihāre bhāvetvā kāyassa bhedā param maraṇā sugatiɱ Brahma-lokaɱ uppajjati.|| ||</p>

					<p class="f4">Evaɱ kho Doṇa brāhmaṇo brahmasamo hoti.|| ||</p>

					<p class="ctr c">&#9632;</p>

					<p class="f4">4. Katañ ca Doṇa brāhmaṇo devasamo hoti?|| ||</p>

					<p class="f4">Idha Doṇa brāhmaṇo ubhato sujāto mātito ca pitito ca,||<br />
					saɱsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa vassāni komāra-Brahma-cariyaɱ carati mante adhīya-māno,||<br />
					aṭṭha-cattāḷīsa vassāni komāra-Brahma-cariyaɱ caritvā mante adhīyitvā ācariyassa ācariya-dhanaɱ pariyesati dhammen'eva,||<br />
					no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kasiyā,||<br />
					na vaṇijjāya,||<br />
					na gorakkhena,||<br />
					na issatthena||<br />
					na rājaporisena||<br />
					na sippañññatarena,||<br />
					kevalaɱ bhikkhācariyāya <a id="pg226"><span class="f2 g"><b>[226]</b></span></a> kapālaɱ anatimañña-māno.|| ||</p>

					<p class="f4">So ācariyassa ācariya-dhanaɱ nīyādetvā dāraɱ pariyesati dhammen'eva no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kayena,||<br />
					na vikkayena,||<br />
					brāhmaṇiɱ yeva udakūpassaṭṭhaɱ.|| ||</p>

					<p class="f4">So brāhmaṇiɱ yeva gacchati||<br />
					na khattiyiɱ,||<br />
					na vessiɱ,||<br />
					na suddiɱ,||<br />
					na caṇḍāliɱ,||<br />
					na nesādiɱ,||<br />
					na veṇiɱ,||<br />
					na rathakāriɱ,||<br />
					na pukkusiɱ gacchati,||<br />
					na gabbhiniɱ gacchati,||<br />
					na pāyamānaɱ gacchati,||<br />
					na anutuniɱ gacchati.|| ||</p>

					<p class="f4">Kasmā ca Doṇa brāhmaṇo na gabbhiniɱ gacchati?|| ||</p>

					<p class="f4">Sace Doṇa brāhmaṇo gabhiniɱ gacchati,||<br />
					atimīḷhajo nāma so hoti māṇavako vā māṇavikā vā,||<br />
					tasmā Doṇa brāhmaṇo na gabbhiniɱ gacchati.|| ||</p>

					<p class="f4">Kasmā ca Doṇa brahmaṇo na pāyamānaɱ gacchati?|| ||</p>

					<p class="f4">Sace Doṇa brāhmaṇo pāyamānaɱ gacchati,||<br />
					asuci-paṭipīto nāma so hoti māṇavako vā māṇavikā vā,||<br />
					tasmā Doṇa brāhmaṇo na pāyamānaɱ gacchati.|| ||</p>

					<p class="f4">Kasmā ca Doṇa brāhmaṇo na anutuniɱ gacchati?|| ||</p>

					<p class="f4">Sace Doṇa brāhmaṇo anutuniɱ gacchati,||<br />
					tassa sā hoti brāhmaṇī n'eva kāmatthā na davatthā na ratatthā,||<br />
					pajatthā'va brāhmaṇassa brāhmaṇī hoti.|| ||</p>

					<p class="f4">So mithunaɱ uppādetvā kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati,|| ||</p>

					<p class="f4">Vitakka-vicārānam vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati,|| ||</p>

					<p class="f4">Pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhaɱ ca kāyena paṭisaɱvedeti||<br />
					yaɱ taɱ ariyā ācikkhanti||<br />
					'upekkhako satimā sukha-vihāri' ti||<br />
					tatiyaɱ jhānaɱ upasampajja viharati,|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe'va somanassa-domanassānaɱ atthaŋ-gamā||<br />
					adukkha-m-asukhaɱ upekkhā-sati-pārisuddhiɱ||<br />
					catutthaɱ jhānaɱ upasampajja viharati.|| ||</p>

					<p class="f4">So ime cattāro jhāne bhāvetvā kāyassa <a id="pg227"><span class="f2 g"><b>[227]</b></span></a> bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Evaɱ kho Doṇa brāhmaṇo devasamo hoti.|| ||</p>

					<p class="ctr c">&#9632;</p>

					<p class="f4">5. Kathañ ca Doṇa, brahmaṇo mariyādo hoti?|| ||</p>

					<p class="f4">Idha Doṇa brāhmaṇo ubhato sujāto mātito ca pitito ca,||<br />
					saɱsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa-vassāni komāra-Brahma-cariyaɱ carati mante adhīya-māno,||<br />
					aṭṭha-cattāḷīsa-vassāni komāra-Brahma-cariyaɱ caritvā mante adhīyitvā ācariyassa ācariya-dhanaɱ pariyesati dhammen'eva,||<br />
					no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kasiyā,||<br />
					na vaṇijjāya,||<br />
					na gorakkhena,||<br />
					na issatthena||<br />
					na rājaporisena||<br />
					na sippañññatarena,||<br />
					kevalaɱ bhikkhācariyāya kapālaɱ anatimañña-māno.|| ||</p>

					<p class="f4">So ācariyassa ācariya-dhanaɱ nīyādetvā dāraɱ pariyesati dhammen'eva no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kayena,||<br />
					na vikkayena,||<br />
					brāhmaṇiɱ yeva udakūpassaṭṭhaɱ.|| ||</p>

					<p class="f4">So brāhmaṇiɱ yeva gacchati||<br />
					na khattiyiɱ,||<br />
					na vessiɱ,||<br />
					na suddiɱ,||<br />
					na caṇḍāliɱ,||<br />
					na nesādiɱ,||<br />
					na veṇiɱ,||<br />
					na rathakāriɱ,||<br />
					na pukkusiɱ gacchati,||<br />
					na gabbhiniɱ gacchati,||<br />
					na pāyamānaɱ gacchati,||<br />
					na anutuniɱ gacchati.|| ||</p>

					<p class="f4">Kasmā ca Doṇa brāhmaṇo na gabbhiniɱ gacchati?|| ||</p>

					<p class="f4">Sace Doṇa brāhmaṇo gabhiniɱ gacchati,||<br />
					atimīḷhajo nāma so hoti māṇavako vā māṇavikā vā,||<br />
					tasmā Doṇa brāhmaṇo na gabbhiniɱ gacchati.|| ||</p>

					<p class="f4">Kasmā ca Doṇa brahmaṇo na pāyamānaɱ gacchati?|| ||</p>

					<p class="f4">Sace Doṇa brāhmaṇo pāyamānaɱ gacchati,||<br />
					asuci-paṭipīto nāma so hoti māṇavako vā māṇavikā vā,||<br />
					tasmā Doṇa brāhmaṇo na pāyamānaɱ gacchati.|| ||</p>

					<p class="f4">Kasmā ca Doṇa brāhmaṇo na anutuniɱ gacchati?|| ||</p>

					<p class="f4">Sace Doṇa brāhmaṇo anutuniɱ gacchati,||<br />
					tassa sā hoti brāhmaṇī n'eva kāmatthā na davatthā na ratatthā,||<br />
					pajatthā'va brāhmaṇassa brāhmaṇī hoti.|| ||</p>

					<p class="f4">So mithunaɱ uppādetvā tam eva puttassādaɱ nikāmaya-māno kuṭumbaɱ ajjhāvasati,||<br />
					na agārasmā anagāriyaɱ pabbajati.|| ||</p>

					<p class="f4">Yāva porāṇānaɱ brahmaṇānaɱ mariyādā,||<br />
					tattha tiṭṭhati,||<br />
					taɱ na vītikkamati.|| ||</p>

					<p class="f4">'Yāva porāṇānaɱ brāhmaṇānaɱ mariyādo tattha brāhmaṇo ṭhito taɱ na vītikkamatī' ti kho Doṇa,||<br />
					tasmā 'brāhmaṇo mariyādo' ti vuccati.|| ||</p>

					<p class="f4">Evaɱ kho Doṇa brāhmaṇo mariyādo hoti.|| ||</p>

					<p class="ctr c">&#9632;</p>

					<p class="f4">6. Kathañ ca Doṇa, brāhmaṇo sambhinna-mariyādo hoti?|| ||</p>

					<p class="f4"><a id="pg228"><span class="f2 g"><b>[228]</b></span></a> Idha Doṇa brāhmaṇo ubhato sujāto mātito ca pitito ca,||<br />
					saɱsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa-vassāni komāra-Brahma-cariyaɱ carati mante adhīya-māno,||<br />
					aṭṭha-cattāḷīsa-vassāni komāra-Brahma-cariyaɱ caritvā mante adhīyitvā ācariyassa ācariya-dhanaɱ pariyesati,||<br />
					dhammen'eva no adhammena.|| ||</p>

					<p class="f4">Tattha ca Doṇa ko dhammo?|| ||</p>

					<p class="f4">N'eva kasiyā,||<br />
					na vaṇijjāya,||<br />
					na gorakkhena,||<br />
					na issatthena||<br />
					na rājaporisena||<br />
					na sippañññatarena,||<br />
					kevalaɱ bhikkhācariyāya kapālaɱ anatimañña-māno.|| ||</p>

					<p class="f4">So ācariyassa ācariya-dhanaɱ nīyādetvā dāraɱ pariyesati||<br />
					dhammena pi||<br />
					adhammena pi||<br />
					kayena pi||<br />
					vikkayena pi||<br />
					brāhmaṇim pi udakūpassaṭṭhaɱ.|| ||</p>

					<p class="f4">So brāhmaṇim pi gacchati,||<br />
					khattiyim pi gacchati,||<br />
					vessim pi gacchati,||<br />
					suddim pi gacchati,||<br />
					caṇḍālim pi gacchati,||<br />
					nesādim pi gacchati,||<br />
					veṇim pi gacchati,||<br />
					rathakārim pi gacchati,||<br />
					pukkusim pi gacchati,||<br />
					gabhinim pi gacchati,||<br />
					pāyamānam pi gacchati,||<br />
					utunim pi gacchati,||<br />
					anutunim pi gacchati.|| ||</p>

					<p class="f4">Tassa sā hoti brāhmaṇi kāmatthā pi davatthā pi ratatthā pi,||<br />
					pajatthā pi brāhmaṇassa brāhmaṇī hoti.|| ||</p>

					<p class="f4">Yāva porāṇānaɱ brahmaṇānaɱ mariyādā,||<br />
					tattha na tiṭṭhati,||<br />
					taɱ vītikkamati.|| ||</p>

					<p class="f4">'Yāva porāṇānaɱ brāhmaṇānaɱ mariyādā,||<br />
					tattha brāhmaṇo na ṭhito taɱ vītikkamatī' ti kho Doṇa,||<br />
					tasmā "brāhmaṇo sambhinna-mariyādo" ti vuccati.|| ||</p>

					<p class="f4">Evaɱ kho Doṇa brahmaṇo sambhinna-mariyādo hoti.|| ||</p>

					<p class="ctr c">&#9632;</p>

					<p class="f4">7. Kathañ ca Doṇa, brāhmaṇo brāhmaṇa-caṇḍālo hoti?|| ||</p>

					<p class="f4">Idha Doṇa brāhmaṇo ubhato sujāto mātito ca pitito ca,||<br />
					saɱsuddha-gahaṇiko yāva sattamā pitā-mah'ayugā,||<br />
					akkhitto anupakkuṭṭho jāti-vādena.|| ||</p>

					<p class="f4">So aṭṭha-cattāḷīsa vas- <a id="pg229"><span class="f2 g"><b>[229]</b></span></a> sāni koMāraɱ Brahma-cariyaɱ carati mante adhīya-māno,||<br />
					aṭṭha-cattāḷīsa-vassāni koMāraɱ Brahma-cariyaɱ caritvā mante adhīyitvā ācariyassa ācariya-dhanaɱ pariyesati||<br />
					dhammena pi||<br />
					adhammena pi||<br />
					kasiyā pi||<br />
					vaṇijjāya pi||<br />
					gorakkhena pi||<br />
					issatthena pi||<br />
					rājaporisena pi||<br />
					sippaññatarena pi||<br />
					kevalam pi||<br />
					bhikkhācariyāya kapālaɱ anatimañña-māno.|| ||</p>

					<p class="f4">So ācariyassa ācariya-dhanaɱ nīyādetvā dāraɱ pariyesati||<br />
					dhammena pi||<br />
					adhammena pi||<br />
					kayena pi||<br />
					vikkayena pi||<br />
					udakupassaṭṭhaɱ.|| ||</p>

					<p class="f4">So brāhmaṇim pi gacchati,||<br />
					khattiyim pi gacchati,||<br />
					vessim pi gacchati,||<br />
					suddim pi gacchati,||<br />
					caṇḍālim pi gacchati,||<br />
					nesādim pi gacchati,||<br />
					veṇim pi gacchati||<br />
					rathakārim pi gacchati,||<br />
					pukkusim pi gacchati,||<br />
					gabhinim pi gacchati,||<br />
					pāyamānam pi gacchati,||<br />
					utunim pi gacchati,||<br />
					anutunim pi gacchati.|| ||</p>

					<p class="f4">Tassa sā hoti brāhmaṇī||<br />
					kāmatthā pi,||<br />
					davatthā pi,||<br />
					ratatthā pi,||<br />
					pajatthā pi,||<br />
					brāhmaṇassa brāhmaṇī hoti.|| ||</p>

					<p class="f4">So sabba-kammehi jīvikaɱ kappeti.|| ||</p>

					<p class="f4">Tam enaɱ brāhmaṇā evam āhaɱsu:|| ||</p>

					<p class="f4">'Kasmā bhavaɱ brāhmaṇo paṭijānamāno sabba-kammehi jīvikaɱ kappeti' ti?|| ||</p>

					<p class="f4">So evam āha:|| ||</p>

					<p class="f4">'Seyyathā pi bho aggi sucim pi dahati,||<br />
					asucim pi dahati||<br />
					na ca tena aggi upalippati,||<br />
					evam eva kho bho sabba-kammehi ce pi brāhmaṇo jīvikaɱ kappeti,||<br />
					na ca tena brāhmaṇo upalippa' ti.|| ||</p>

					<p class="f4">'Sabbakammehi jīvikaɱ kappetī' ti kho Doṇa,||<br />
					tasmā brāhmaṇo 'brāhmaṇa-caṇḍālo' ti vuccati.|| ||</p>

					<p class="f4">Evaɱ kho Doṇa brāhmaṇo brāhmaṇa-caṇḍālo hoti.|| ||</p>

					<p class="ctr c">&#9632;</p>

					<p class="f4">8. Ye kho Doṇa brāhmaṇānaɱ pubbakā isayo||<br />
					mantānaɱ kattāro mantānaɱ pavattāro,||<br />
					yesañ c'idaɱ etarahi brahmaṇā porāṇaɱ manta-padaɱ gītaɱ pavuttaɱ samīhitaɱ tad anugāyanti,||<br />
					tad anubhāsanti,||<br />
					bhāsitam anubhāsanti,||<br />
					sajjhāyitam anusajjhāyanti,||<br />
					vācitam anuvācenti,||<br />
					seyyath'īdaɱ:||<br />
					Aṭṭako,||<br />
					Vāmako,||<br />
					Vāmadevo,||<br />
					Vessāmitto,||<br />
					Yamadaggi,||<br />
					Aŋgīraso,||<br />
					Bhāradvājo,||<br />
					Vā- <a id="pg230"><span class="f2 g"><b>[230]</b></span></a> seṭṭho,||<br />
					Kassapo,||<br />
					Bhagu||<br />
					tyāssu me pañca brahmaṇe paññā-penti:||<br />
					brahmasamaɱ,||<br />
					devasamaɱ,||<br />
					mariyādaɱ,||<br />
					sambhinna-mariyādaɱ,||<br />
					brāhmaṇa caṇḍālaɱ yeva pañcamaɱ.|| ||</p>

					<p class="f4">Tesaɱ tvaɱ Doṇa katamo" ti?|| ||</p>

					<p class="f4">"Evaɱ sante mayaɱ bho Gotama brāhmaṇa-caṇḍālam pi na purema.|| ||</p>

					<p class="f4">Abhikkantaɱ bho Gotama||<br />
					abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					tela pajjotaɱ vā dhāreyya,||<br />
					'cakkhu-manto rūpāni dakkhintī' ti.|| ||</p>

					<p class="f4">Evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi Dhammañ ca bhikkhu-sanghañ ca:||<br />
					upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatanti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>