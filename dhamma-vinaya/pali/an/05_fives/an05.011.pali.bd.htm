<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 11.  The Buddha claims to have discovered and mastered things that had not been heard of before. He then states that faith, sense of shame, fear-of-blame, energy and wisdom are Powers of one who has 'got it' and that it is because he possesses these Powers, of those who have 'got it', he claims the place of chief." />
<title>AN 5 11: Tathāgata Bala Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					II: Bala Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p11">Sutta 11</a></h4>

					<h1>Tathāgata Bala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.011.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.011.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Pubibāhaɱ bhikkhave ananussutesu dhammesu abhiññā-vosāna pāramippatto paṭijānāmi.|| ||</p>

					<p class="f4">Pañc'imāni bhikkhave Tathāgatassa Tathāgata-balāni yehi balehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4"><a id="pg10"><span class="f2 g"><b>[10]</b></span></a> Katamāni pañca?|| ||</p>

					<p class="f4">Saddhā-balaɱ,||<br />
					hiri-balaɱ,||<br />
					ottappa-balaɱ,||<br />
					viriya-balaɱ,||<br />
					paññā-balaɱ.|| ||</p>

					<p class="f4">Imāni kho bhikkhave pañca Tathāgatassa Tathāgata-balāni yehi balehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatenti ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>