<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 99. The Buddha teaches the need to act skillfully in even the smallest things by way of comparing the way he teaches Dhamma with the way the Lion strikes at even the smallest game, that is, with consummate skill." />
<title>AN 5: 99: Siha Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					10. Kakudha Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p99">Sutta 99</a></h4>

					<h1>Sīha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg121"><span class="f2 g"><b>[121]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.099.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Sīho bhikkhave miga-rājā sāyaṇha-samayaɱ āsayā ni-k-khamati||<br />
					āsayā ni-k-khamitvā vijamhati||<br />
					vijamhitvā samannā catuddisaɱ anuviloketi||<br />
					samantā catuddisaɱ anuviloketvā ti-k-khattuɱ sīha-nādaɱ nadati||<br />
					ti-k-khattuɱ sīha-nanādaɱ naditvā gocarāya pakkamati.|| ||</p>

					<p class="f4">So hatthissa ce pi pahāraɱ deti,||<br />
					sakkaccaɱ yeva pahāraɱ deti||<br />
					no asakkaccaɱ.|| ||</p>

					<p class="f4">Mahisassa ce pi pahāraɱ deti,||<br />
					sakkaccaɱ yeva pahāraɱ deti||<br />
					no asakkaccaɱ.|| ||</p>

					<p class="f4">Gavassa ce pi pahāraɱ deti,||<br />
					sakkaccaɱ yeva pahāraɱ deti||<br />
					no asakkaccaɱ.|| ||</p>

					<p class="f4">Dipissa ce pi pahāraɱ deti,||<br />
					sakkaccaɱ yeva pahāraɱ deti||<br />
					no asakkaccaɱ.|| ||</p>

					<p class="f4">Kudda- <a id="pg122"><span class="f2 g"><b>[122]</b></span></a> kānaɱ ce pi pāṇānaɱ pahāraɱ deti,||<br />
					annamaso sasaviḷārānam pi,||<br />
					sakkaccaɱ yeva pahāraɱ deti||<br />
					no asakkaccaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Mā me yogga-patho nassā ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Siho' ti kho bhikkhave,||<br />
					Tathāgatass'etaɱ adhivacanaɱ arahato Sammā Sambuddhassa.|| ||</p>

					<p class="f4">Yaɱ kho bhikkhave Tathāgato parisāya dhammaɱ deseti,||<br />
					idam assa hoti sīha-nādasmiɱ.|| ||</p>

					<p class="f4">Bhikkhunaɱ ce pi bhikkhave Tathāgato dhammaɱ deseti,||<br />
					sakkaccaɱ yeva Tathāgato dhammaɱ deseti||<br />
					no asakkaccaɱ.|| ||</p>

					<p class="f4">Bhikkhunīnaɱ ce pi bhikkhave Tathāgato dhammaɱ deseti||<br />
					sakkaccaɱ yeva Tathāgato dhammaɱ deseti||<br />
					no asakkaccaɱ|| ||</p>

					<p class="f4">Upāsakānaɱ ce pi bhikkhave Tathāgato dhammaɱ deseti,||<br />
					sakkaccaɱ yeva Tathāgato dhammaɱ deseti||<br />
					no asakkaccaɱ.|| ||</p>

					<p class="f4">Upāsikānañ ce pi bhikkhave Tathāgato dhammaɱ deseti,||<br />
					sakkaccaɱ yeva Tathāgato dhammaɱ deseti||<br />
					no asakkaccaɱ.|| ||</p>

					<p class="f4">Puthujjanānaɱ ce pi bhikkhave Tathāgato dhammaɱ deseti||<br />
					antamaso annahāranesādānam pi,||<br />
					sakkaccaɱ yeva Tathāgato dhammaɱ deseti||<br />
					no asakkaccaɱta.|| ||</p>

					<p class="f4">Taɱ kissa hetu?|| ||</p>

					<p class="f4">Dhamma-garu bhikkhave Tathāgato Dhamma-gāravo" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>