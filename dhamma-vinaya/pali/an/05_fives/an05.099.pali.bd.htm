<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 99. The Buddha teaches the need to act skillfully in even the smallest things by way of comparing the way he teaches Dhamma with the way the Lion strikes at even the smallest game, that is, with consummate skill." />
<title>AN 5: 99: Siha Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					10. Kakudha Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p99">Sutta 99</a></h4>

					<h1>Sīha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg121"><span class="f2 g"><b>[121]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.099.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.099.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Sīho bhikkhave miga-rājā sāyaṇha-samayaṃ āsayā ni-k-khamati||<br />
					āsayā ni-k-khamitvā vijamhati||<br />
					vijamhitvā samannā catuddisaṃ anuviloketi||<br />
					samantā catuddisaṃ anuviloketvā ti-k-khattuṃ sīha-nādaṃ nadati||<br />
					ti-k-khattuṃ sīha-nanādaṃ naditvā gocarāya pakkamati.|| ||</p>

					<p class="f4">So hatthissa ce pi pahāraṃ deti,||<br />
					sakkaccaṃ yeva pahāraṃ deti||<br />
					no asakkaccaṃ.|| ||</p>

					<p class="f4">Mahisassa ce pi pahāraṃ deti,||<br />
					sakkaccaṃ yeva pahāraṃ deti||<br />
					no asakkaccaṃ.|| ||</p>

					<p class="f4">Gavassa ce pi pahāraṃ deti,||<br />
					sakkaccaṃ yeva pahāraṃ deti||<br />
					no asakkaccaṃ.|| ||</p>

					<p class="f4">Dipissa ce pi pahāraṃ deti,||<br />
					sakkaccaṃ yeva pahāraṃ deti||<br />
					no asakkaccaṃ.|| ||</p>

					<p class="f4">Kudda- <a id="pg122"><span class="f2 g"><b>[122]</b></span></a> kānaṃ ce pi pāṇānaṃ pahāraṃ deti,||<br />
					annamaso sasaviḷārānam pi,||<br />
					sakkaccaṃ yeva pahāraṃ deti||<br />
					no asakkaccaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Mā me yogga-patho nassā ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Siho' ti kho bhikkhave,||<br />
					Tathāgatass'etaṃ adhivacanaṃ arahato Sammā Sambuddhassa.|| ||</p>

					<p class="f4">Yaṃ kho bhikkhave Tathāgato parisāya dhammaṃ deseti,||<br />
					idam assa hoti sīha-nādasmiṃ.|| ||</p>

					<p class="f4">Bhikkhunaṃ ce pi bhikkhave Tathāgato dhammaṃ deseti,||<br />
					sakkaccaṃ yeva Tathāgato dhammaṃ deseti||<br />
					no asakkaccaṃ.|| ||</p>

					<p class="f4">Bhikkhunīnaṃ ce pi bhikkhave Tathāgato dhammaṃ deseti||<br />
					sakkaccaṃ yeva Tathāgato dhammaṃ deseti||<br />
					no asakkaccaṃ|| ||</p>

					<p class="f4">Upāsakānaṃ ce pi bhikkhave Tathāgato dhammaṃ deseti,||<br />
					sakkaccaṃ yeva Tathāgato dhammaṃ deseti||<br />
					no asakkaccaṃ.|| ||</p>

					<p class="f4">Upāsikānañ ce pi bhikkhave Tathāgato dhammaṃ deseti,||<br />
					sakkaccaṃ yeva Tathāgato dhammaṃ deseti||<br />
					no asakkaccaṃ.|| ||</p>

					<p class="f4">Puthujjanānaṃ ce pi bhikkhave Tathāgato dhammaṃ deseti||<br />
					antamaso annahāranesādānam pi,||<br />
					sakkaccaṃ yeva Tathāgato dhammaṃ deseti||<br />
					no asakkaccaṃta.|| ||</p>

					<p class="f4">Taṃ kissa hetu?|| ||</p>

					<p class="f4">Dhamma-garu bhikkhave Tathāgato Dhamma-gāravo" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>