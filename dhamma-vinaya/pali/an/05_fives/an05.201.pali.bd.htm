<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Fives, 201. Venerable Kimbila asks about the factors involved in the longevity of the Dhamma. Gotama gives Venerable Kimbala five reasons the True Dhamma will not last long and five reasons it will last long." />
<title>AN 5 201: Kimbila Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					XXI. Kimbila-Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p201">Sutta 201</a></h4>

					<h1>Kimbila Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg247"><span class="f2 g"><b>[247]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.201.hare.pts.htm#p1">pts</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Kimbilāyaṃ viharati, Veḷuvane.|| ||</p>

					<p class="f4">Atha kho āyasmā Kimbilo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisidī.|| ||</p>

					<p class="f4">Eka-m-antaṃ nisinno kho āyasmā Kimbilo Bhagavantaṃ etad avoca:|| ||</p>

					<p class="f4">2. 'Ko nu kho bhante hetu ko paccayo,||<br />
					yena Tathāgate parinibbute Sad'Dhammo na cira-ṭ-ṭhitiko hotī' ti?|| ||</p>

					<p class="f4">Idha Kimbila, Tathāgate parinibbute bhikkhu bhikkhuniyo upāsakā upāsikāyo||<br />
					satthari agāravā viharanti appatissā,||<br />
					Dhamme agāravā viharanti appatissā,||<br />
					saṅghe agāravā viharanti appatissā,||<br />
					sikkhāya agāravā viharanti appatissā,||<br />
					añña-maññaṃ agāravā viharanti appatissā.|| ||</p>

					<p class="f4">Ayaṃ kho Kimbila, hetu ayaṃ paccayo,||<br />
					yena Tathāgate parinibbute Sad'Dhammo na cira-ṭ-ṭhitiko hotī' ti.</p>

					<p class="f4">'Ko pana bhante, hetu ko paccayo,||<br />
					yena Tathāgate parinibbute Sad'Dhammo cira-ṭ-ṭhitiko hotī' ti?|| ||</p>

					<p class="f4">Idha Kimbila, Tathāgate parinibbute bhikkhu bhikkhuniyo upāsakā upāsikāyo||<br />
					satthari sagāravā viharanti sappatissā,||<br />
					Dhamme sagāravā viharanti sappatissā,||<br />
					saṅghe sagāravā viharanti sappatissā,||<br />
					sikkhāya sagāravā viharanti sappatissā,||<br />
					añña-maññaṃ sagāravā viharanti sappatissā.</p>

					<p class="f4">Ayaṃ kho Kimbila, hetu ayaṃ paccayo,||<br />
					yena Tathāgate parinibbute Sad'Dhammo cira-ṭ-ṭhitiko hotī' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>