<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 176. The Buddha and Sāriputta team up to teach Anāthapiṇḍika and his retinue of 500 lay disciples the advantages of seclusion." />
<title>AN 5 176: Pīti Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XVIII. Upāsaka Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p176">Sutta 176</a></h4>

					<h1>Pīti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg206"><span class="f2 g"><b>[206]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/05_fives/an05.176.than.ati.htm#p1">than</a>][<a href="../../../../dhamma-vinaya/pts/an/05_fives/an05.176.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati pañca-mattehi upāsaka-satehi parivuto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisidi.||<br />
					Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">2. Tumhe pi kho gahapati,<br />
					bhikkhu-sanghaɱ pacc'upaṭṭhitā cīvara-piṇḍa-pāta-senā-sanagilāna-paccay-abhesajja-parikkhārena.|| ||</p>

					<p class="f4">Na kho gahapati,<br />
					tāvataken'eva tuṭṭhi karaṇiyā:|| ||</p>

					<p class="f4">'Mayaɱ bhikkhu-sanghaɱ pacc'upaṭṭhitā<br />
					cīvara-piṇḍa-pāta-senā-sanagilāna-paccay-abhesajja-parikkhārenā' ti.|| ||</p>

					<p class="f4">Tasmā ti ha gahapati,<br />
					evaɱ sikkhitabbaɱ:|| ||</p>

					<p class="f4"><a id="pg207"><span class="f2 g"><b>[207]</b></span></a>3."Kinti mayaɱ kālena kālaɱ pavivekaɱ pītiɱ upasampajja vihareyyāmā" ti.|| ||</p>

					<p class="f4">Evaɱ hi vo gahapati sikkhitabban ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Evaɱ vutte āyasmā Sāriputto Bhagavantaɱ etad avoca:|| ||</p>

					<p class="f4">Acchariyaɱ bhante!|| ||</p>

					<p class="f4">Abbhutaɱ bhante!|| ||</p>

					<p class="f4">Yāva su-bhāsitatañ c'idaɱ bhante, Bhagavatā:-|| ||</p>

					<p class="f4">"Tumhe kho gahapati,<br />
					bhikkhu-sanghaɱ pacc'upaṭṭhitā<br />
					cīvara-piṇḍa-pāta-senā-sanagilāna-paccay-abhesajja-parikkhārena.|| ||</p>

					<p class="f4">Na kho gahapati tāvataken'eva tuṭṭhi karaṇiyā:|| ||</p>

					<p class="f4">'Mayaɱ bhikkhu-sanghaɱ pacc'upaṭṭhitā<br />
					cīvara-piṇḍa-pāta-senā-sanagilāna-paccay-abhesajja-parikkhārenā' ti.|| ||</p>

					<p class="f4">Tasmā ti ha gahapati,<br />
					evaɱ sikkhitabbaɱ:|| ||</p>

					<p class="f4">"Kinti mayaɱ kālena kālaɱ pavivekaɱ pītiɱ upasampajja vihareyyāmā' ti.|| ||</p>

					<p class="f4">Evaɱ hi vo gahapati,<br />
					sikkhitabban' ti.|| ||</p>

					<p class="ctr c">&#9632;</p>

					<p class="f4">Yasmiɱ bhante,<br />
					samaye ariya-sāvako pavivekaɱ pītiɱ upasampajja viharati.|| ||</p>

					<p class="f4">Pañc'assa ṭhānāni tasmiɱ samaye na honti:|| ||</p>

					<p class="f4">Yam pi'ssa kām'ūpasaɱhitaɱ dukkhaɱ domanassaɱ,<br />
					tam pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa kām'ūpasaɱhitaɱ sukhaɱ somanassaɱ,<br />
					tam pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa akusalupasaɱhitaɱ dukkhaɱ domanassaɱ,<br />
					tam pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa akusalūpasaɱhitaɱ sukhaɱ somanassaɱ,<br />
					tam pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa kusalūpasaɱhitaɱ dukkhaɱ domanassaɱ,<br />
					tam pi'ssa tasmiɱ samaye na hoti.|| ||</p>

					<p class="f4">Yasmiɱ bhante,<br />
					samaye ariya-sāvako pavivekaɱ pītiɱ upasampajja viharati.<br />
					Imāni'ssa pañca ṭhānāni tasmiɱ samaye na hontī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sādhu! Sādhu! Sāriputta.|| ||</p>

					<p class="f4">Yasmiɱ Sāriputta, samaye <a id="pg208"><span class="f2 g"><b>[208]</b></span></a> ariya-sāvako pavivekaɱ pītiɱ upasampajja viharati,<br />
					pañc'assa ṭhānāni tasmiɱ samaye na honti:|| ||</p>

					<p class="f4">Yam pi'ssa kām'ūpasaɱhitaɱ dukkhaɱ domansasaɱ,<br />
					tam pi'ssa tasmim samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa kām'ūpasaɱhitaɱ sukhaɱ somanassaɱ,<br />
					tam pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa akusalūpasaɱhitaɱ dukkhaɱ domanassaɱ,<br />
					tam pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa akusalūpasaɱhitaɱ sukhaɱ somanassaɱ,<br />
					tam pi'ssa tasmiɱ samaye na hoti.|| ||</p>

					<p class="ctr c">&#9632;</p>

					<p class="f4">Yam pi'ssa kusalūpasaɱhitaɱ dukkhaɱ domanassaɱ,<br />
					tam pi'ssa tasmiɱ samaye na hoti.|| ||</p>

					<p class="f4">Yasmiɱ Sāriputta samaye ariya-sāvako pavivekaɱ pītiɱ upasampajja viharati,<br />
					imāni'ssa pañca ṭhānāni tasmiɱ samaye na hontī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>