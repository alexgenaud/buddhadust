<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 121. If a sick person can keep in mind the idea of their being nothing attractive in the body, the disgusting nature of food, the thought of distaste for the world, the perception of impermanance in everything that has been own-made, and has established in his mind the thought of death, he may expect Arahantship even in this life." />
<title>AN 5: 121: Gilāna Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					13. Gilāna Vaggo</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p121">Sutta 121</a></h4>

					<h1>Gilāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.121.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.121.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kuṭāgārasālāyaṃ.|| ||</p>

					<p class="f4">Atha kho Bhagavā sāyaṇha-samayaṃ patisallānā vuṭṭhito yena gilānasālā ten'upasaṇkami.|| ||</p>

					<p class="f4">Addasā kho Bhagavā aññataraṃ bhikkhuṃ dubbalaṃ gilānakaṃ.|| ||</p>

					<p class="f4">Disvā paññatena āsane nisidi.|| ||</p>

					<p class="f4">Nisajja kho Bhagavā bhikkhu āmantesi:|| ||</p>

					<p class="f4">Yaṃ kañci bhikkhave dubbalraṃ gilānakaṃ pañca dhammā na vijahanti,||<br />
					tass'etaṃ pāṭikaṇkhaṃ:||<br />
					na cirass'eva āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharissatī ti.|| ||</p>

					<p class="f4">Katamehi pañca?|| ||</p>

					<p class="f4">Idha, bhikkhave, bhikkhu asubhānupassī kāye viharati,||<br />
					āhāre paṭikkula-saññī,||<br />
					sabba-loke anabhirata-saññī,||<br />
					sabba- <a id="pg143"><span class="f2 g"><b>[143]</b></span></a> saṇkhāresu anicc'ānupassī,||<br />
					maraṇa-saññā kho panassa ajjhattaṃ s'upaṭṭhitā hoti.|| ||</p>

					<p class="f4">Yaṃ kañci bhikkhave dubbalaṃ gilānakāṃ ime pañca dhammā na vijahanti,||<br />
					tass'etaṃ pāṭikaṇkhaṃ:||<br />
					na cirass'eva āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharissatī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>