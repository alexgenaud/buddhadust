<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 249. The Buddha compares the filth, stench, fearfulness, haunted and sorrow-making aspects of the cemetery to qualities found in a person of evil ways of body, speech and mind." />
<title>AN 5 249: Sivathika Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aŋguttara-Nikāya<br />
					Pañcaka-Nipāta<br />
					25. Du-c-carita Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p249">Sutta 249</a></h4>

					<h1>Sīvathikā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg268"><span class="f2 g"><b>[268]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.249.hare.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave ādīnavā sīvathikāya.|| ||</p>

					<p class="f4">Katame pañca?|| ||</p>

					<p class="f4">Asuci,||<br />
					duggandhā,||<br />
					sappaṭi-bhayā,||<br />
					vāḷānaɱ amanussānaɱ āvāso,||<br />
					bahuno janassa ārodanā.|| ||</p>

					<p class="f4">Ime kho bhikkhave pañca ādīnavā sīvathikāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañc'ime ādīnavā sīvathik'ūpame puggale.|| ||</p>

					<p class="f4">Katame pañca?|| ||</p>

					<p class="f4"><a id="pg269"><span class="f2 g"><b>[269]</b></span></a> Idha, bhikkhave, ekacco puggalo||<br />
					asucinā kāya-kammena samannāgato hoti,||<br />
					asucinā vacī-kammena samannāgato hoti,||<br />
					asucinā mano-kammena samannāgato, hoti,||<br />
					idam assa asucitāya vadāmi.|| ||</p>

					<p class="f4">Seyyathā pi sā bhikkhave, sīvathikā asuci,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tassa asucinā kāya-kammena samannāgatassa||<br />
					asucinā vacī-kammena samannāgatassa||<br />
					asucinā mano-kammena samannāgatassa||<br />
					pāpako kitti-saddo abbhu-g-gacchati,||<br />
					idam assa du-g-gandhatāya vadāmi.|| ||</p>

					<p class="f4">Seyyathā pi sā bhikkhave sīvathikā duggandhā,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Tam enaɱ asucinā kāya-kammena samannāgataɱ||<br />
					asucinā vacī-kammena samannāgataɱ||<br />
					asucinā mano-kammena samannāgataɱ||<br />
					pesalā sabrahma-cāri ārakā parivajjenti||<br />
					idam assa sappaṭi-bhayasmiɱ vadāmi.|| ||</p>

					<p class="f4">Seyyathā pi sā bhikkhave sīvathikā sappaṭi-bhayā,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">So asucinā kāya-kammena samannāgato||<br />
					asucinā vacī-kammena samannāgato||<br />
					asucinā mano-kammena samannāgato||<br />
					sabhāgehi puggalehi saddhiɱ saɱvasati||<br />
					idam assa vaḷāvāsasmiɱ vadāmi.|| ||</p>

					<p class="f4">Seyyathā pi sā bhikkhave sīvathikā vāḷānaɱ amanussānaɱ āvāso,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="ctr c">&#9632;</p>

					<p class="f4">Tam enaɱ asucinā kāya-kammena samannāgataɱ||<br />
					asucinā vacī-kammena samannāgataɱ||<br />
					asucinā mano-kammena samannāgataɱ||<br />
					pesalā sabrahma-cāri disvā khīyanadhammaɱ āpajjanti:|| ||</p>

					<p class="f4">'Aho vata no dukkhaɱ ye mayaɱ eva-rūpehi puggalehi saddhiɱ saɱvasāmā' ti,|| ||</p>

					<p class="f4">idam assa ārodanāya vadāmi.|| ||</p>

					<p class="f4">Seyyathā pi sā bhikkhave sīvathikā bahuno janassa ārodanā,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Ime kho bhikkhave pañca ādīnavā sīvathik'ūpame puggale' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>