<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 80. The Buddha describes five fearsome dangers for the bhikkhus that will arise in the future that should inspire them to make great effort." />
<title>AN 5: 80: Catuttha Anāgata-Bhaya Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					8. Yodhājīva Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p80">Sutta 80</a></h4>

					<h1>Catuttha Anāgata-Bhaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg108"><span class="f2 g"><b>[108]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.080.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.080.than.ati.htm#p1">than</a>]</span> Sāvatthi nidānaɱ|| ||</p>

					<p class="f4">Pañc'imāni bhikkhave anāgata-bhayāni etarahi asamuppannāni āyatiɱ samuppassajjisanti||<br />
					tāni vo paṭibujjhitabbāni||<br />
					paṭibujjhitvā ca tesaɱ pahānāya vāyamitabbaɱ.|| ||</p>

					<p class="f4">Katamāni pañca?|| ||</p>

					<p class="f4">2. Bhavissanti bhikkhave bhikkhu anāgatam addhānaɱ civare kalyāṇakāmā,||<br />
					te cīvare kalyāṇakāmā samānā riñacissanti||<br />
					paɱsukulikattaɱ riñacissanti||<br />
					arañña-vana-patthāni pantāni sen'āsanāni||<br />
					gāmani-gama-rājadhānīsu osaritvā vāsaɱ kappessanti,||<br />
					cīvara-hetu ca aneka-vihitaɱ anesanaɱ appatirūpā āpajji-s-santi.|| ||</p>

					<p class="f4">Idaɱ, bhikkhave, paṭhamaɱ anāgata-bhayaɱ||<br />
					etarahi asamuppannaɱ āyatiɱ samuppajjissati.|| ||</p>

					<p class="f4">Taɱ vo paṭibujjhitabbaɱ||<br />
					paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4"><a id="pg109"><span class="f2 g"><b>[109]</b></span></a> 3. Puna ca paraɱ bhikkhave bhavissanti bhikkhu anāgatam addhānaɱ piṇḍa-pāte kalyāṇakāmā,||<br />
					te piṇḍa-pāte kalyāṇakāmā samānā riñacissanti piṇḍa-pātikattaɱ,||<br />
					riñacissanti araññe vana-patthāni pantāni sen'āsanāni||<br />
					gāmani-gamarājadhāniɱ osaritvā vāsaɱ kappessanti jivhaggena rasaggāni pariyesamānā,||<br />
					piṇḍa-pāta-hetu ca aneka-vihitaɱ anesanaɱ appaṭirūpaɱ āpajji-s-santi.|| ||</p>

					<p class="f4">Idaɱ, bhikkhave, dutiyaɱ anāgata-bhayaɱ||<br />
					etarahi asamuppannaɱ āyatiɱ samuppajjissati.|| ||</p>
					
					<p class="f4">Taɱ vo paṭibujjhitabbaɱ||<br />
					paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave bhavissanti bhikkhu anāgatam addhānaɱ sen'āsane kalyāṇakāmā,||<br />
					te sen'āsane kalyāṇakāmā samānā riñacissanti rukkhamulikattaɱ riñacissanti araññe vana-patthāni pantāni sen'āsanāni,||<br />
					gāmani-gamarājadhānisu osaritvā vāsaɱ kappessanti,||<br />
					sen'āsana-hetu ca aneka-vihitaɱ anesanaɱ appaṭirūpaɱ āpajji-s-santi.|| ||</p>

					<p class="f4">Idaɱ, bhikkhave, tatiyaɱ anāgata-bhayaɱ||<br />
					etarahi asamuppannaɱ āyatiɱ samuppajjissati.|| ||</p>
					
					<p class="f4">Taɱ vo paṭibujjhitabbaɱ||<br />
					paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave bhavissanti bhikkhu anāgatam addhānaɱ bhikkhunī-sikkhamānā-samaṇ'uddesehi saɱsaṭṭhā vihari-s-santi,||<br />
					bhikkhunī-sikkhamānā-samaṇ'uddesehi saŋsagge kho pana bhikkhave sati etaɱ pāṭikaŋkhaɱ.|| ||</p>
					
					<p class="f4">Anabhiratā vā Brahma-cariyaɱ carissanti,||<br />
					aññataraɱ vā saɱkiliṭṭhaɱ āpattīɱ āpajji-s-santi,||<br />
					sikkhaɱ vā pacca-k-khāya hīnāyā-vattissanti.|| ||</p>

					<p class="f4">Idaɱ bhikhave catutthaɱ anāgata-bhayaɱ||<br />
					etarahi asamuppannaɱ āyatiɱ samuppajjissati.|| ||</p>
					
					<p class="f4">Taɱ vo paṭibujjhitabbaɱ||<br />
					paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhavissanti bhikkhu anāgatam addhānaɱ ārāmikasamaṇ'uddesehi saɱsaṭṭhā vihari-s-santi,||<br />
					ārāmikasamaṇ'uddesehi saŋsagge kho pana bhikkhave sati etaɱ pāṭikaŋkhaɱ:|| ||</p>
					
					<p class="f4">Aneka-vihitaɱ sannidhi-kāra- <a id="pg110"><span class="f2 g"><b>[110]</b></span></a> paribhogaɱ anuyuttā viharanti,||<br />
					oḷārikam pi nimittaɱ karissanti paṭhaviyā pi haritagge pi.|| ||</p>

					<p class="f4">Idaɱ bhikhave pañcamaɱ anāgata-bhayaɱ||<br />
					etarahi asamuppannaɱ āyatiɱ samuppajjissati.|| ||</p>
					
					<p class="f4">Taɱ vo paṭibujjhitabbaɱ||<br />
					paṭibujjhitvā ca tassa pahānāya vāyamitabbaɱ.|| ||</p>
					
					<p class="f4">Imāni kho bhikkhave pañca anāgata-bhayāni etarahi asamuppannāni āyatiɱ samuppajjissanti,||<br />
					tāni vo paṭibujjhitabbāni,||<br />
					paṭibujhitvā ca tesaɱ pahānāya vāyamitabbanti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>