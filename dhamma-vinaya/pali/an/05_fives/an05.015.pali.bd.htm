<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 15. Practices and accomplishments where faith-power, energy-power, mind-power, serenity-power and wisdom-power may be seen as they actually are." />
<title>AN 5 15: Bala-Datthabba Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					II: Bala Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p15">Sutta 15</a></h4>

					<h1>Bala-Daṭṭhabba Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg11"><span class="f2 g"><b>[11]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.015.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.015.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Pañc'imāni bhikkhave balāni.|| ||</p>

					<p class="f4">Katamāni pañca?|| ||</p>

					<p class="f4">Saddhā-balaṃ,||<br />
					viriya-balaṃ,||<br />
					sati-balaṃ,||<br />
					samādhi-balaṃ,||<br />
					<a id="pg12"><span class="f2 g"><b>[12]</b></span></a> paññā-balaṃ.|| ||</p>

					<p class="ctr c">&#9632;</p>

					<p class="f4">Kattha ca bhikkhave saddhā-balaṃ daṭṭhabbaṃ?|| ||</p>

					<p class="f4">Catusu sot'āpattiyaṅgesu.|| ||</p>

					<p class="f4">Ettha saddhā-balaṃ daṭṭhabbaṃ.|| ||</p>

					<p class="ctr c">&#9632;</p>

					<p class="f4">Kattha ca bhikkhave viriya-balaṃ daṭṭhabbaṃ?|| ||</p>

					<p class="f4">Catusu samma-p-padhānesu.|| ||</p>

					<p class="f4">Ettha viriya-balaṃ daṭṭhabbaṃ.|| ||</p>

					<p class="ctr c">&#9632;</p>

					<p class="f4">Kattha ca bhikkhave sati-balaṃ daṭṭhabbaṃ?|| ||</p>

					<p class="f4">Catusu sati-paṭṭhānesu.|| ||</p>

					<p class="f4">Ettha sati-balaṃ daṭṭhabbaṃ.|| ||</p>

					<p class="ctr c">&#9632;</p>

					<p class="f4">Kattha ca bhikkhave samādhi-balaṃ daṭṭhabbaṃ?|| ||</p>

					<p class="f4">Catusu jhānesu.|| ||</p>

					<p class="f4">Ettha samādhi-balaṃ daṭṭhabbaṃ.|| ||</p>

					<p class="ctr c">&#9632;</p>

					<p class="f4">Kattha ca bhikkhave paññā-balaṃ daṭṭhabba?|| ||</p>

					<p class="f4">Catusu ariya-saccesu.|| ||</p>

					<p class="f4">Ettha paññā-balaṃ daṭṭhabbaṃ.|| ||</p>

					<p class="f4">Imāni kho bhikkhave pañca-balānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>