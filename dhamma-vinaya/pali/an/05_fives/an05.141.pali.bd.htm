<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 141. The Buddha advises the bhikkhus on five sorts of people that exist in the world: the giver that dispises the one he gives to; one who on familiarity despises; the person who agrees with everything, the irresolute, and the scatterbrain." />
<title>AN 5 141: Avajanati Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					15. Tikaṇḍaki Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p141">Sutta 141</a></h4>

					<h1>Avajānāti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg164"><span class="f2 g"><b>[164]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.141.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañcame bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame pañca?|| ||</p>

					<p class="f4">Datvā avajānāti,||<br />
					saŋvāsena avajānāti,||<br />
					ādiyyamukho hoti,||<br />
					lolo hoti,||<br />
					mando momūho hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca bhikkhave puggalo datvā avajānāti?|| ||</p>

					<p class="f4">Idha, bhikkhave, puggalo puggalassa deti cīvara-piṇḍa-pāta-sen'āsana-gilāna-paccaya-bhesajja-parikkhāraɱ.|| ||</p>

					<p class="f4">Tassa evaɱ hoti:|| ||</p>

					<p class="f4">'Ahaɱ demi, ayaɱ patigaṇhātī' ti.|| ||</p>

					<p class="f4">Tam enaɱ datvā avajānāti.|| ||</p>

					<p class="f4">Evaɱ kho bhikkhave puggalo datvā avajānāti.|| ||</p>

					<p class="ctr c">&#9632;</p>

					<p class="f4">4. Kathañ ca bhikkhave puggalo saŋvāsena avajānāti?|| ||</p>

					<p class="f4"><a id="pg165"><span class="f2 g"><b>[165]</b></span></a> Idha bhikkhave puggalo puggalena saddhiɱ saɱvasati dve vā tiṇi vā vassāni.|| ||</p>

					<p class="f4">Tam enaɱ saŋvāsena avajānāti.|| ||</p>

					<p class="f4">Evaɱ kho bhikkhave puggalo saŋvāsena avajānāti.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave puggalo ādiya-mukho hoti?|| ||</p>

					<p class="f4">Idha, bhikkhave, ekacco puggalo parassa vaṇeṇe vā avaṇeṇa vā bhāsiyamāne taɱ khippaɱ yeva adhimuccitā hoti.|| ||</p>

					<p class="f4">Evaɱ kho bhikkhave puggalo ādiya-mukho hoti.|| ||</p>

					<p class="ctr c">&#9632;</p>

					<p class="f4">6. Kathañ ca bhikkhave puggalo lolo hoti?|| ||</p>

					<p class="f4">Idha, bhikkhave, ekacco puggalo ittara-saddho hoti,||<br />
					ittara-bhatti,||<br />
					ittara-pemo,||<br />
					ittarappasādo.|| ||</p>

					<p class="f4">Evaɱ kho bhikkhave puggalo lolo hoti.|| ||</p>

					<p class="ctr c">&#9632;</p>

					<p class="f4">7. Kathañ ca bhikkhave puggalo mando momūho hoti?|| ||</p>

					<p class="f4">Idha bhikkhave ekacco puggalo kusalākusale dhamme na jānāti,||<br />
					sāvajjānavajje dhamme na jānāti,||<br />
					hīnappaṇite dhamme na jānāni,||<br />
					kaṇha-sukka-sappaṭi-bhāge dhamme na jānāti.|| ||</p>

					<p class="f4">Evaɱ kho bhikkhave puggalo mando momūho hoti.|| ||</p>

					<p class="f4">Ime kho bhikkhave pañca puggalā santo saŋvijj'amānā lokasmin" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>