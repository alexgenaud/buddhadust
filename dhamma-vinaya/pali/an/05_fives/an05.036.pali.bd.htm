<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 36. Five occasions when it is the right time to give." />
<title>AN 5.36: Kaladana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṇguttara-Nikāya<br />
					Pañcaka-Nipāta<br />
					IV. Sumanā Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p36">Sutta 36</a></h4>

					<h1>Kāla-Dāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg41"><span class="f2 g"><b>[41]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.036.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.036.than.ati.htm#p1">than</a>][<a href="../../../../dhamma-vinaya/bd/an/05_fives/an05.036.olds.bd.htm#p1">olds</a>][<a href="../../../../dhamma-vinaya/wp/an/05_fives/an05.036.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Pañc'imāni bhikkhave kāla-dānāni.|| ||</p>

					<p class="f4">Katamāni pañca?|| ||</p>

					<p class="f4">Āgantukassa dānaṃ deti.|| ||</p>

					<p class="f4">Gamikassa dānaṃ deti.|| ||</p>

					<p class="f4">Gilānassa dānaṃ deti.|| ||</p>

					<p class="f4">Dubbhikkhe dānaṃ deti.|| ||</p>

					<p class="f4">Yāni navasassāni navaphalāni,||<br />
					tāni paṭhamaṃ sīlavantesu patiṭṭhāpeti.|| ||</p>

					<p class="f4">Imāni kho bhikkhave pañca kāla-dānānāni.|| ||</p>

					<p>&nbsp;</p>

					<p class="f4 ctr">Kāle dadanti sappaññā vadaññā vītamaccharā||<br />
					kāle dinnaṃ ariyesu uju-bhutesu tādisu,||<br />
					vi-p-pasanna manā tassa vipulā hoti dakkhiṇā.|| ||</p>

					<p class="f4 ctr">Ye tattha anumodanti veyyāvaccaṃ karonti vā||<br />
					na tesaṃ dakkhiṇā unā te pi puññassa bhāgino.|| ||</p>

					<p class="f4 ctr">Tasmā dade va appaṭi-vāna-citto yattha dinnaṃ maha-p-phalaṃ||<br />
					puññāni paralokasmiṃ patiṭṭhā honti pāṇinan ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>