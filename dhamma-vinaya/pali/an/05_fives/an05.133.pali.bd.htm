<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 133. The Buddha compares the rule under Dhamma of a Wheel-turning king to the rule under Dhamma of the Tathāgata." />
<title>AN 5: 133: Dhamma-Rāja Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					14. Rāja Vaggo</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p133">Sutta 133</a></h4>

					<h1>Dhamma-Rāja Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg149"><span class="f2 g"><b>[149]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.133.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Yo pi kho bhikkhave rājā cakka-vatti Dhammiko Dhamma-rājā,||<br />
					so pi na arājakaɱ cakkaɱ pavattetī ti.|| ||</p>

					<p class="f4">Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Ko pana bhante rañño cakka-vattissa Dhammikassa Dhamma-rañño rājā" ti?|| ||</p>

					<p class="ctr c">&#9632;</p>

					<p class="f4">"Dhammo bhikkhū" ti Bhagavā avoca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Idha bhikkhu rājā cakka-vatti Dhammiko Dhamma-rājā||<br />
					Dhammaɱ yeva nissāya||<br />
					Dhammaɱ sak'karonto||<br />
					Dhammaɱ garu-karonto||<br />
					Dhammaɱ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhamimikaɱ rakkhāvaraṇa-guttiɱ saɱvidahati antojanasmiɱ.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhu rājā cakka-vatti Dhammiko Dhamma-rājā||<br />
					Dhammaɱ yeva nissāya||<br />
					Dhammaɱ sakkaronto||<br />
					Dhammaɱ garukaronato||<br />
					Dhammaɱ apacāya-māno||<br />
					Dhammadadhajo||<br />
					Dhamma-ketu||<br />
					Dhammādhipateyyo||<br />
					Dhammikaɱ rakkhāvaraṇa-guttiɱ saɱvidahati khattiyesu anuyuttesu,||<br />
					balakāyasmiɱ,||<br />
					brāhmaṇa-gahapatikesu,||<br />
					nega-majāna-padesu,||<br />
					samaṇa-brāhmaṇesu,||<br />
					miga-pakkhisu.|| ||</p>

					<p class="ctr c">&#9632;</p>

					<p class="f4"><a id="pg150"><span class="f2 g"><b>[150]</b></span></a> Sa kho so bhikkhu rājā cakka-vatti Dhammiko Dhamma-rājā||<br />
					Dhammaɱ yeva nissāya||<br />
					Dhammaɱ sakkarontā||<br />
					Dhammaɱ garu-karonto||<br />
					Dhammaɱ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaɱ||<br />
					rakkhāvaraṇa-guttiɱ||<br />
					saɱvida-hitvā||<br />
					antojanasmiɱ,||<br />
					Dhammikaɱ rakkhācaraṇa-guttiɱ saɱvida-hitvā khattiyesu anuyuttesu,||<br />
					balakāyasmiɱ,||<br />
					brahmaṇa-gahapatikesu nega-majāna-padesu,||<br />
					samaṇa-brāhmaṇesu,||<br />
					miga-pakkisu,||<br />
					Dhammen'eva cakkaɱ pavatteti,||<br />
					taɱ hoti cakkaɱ appati-vattiyaɱ kenaci manussa-bhutena pacc'atthi-kena pāṇinā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhu Tathāgato arahaɱ Sammā-Sam-Buddho Dhammiko Dhamma-rājā||<br />
					Dhammaɱ yeva nissāya||<br />
					Dhammaɱ sakkaronto||<br />
					Dhammaɱ garu-karonto||<br />
					Dhammaɱ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaɱ rakkhāvaraṇa-guttiɱ saɱvidahati bhikkhusu.|| ||</p>

					<p class="f4">Eva-rūpaɱ kāya-kammaɱ sevitabbaɱ,||<br />
					eva-rūpaɱ kāya-kammaɱ na sevitabbaɱ,||<br />
					eva-rūpaɱ vacī-kammaɱ sevitabbaɱ,||<br />
					eva-rūpaɱ vacī-kammaɱ na sevitabbaɱ,||<br />
					eva-rūpaɱ mano-kammaɱ sevitabbaɱ,||<br />
					eva-rūpaɱ mano-kammaɱ na sevitabbaɱ,||<br />
					eva-rūpo ājīvo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabbo" ti.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhu Tathāgato arahaɱ Sammā-Sam-Buddho dhamimiko Dhamma-rājā||<br />
					Dhammaɱ yeva nissāya||<br />
					Dhammaɱ sakkaronto||<br />
					Dhammaɱ garu-karonto||<br />
					Dhammaɱ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaɱ rakkhāvaraṇa-guttiɱ saɱvidahati bhikkhunīsu.|| ||</p>

					<p class="f4">Eva-rūpaɱ kāya-kammaɱ sevitabbaɱ,||<br />
					eva-rūpaɱ kāya-kammaɱ na sevitabbaɱ||<br />
					eva-rūpaɱ vacikammaɱ sevitabbaɱ||<br />
					eva-rūpaɱ vacikammaɱ na sevibbaɱ||<br />
					eva-rūpaɱ mano-kammaɱ sevitabbaɱ,||<br />
					eva-rūpaɱ mano-kammaɱ na sevitabbaɱ,||<br />
					eva-rūpo ājīvo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabboti.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhu Tathāgato arahaɱ Sammā-Sam-Buddho dhamimiko Dhamma-rājā||<br />
					Dhammaɱ yeva nissāya||<br />
					Dhammaɱ sakkaronto||<br />
					Dhammaɱ garu-karonto||<br />
					Dhammaɱ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaɱ rakkhāvaraṇa-guttiɱ saɱvidahati upāsakesu.|| ||</p>

					<p class="f4">Eva-rūpaɱ kāya-kammaɱ sevitabbaɱ,||<br />
					eva-rūpaɱ kāya-kammaɱ na sevitabbaɱ||<br />
					eva-rūpaɱ vacikammaɱ sevitabbaɱ||<br />
					eva-rūpaɱ vacī-kammaɱ na sevitabbaɱ,||<br />
					eva-rūpaɱ mano-kammaɱ sevitabbaɱ,||<br />
					eva-rūpaɱ mano-kammaɱ na sevitabbaɱ,||<br />
					eva-rūpo ājivo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabbo ti.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhu Tathāgato arahaɱ Sammā-Sam-Buddho dhamimiko Dhamma-rājā||<br />
					Dhammaɱ yeva nissāya||<br />
					Dhammaɱ sakkaronto||<br />
					Dhammaɱ garu-karonto||<br />
					Dhammaɱ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaɱ rakkhāvaraṇa-guttiɱ saɱvidahati upāsikāsu.|| ||</p>

					<p class="f4">Eva-rūpaɱ kāya-kammaɱ sevitabbaɱ||<br />
					eva-rūpaɱ kāya-kammaɱ na sevitatabbaɱ,||<br />
					eva-rūpaɱ vacī-kammaɱ sevitabbaɱ,||<br />
					eva-rūpaɱ vacī-kammaɱ na sevitabbaɱ,||<br />
					eva-rūpaɱ mano-kammaɱ sevitabbaɱ,||<br />
					eva-rūpaɱ mano-kammaɱ na sevitabbaɱ,||<br />
					eva-rūpo ājivo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabbo" ti.|| ||</p>

					<p class="ctr c">&#9632;</p>

					<p class="f4">Sa kho so bhikkhu Tathāgato arahaɱ Sammā-Sam-Buddho <a id="pg151"><span class="f2 g"><b>[151]</b></span></a> Dhammiko Dhamma-rājā||<br />
					Dhammaɱ yeva nissāya||<br />
					Dhammaɱ sakkaronto||<br />
					Dhammaɱ garu-karonto||<br />
					Dhammaɱ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaɱ rakkhāvaraṇa-guttiɱ saɱvida-hitvā bhikkhusu,||<br />
					Dhammikaɱ rakkhāvaraṇa-guttiɱ saɱvida-hitvā bhikkhunīsu,||<br />
					Dhammikaɱ rakkhāvaraṇa-guttiɱ saɱvida-hitvā upāsakesu,||<br />
					Dhammikaɱ rakkhāvaraṇa-guttiɱ saɱvida-hitvā upāsikāsu,||<br />
					Dhammen'eva anuttaraɱ Dhammcakkaɱ pacatteti,||<br />
					taɱ hoti cakkaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>