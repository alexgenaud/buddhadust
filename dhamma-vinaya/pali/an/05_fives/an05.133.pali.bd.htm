<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 133. The Buddha compares the rule under Dhamma of a Wheel-turning king to the rule under Dhamma of the Tathāgata." />
<title>AN 5: 133: Dhamma-Rāja Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					14. Rāja Vaggo</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p133">Sutta 133</a></h4>

					<h1>Dhamma-Rāja Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg149"><span class="f2 g"><b>[149]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.133.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Yo pi kho bhikkhave rājā cakka-vatti Dhammiko Dhamma-rājā,||<br />
					so pi na arājakaṃ cakkaṃ pavattetī ti.|| ||</p>

					<p class="f4">Evaṃ vutte aññataro bhikkhu Bhagavantaṃ etad avoca:|| ||</p>

					<p class="f4">"Ko pana bhante rañño cakka-vattissa Dhammikassa Dhamma-rañño rājā" ti?|| ||</p>

					<p class="ctr c">&#9632;</p>

					<p class="f4">"Dhammo bhikkhū" ti Bhagavā avoca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Idha bhikkhu rājā cakka-vatti Dhammiko Dhamma-rājā||<br />
					Dhammaṃ yeva nissāya||<br />
					Dhammaṃ sak'karonto||<br />
					Dhammaṃ garu-karonto||<br />
					Dhammaṃ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhamimikaṃ rakkhāvaraṇa-guttiṃ saṃvidahati antojanasmiṃ.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhu rājā cakka-vatti Dhammiko Dhamma-rājā||<br />
					Dhammaṃ yeva nissāya||<br />
					Dhammaṃ sakkaronto||<br />
					Dhammaṃ garukaronato||<br />
					Dhammaṃ apacāya-māno||<br />
					Dhammadadhajo||<br />
					Dhamma-ketu||<br />
					Dhammādhipateyyo||<br />
					Dhammikaṃ rakkhāvaraṇa-guttiṃ saṃvidahati khattiyesu anuyuttesu,||<br />
					balakāyasmiṃ,||<br />
					brāhmaṇa-gahapatikesu,||<br />
					nega-majāna-padesu,||<br />
					samaṇa-brāhmaṇesu,||<br />
					miga-pakkhisu.|| ||</p>

					<p class="ctr c">&#9632;</p>

					<p class="f4"><a id="pg150"><span class="f2 g"><b>[150]</b></span></a> Sa kho so bhikkhu rājā cakka-vatti Dhammiko Dhamma-rājā||<br />
					Dhammaṃ yeva nissāya||<br />
					Dhammaṃ sakkarontā||<br />
					Dhammaṃ garu-karonto||<br />
					Dhammaṃ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaṃ||<br />
					rakkhāvaraṇa-guttiṃ||<br />
					saṃvida-hitvā||<br />
					antojanasmiṃ,||<br />
					Dhammikaṃ rakkhācaraṇa-guttiṃ saṃvida-hitvā khattiyesu anuyuttesu,||<br />
					balakāyasmiṃ,||<br />
					brahmaṇa-gahapatikesu nega-majāna-padesu,||<br />
					samaṇa-brāhmaṇesu,||<br />
					miga-pakkisu,||<br />
					Dhammen'eva cakkaṃ pavatteti,||<br />
					taṃ hoti cakkaṃ appati-vattiyaṃ kenaci manussa-bhutena pacc'atthi-kena pāṇinā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhu Tathāgato arahaṃ Sammā Sambuddho Dhammiko Dhamma-rājā||<br />
					Dhammaṃ yeva nissāya||<br />
					Dhammaṃ sakkaronto||<br />
					Dhammaṃ garu-karonto||<br />
					Dhammaṃ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaṃ rakkhāvaraṇa-guttiṃ saṃvidahati bhikkhusu.|| ||</p>

					<p class="f4">Eva-rūpaṃ kāya-kammaṃ sevitabbaṃ,||<br />
					eva-rūpaṃ kāya-kammaṃ na sevitabbaṃ,||<br />
					eva-rūpaṃ vacī-kammaṃ sevitabbaṃ,||<br />
					eva-rūpaṃ vacī-kammaṃ na sevitabbaṃ,||<br />
					eva-rūpaṃ mano-kammaṃ sevitabbaṃ,||<br />
					eva-rūpaṃ mano-kammaṃ na sevitabbaṃ,||<br />
					eva-rūpo ājīvo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabbo" ti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhu Tathāgato arahaṃ Sammā Sambuddho dhamimiko Dhamma-rājā||<br />
					Dhammaṃ yeva nissāya||<br />
					Dhammaṃ sakkaronto||<br />
					Dhammaṃ garu-karonto||<br />
					Dhammaṃ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaṃ rakkhāvaraṇa-guttiṃ saṃvidahati bhikkhunīsu.|| ||</p>

					<p class="f4">Eva-rūpaṃ kāya-kammaṃ sevitabbaṃ,||<br />
					eva-rūpaṃ kāya-kammaṃ na sevitabbaṃ||<br />
					eva-rūpaṃ vacikammaṃ sevitabbaṃ||<br />
					eva-rūpaṃ vacikammaṃ na sevibbaṃ||<br />
					eva-rūpaṃ mano-kammaṃ sevitabbaṃ,||<br />
					eva-rūpaṃ mano-kammaṃ na sevitabbaṃ,||<br />
					eva-rūpo ājīvo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabboti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhu Tathāgato arahaṃ Sammā Sambuddho dhamimiko Dhamma-rājā||<br />
					Dhammaṃ yeva nissāya||<br />
					Dhammaṃ sakkaronto||<br />
					Dhammaṃ garu-karonto||<br />
					Dhammaṃ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaṃ rakkhāvaraṇa-guttiṃ saṃvidahati upāsakesu.|| ||</p>

					<p class="f4">Eva-rūpaṃ kāya-kammaṃ sevitabbaṃ,||<br />
					eva-rūpaṃ kāya-kammaṃ na sevitabbaṃ||<br />
					eva-rūpaṃ vacikammaṃ sevitabbaṃ||<br />
					eva-rūpaṃ vacī-kammaṃ na sevitabbaṃ,||<br />
					eva-rūpaṃ mano-kammaṃ sevitabbaṃ,||<br />
					eva-rūpaṃ mano-kammaṃ na sevitabbaṃ,||<br />
					eva-rūpo ājivo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabbo ti.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhu Tathāgato arahaṃ Sammā Sambuddho dhamimiko Dhamma-rājā||<br />
					Dhammaṃ yeva nissāya||<br />
					Dhammaṃ sakkaronto||<br />
					Dhammaṃ garu-karonto||<br />
					Dhammaṃ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaṃ rakkhāvaraṇa-guttiṃ saṃvidahati upāsikāsu.|| ||</p>

					<p class="f4">Eva-rūpaṃ kāya-kammaṃ sevitabbaṃ||<br />
					eva-rūpaṃ kāya-kammaṃ na sevitatabbaṃ,||<br />
					eva-rūpaṃ vacī-kammaṃ sevitabbaṃ,||<br />
					eva-rūpaṃ vacī-kammaṃ na sevitabbaṃ,||<br />
					eva-rūpaṃ mano-kammaṃ sevitabbaṃ,||<br />
					eva-rūpaṃ mano-kammaṃ na sevitabbaṃ,||<br />
					eva-rūpo ājivo sevitabbo,||<br />
					eva-rūpo ājivo na sevitabbo,||<br />
					eva-rūpo gāmani-gamo sevitabbo,||<br />
					eva-rūpo gāmani-gamo na sevitabbo" ti.|| ||</p>

					<p class="ctr c">&#9632;</p>

					<p class="f4">Sa kho so bhikkhu Tathāgato arahaṃ Sammā Sambuddho <a id="pg151"><span class="f2 g"><b>[151]</b></span></a> Dhammiko Dhamma-rājā||<br />
					Dhammaṃ yeva nissāya||<br />
					Dhammaṃ sakkaronto||<br />
					Dhammaṃ garu-karonto||<br />
					Dhammaṃ apacāya-māno||<br />
					Dhammaddhajo||<br />
					Dhamma-ketu||<br />
					Dhammādhipateyyo||<br />
					Dhammikaṃ rakkhāvaraṇa-guttiṃ saṃvida-hitvā bhikkhusu,||<br />
					Dhammikaṃ rakkhāvaraṇa-guttiṃ saṃvida-hitvā bhikkhunīsu,||<br />
					Dhammikaṃ rakkhāvaraṇa-guttiṃ saṃvida-hitvā upāsakesu,||<br />
					Dhammikaṃ rakkhāvaraṇa-guttiṃ saṃvida-hitvā upāsikāsu,||<br />
					Dhammen'eva anuttaraṃ Dhammcakkaṃ pacatteti,||<br />
					taṃ hoti cakkaṃ appati-vattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmin ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>