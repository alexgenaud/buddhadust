<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 195. Brahman Piṅgiyanin sings the praises of Gotama in verses upon seeing how he outshone the brilliance of an array of Licchavis dressed in all their finery." />
<title>AN 5 195: Piṅgiyānī Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka-Nipāta<br />
					XX. Brāhmaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p195">Sutta 195</a></h4>

					<h1>Piṅgiyānī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg239"><span class="f2 g"><b>[239]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.195.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Tena kho pana samayena pañca-mattāni Licchavīsatāni Bhagavantaṃ payirupāsanti.|| ||</p>

					<p class="f4">App ekacce Licchavī nīlā honti nīla-vaṇṇā nīla-vatthā nīl-ā-laṅkārā.|| ||</p>

					<p class="f4">App ekacce Licchavī pītā honti pīta-vaṇṇā pītavatthā pīt-ā-laṅkārā.|| ||</p>

					<p class="f4">App ekacce Licchavī lohitakā honti lohitaka-vaṇṇā lohitaka-vatthā lohitak-ā-laṅkārā.|| ||</p>

					<p class="f4">App ekacce Licchavī odātā honti odāta-vaṇṇā odāta-vatthā odāt-ā-laṅkārā.|| ||</p>

					<p class="f4">Tyāssu'daṃ Bhagavā atirocati vaṇṇena c'eva yasasā ca.|| ||</p>

					<p class="f4">Atha kho Piṅgiyānī brāhmaṇo uṭṭhāy āsanā ekaṃsaṃ uttarā-saṅgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">"Paṭibhāti maṃ Bhagavā,||<br />
					paṭibhāti maṃ Sugatā" ti.|| ||</p>

					<p class="f4">"Paṭibhātu taṃ Piṅgiyānī" ti Bhagavā avoca.|| ||</p>

					<p class="f4">Atha kho Piṅgiyānī brāhmaṇo Bhagavato sammukhā sāruppāya gāthāya abhitthavi:|| ||</p>

					      <p class="f4 in2">Padumaṃ yathā kokanadaṃ sugandhaṃ||<br />
							Pāto siyā phullam avītagandhaṃ,||<br />
							Aṅgīrasaṃ passa virocamānaṃ||<br />
							Tapantam ādiccam iv'antalikkhe ti.|| ||</p>

					<p class="f4">Atha kho te Licchavī pañcahi uttarā-saṅgasatehi Piṅgiyāniṃ brāhmaṇaṃ acchādesuṃ.|| ||</p>

					<p class="f4">Atha kho Piṅgiyānī brāhmaṇo tehi pañcahi uttarā-saṅgasatehi Bhagavantaṃ <a id="pg240"><span class="f2 g"><b>[240]</b></span></a> acchādesi.|| ||</p>

					<p class="f4">Atha kho Bhagavā te Licchavī etad avoca:|| ||</p>

					<p class="f4">2. "Pañcannaṃ Licchavī, ratanānaṃ pātu-bhāvo dullabho lokasmiṃ.|| ||</p>

					<p class="f4">Katamesaṃ pañcannaṃ?|| ||</p>

					<p class="f4">3. Tathāgatassa arahato Sammā Sambuddhassa pātu-bhāvo dullabho lokasmiṃ.|| ||</p>

					<p class="f4">Tathāgata-p-paveditassa Dhamma-Vinayassa desetā puggalo dullabho lokasmiṃ.|| ||</p>

					<p class="f4">Tathāgata-p-paveditassa Dhamma-Vinayassa desitassa viññātā puggalo dullabho lokasmiṃ.|| ||</p>

					<p class="f4">Tathāgata-p-paveditassa Dhamma-Vinayassa desitassa viññatā Dhamm-ā-nu-Dhamma-paṭipanno puggalo dullabho lokasmiṃ.|| ||</p>

					<p class="f4">Kataññu-katavedī puggalo dullabho lokasmiṃ.|| ||</p>

					<p class="f4">Imesaṃ kho Licchavī pañcannaṃ ratanānaṃ pātu-bhāvo dullabho lokasmin" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>