<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 174. Five things which result in hatred here and hell hereafter and five things that free one from hatred here and hell hereafter." />
<title>AN 5 174: Vera Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XVIII. Upāsaka Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p174">Sutta 174</a></h4>

					<h1>Vera Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg204"><span class="f2 g"><b>[204]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.174.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">"Atha kho Anāthapiṇḍiko gahapati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">2. Pañca gahapati, bhayāni verāni a-p-pahāya du-s-sīlo iti vuccati Nirayaɱ ca uppajjati.|| ||</p>

					<p class="f4">Katamāni pañca?|| ||</p>

					<p class="f4">Pāṇāti-pātaɱ,||<br />
					adinn'ādānaɱ,||<br />
					kāmesu micchā-cāraɱ,||<br />
					musā-vādaɱ,||<br />
					surā-mera-yamajja-pamā-daṭṭhānaɱ.|| ||</p>

					<p class="f4"><a id="pg205"><span class="f2 g"><b>[205]</b></span></a> Imāni kho gahapati, pañca bhayāni verāni a-p-pahāya du-s-sīlo iti vuccati Nirayaɱ ca uppajjati.|| ||</p>

					<p class="ctr c">&#9632;</p>

					<p class="f4">3. Pañca gahapati, bhayāni verāni pahāya sīlavā iti vuccati Sugatiɱ ca uppajjati.|| ||</p>

					<p class="f4">Katamāni pañca?|| ||</p>

					<p class="f4">Paṇātipātaɱ,||<br />
					adinn'ādānaɱ,||<br />
					kāmesu micchā-cāraɱ,||<br />
					musā-vādaɱ,||<br />
					surā-mera-yamajja-pamā-daṭṭhānaɱ.|| ||</p>

					<p class="f4">Imāni kho gahapati, pañca bhayāni verāni pahāya sīlavā iti vuccati Sugatiɱ ca uppajjatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Yaɱ gahapati, pāṇāti-pātī pāṇāti-pāta-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedeti.|| ||</p>

					<p class="f4">Pāṇāti-pātā paṭivirato n'eva diṭṭha-dhammikaɱ bhayaɱ veraɱ pasvati,||<br />
					na samparāyikaɱ bhayaɱ veraɱ pasvati,||<br />
					na ceta-sikaɱ dukkhaɱ domanassaɱ paṭisaɱvedeti.|| ||</p>

					<p class="f4">Pāṇāti-pātā paṭiviratssa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">5. Yaɱ gahapati, adinnadāyī adinn'ādāna-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedeti.|| ||</p>

					<p class="f4">Adinnādānā paṭivirato n'eva diṭṭha-dhammikaɱ bhayaɱ veraɱ pasavati,||<br />
					na samparāyikaɱ bhayaɱ veraɱ pasavati,||<br />
					na cetayikaɱ dukkhaɱ domanassaɱ paṭisaɱvedeti.|| ||</p>

					<p class="f4">Adinnādānā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">6. Yaɱ gahapati, kāmesu micchā-cārī kāmesu micchā-cāra paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedeti.|| ||</p>

					<p class="f4">Kāmesu-micchā-cārā paṭivirato n'eva diṭṭha-dhammikaɱ bhayaɱ veraɱ pasavati,||<br />
					na samparāyikaɱ bhayaɱ veraɱ pasavati,||<br />
					na cetayikaɱ dukkhaɱ domanassaɱ paṭisaɱvedeti.|| ||</p>

					<p class="f4">Kāmesu-micchā-cārā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">7. Yaɱ gahapati, musā-vādī musā-vāda-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedeti.|| ||</p>

					<p class="f4">Musā-vādā paṭivirato n'eva diṭṭha-dhammikaɱ bhayaɱ veraɱ pasavati,||<br />
					na samparāyikaɱ bhayaɱ veraɱ pasavati,||<br />
					na ceta-sikaɱ dukkhaɱ domanassaɱ paṭisaɱvedeti.|| ||</p>

					<p class="f4">Musā-vādā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">8. Yaɱ gahapati, surā-mera-yamajja-pamā-daṭṭhāyī surā-mera-yamajja-pamā-daṭṭhāna-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanssaɱ paṭisaɱvedeti.|| ||</p>

					<p class="f4">Surā-mera-yamajja-pamā-daṭṭhānā paṭivirato n'eva diṭṭha-dhammikaɱ bhayaɱ veraɱ pasavati,||<br />
					na samparāyikaɱ bhayaɱ veraɱ pasavati,||<br />
					na ceta-sikaɱ dukkhaɱ domanassaɱ paṭisaɱvedeti.|| ||</p>

					<p class="f4">Surā-mera-yamajja-pamā-daṭṭhānā paṭiviratassa evaɱ taɱ bhayaɱ veraɱ vūpasantaɱ hotī" ti.</p>

					      <p class="f4 in2">Yo pāṇam atimāteti musā-vādañ ca bhāsati,||<br />
							Loke adinnaɱ ādiyati paradārañ ca gacchati,||<br />
							Surā-meraya-pānaɱ ca yo naro anuyuñjati;</p>

					      <p class="f4 in2">Appahāya pañca verāni du-s-sīlo iti vuccati,||<br />
							Kāyassa bhedā duppañño Nirayaɱ so uppajjati</p>

					      <p class="f4 in2">Yo pāṇaɱ nātipāteti musā-vādaɱ na bhāsati,||<br />
							Loke adinnaɱ nādiyati paradāraɱ na gacchati,||<br />
							<a id="pg206"><span class="f2 g"><b>[206]</b></span></a> Surā-meraya-pānaɱ ca yo naro nānuyuñjati;</p>

					      <p class="f4 in2">Pahāya pañca verāni sīlavā iti vuccati,||<br />
							Kāyassa bhedā sappañño sugatiɱ so uppajjati.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>