<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 328-332. Five things which characterize an incompetant allocator of bowls and five things which characterize a competant allocator of bowls." />
<title>AN 5 328-332</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aŋguttara-Nikāya<br />
					Pañcaka-Nipāta<br />
					26. Upasampadā Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p328">Suttas 328-332</a></h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg275"><span class="f2 g"><b>[275]</b></span></a></p>

					<h4 class="ctr"><a id="p328" href="../../../../backmatter/indexes/sutta/an/idx_05_pancakanipata.htm#p328">Sutta 328</a></h4>

					<h1>Patta-g-gāhāpako Suttaɱ</h1>

					<p class="f4"><span class="f3">[<a id="p328.1">328.1</a>][<a href="../../../../dhamma-vinaya/pts/an/05_fives/an05.328-332.hare.pts.htm#p328.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato patta-g-gāhāpako na sammannitabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako na sammannitabbo.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato patta-g-gāhāpako sammannitabbo.|| ||</p>

					<p class="f4">Katamehi pañcahi?|| ||</p>

					<p class="f4">Na chand-ā-gatiɱ gacchati,||<br />
					na dos-ā-gatiɱ gacchati,||<br />
					na moh-ā-gatiɱ gacchati,||<br />
					na bhayāgatiɱ gacchati,||<br />
					gahitāgahitaɱ jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako sammannitabbo" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p329" href="../../../../backmatter/indexes/sutta/an/idx_05_pancakanipata.htm#p329">Sutta 329</a></h4>

					<h1>Dutiya Patta-g-gāhāpako Suttaɱ</h1>

					<p class="f4"><span class="f3">[<a id="p329.1">329.1</a>][<a href="../../../../dhamma-vinaya/pts/an/05_fives/an05.328-332.hare.pts.htm#p329.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato patta-g-gāhāpako sammato na pesetabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako sammato na pesetabbo.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato patta-g-gāhāpako sammato pesetabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako sammato pesetabbo.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p330" href="../../../../backmatter/indexes/sutta/an/idx_05_pancakanipata.htm#p330">Sutta 330</a></h4>

					<h1>Tatiya Patta-g-gāhāpako Suttaɱ</h1>

					<p class="f4"><span class="f3">[<a id="p330.1">330.1</a>][<a href="../../../../dhamma-vinaya/pts/an/05_fives/an05.328-332.hare.pts.htm#p330.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato patta-g-gāhāpako bālo veditabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako bālo veditabbo.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato patta-g-gāhāpako paṇḍito veditabbo.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako paṇḍito veditabbo.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p331" href="../../../../backmatter/indexes/sutta/an/idx_05_pancakanipata.htm#p331">Sutta 331</a></h4>

					<h1>Catuttha Patta-g-gāhāpako Suttaɱ</h1>

					<p class="f4"><span class="f3">[<a id="p331.1">331.1</a>][<a href="../../../../dhamma-vinaya/pts/an/05_fives/an05.328-332.hare.pts.htm#p331.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato patta-g-gāhāpako khataɱ upahataɱ attānaɱ pariharati.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako khataɱ upahataɱ attānaɱ pariharati.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato patta-g-gāhāpako akkhata anupahataɱ attānaɱ pariharati.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako akkhata anupahataɱ attānaɱ pariharati.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p332" href="../../../../backmatter/indexes/sutta/an/idx_05_pancakanipata.htm#p332">Sutta 332</a></h4>

					<h1>Pañcama Patta-g-gāhāpako Suttaɱ</h1>

					<p class="f4"><span class="f3">[<a id="p332.1">332.1</a>][<a href="../../../../dhamma-vinaya/pts/an/05_fives/an05.328-332.hare.pts.htm#p332.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato patta-g-gāhāpako yath'ābhataɱ nikkhitto evaɱ Niraye.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako yath'ābhataɱ nikkhitto evaɱ Niraye.|| ||</p>

					<p class="ctr c">&#9632;</p>

					<p class="f4">Pañcahi bhikkhave, dhammehi samannāgato patta-g-gāhāpako yath'ābhataɱ nikkhitto evaɱ sagge.|| ||</p>

					<p class="f4">Katamehi pañcahi?|| ||</p>

					<p class="f4">Chandāgatiɱ gacchati,||<br />
					dos-ā-gatiɱ gacchati,||<br />
					moh-ā-gatiɱ gacchati,||<br />
					bhayāgatiɱ gacchati,||<br />
					gahitāgahitaɱ na jānāti.|| ||</p>

					<p class="f4">Imehi kho bhikkhave, pañcahi dhammehi samannāgato patta-g-gāhāpako yath'ābhataɱ nikkhitto evaɱ sagge" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>