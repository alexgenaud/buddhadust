<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 77. The Buddha describes five fearsome dangers of the forest-gone bhikkhu that should inspire him to make great effort." />
<title>AN 5: 77: Paṭhama Anāgata-Bhaya Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					8. Yodhājīva Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p77">Sutta 77</a></h4>

					<h1>Paṭhama Anāgata-Bhaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg100"><span class="f2 g"><b>[100]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/05_fives/an05.077.than.ati.htm#p1">than</a>][<a href="../../../../dhamma-vinaya/pts/an/05_fives/an05.077.hare.pts.htm#p1">pts</a>]</span> Sāvatthi nidānaɱ:|| ||</p>

					<p class="f4">Pañc'imāni bhikkhave anāgata-bhayāni sampassamānena alam eva ārañña-kena bhikkhunā appamattena ātāpinā <a id="pg101"><span class="f2 g"><b>[101]</b></span></a> pahit'attena viharituɱ appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Katamāni pañca?|| ||</p>

					<p class="f4">2. Idha, bhikkhave, āraññako bhikkhu iti paṭisañcikkhati:|| ||</p>
					
					<p class="f4">"Ahaɱ kho etarahi ekako araññe viharāmi.|| ||</p>

					<p class="f4">Ekakaɱ kho pana maɱ araññe viharantaɱ ahi vā ḍaseyya,||<br />
					vicchiko vā maɱ ḍaseyya,||<br />
					satapadī vā maɱ ḍaseyya.|| ||</p>

					<p class="f4">Tena me assa kāla-kiriyā so mam'assa antarāyo.|| ||</p>

					<p class="f4">Handāhaɱ viriyaɱ ārabhāmi appattassa pattiyā anadhi-gatassa adhigamāya,||<br />
					asacchi-katassa sacchi-kiriyāyā" ti.|| ||</p>

					<p class="f4">Idaɱ, bhikkhave, paṭhamaɱ anāgata-bhayaɱ sampassamānena alam eva ārañña-kena bhikkhunā appamattena ātāpinā pahit'attena viharituɱ appattassa pattiyā anadhi-gatassa adhigamāya||<br />
					asacci-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave āraññako bhikkhu iti paṭisañcikkhati:|| ||</p>
					
					<p class="f4">"Ahaɱ kho etarahi ekako araññe viharāmi.|| ||</p>

					<p class="f4">Ekako pan'āhaɱ araññe viharanto upakkhalitvā vā papateyyaɱ,||<br />
					bhattaɱ vā me bhuttaɱ vyāpajjeyya,||<br />
					pittaɱ vā me kuppeyya,||<br />
					semhaɱ vā me kuppeyya,||<br />
					satthakā vā me vātā kuppeyyuɱ,||<br />
					tena me assa kāla-kiriyā,||<br />
					so mam'assa antarāyo.|| ||</p>

					<p class="f4">Handāhaɱ viriyaɱ ārabhāmi appattassa pattiyā anadhi-gatassa adhigamāya asacci-katassa sacchi-kiriyāyā" ti.|| ||</p>

					<p class="f4">Idaɱ, bhikkhave, dutiyaɱ anāgata-bhayaɱ sampassamānena alam eva ārañña-kena bhikkhunā appamattena ātāpinā pahit'attena viharituɱ appattassa pattiyā anadhi-gatassa adhigamāya asacci-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave āraññako bhikkhu iti paṭisañcikkhati:|| ||</p>
					
					<p class="f4">"Ahaɱ kho etarahi ekako araññe viharāmi.|| ||</p>

					<p class="f4">Ekako kho pan'āhaɱ araññe viharanto vālehi samāgaccheyyaɱ sīhena vā||<br />
					vyagghena vā||<br />
					dīpinā vā||<br />
					acchena vā||<br />
					taracchena vā,||<br />
					te maɱ jīvitā voropeyyuɱ,||<br />
					tena me assa kāla-<a id="pg102"><span class="f2 g"><b>[102]</b></span></a> kiriyā so mam'assa antarāyo.|| ||</p>

					<p class="f4">Handā'haɱ viriyaɱ ārabhāmi appattassa pattiyā anadhi-gatassa adhigamāya asacci-katassa sacchi-kiriyāyā" ti.|| ||</p>

					<p class="f4">Idaɱ, bhikkhave, tatiyaɱ anāgata-bhayaɱ sampassamānena alam eva ārañña-kena bhikkhunā appamattena ātāpinā pahit'attena viharituɱ appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave āraññako bhikkhu iti paṭisañcikkhati:|| ||</p>
					
					<p class="f4">"Ahaɱ kho etarahi ekako araññe viharāmi.|| ||</p>

					<p class="f4">Ekako kho pan'āhaɱ araññe viharanto māṇavehi samāgaccheyyaɱ kata-kammehi vā||<br />
					akata-kammehi vā,||<br />
					te maɱ jīvitā voropeyyuɱ,||<br />
					tena me assa kāla-kiriyā,||<br />
					so mam'assa antarāyo.|| ||</p>

					<p class="f4">Handāhaɱ viriyaɱ ārabhāmi appattassa pattiyā anadhi-gatassa adhigamāya asacchi-katassa sacchi-kiriyāyā" ti.|| ||</p>

					<p class="f4">Idaɱ, bhikkhave, catutthaɱ anāgata-bhayaɱ sampassamānena alam eva ārañña-kena bhikkhunā appamattena ātāpinā pahit'attena viharituɱ appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave āraññako bhikkhu iti paṭisañcikkhati:|| ||</p>
					
					<p class="f4">"Ahaɱ kho etarahi ekako araññe viharāmi.|| ||</p>

					<p class="f4">Santi kho pana araññe vālā amanussā,||<br />
					te maɱ jīvitā voropeyyuɱ,||<br />
					tena me assa kāla-kiriyā,||<br />
					so mam'assa antarāyo.|| ||</p>

					<p class="f4">Handāhaɱ viriyaɱ ārabhāmi appattassa pattiyā anadhi-gatassa adhigamāya asacchi-katassa sacchi-kiriyāyā" ti.|| ||</p>

					<p class="f4">Idaɱ, bhikkhave, pañcamaɱ anāgata-bhayaɱ sampassamānena alam eva ārañña-kena bhikkhunā appamantena ātāpinā pahit'attena viharituɱ appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Imāni kho bhikkhave pañca anāgata-bhayāni sampassamānena alam eva ārañña-kena bhikkhunā appamattena ātāpinā pahit'attena viharituɱ appattassa pattiyā anadhi-gatassa adhigamāya asacchi-katassa sacchi-kiriyāyā ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>