<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṅguttara Nikāya, Fives, 206. Five things that twist up the heart." />
<title>AN 5 206: Vinibandha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					XXI. Kimbila-Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p206">Sutta 206</a></h4>

					<h1>Vinibandha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg249"><span class="f2 g"><b>[249]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.206.hare.pts.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Pañc'ime bhikkhave, cetaso vinibandhā.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu kāmesu avīta-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho.|| ||</p>

					<p class="f4">Yo so bhikkhave, bhikkhu kāmesu avigata-rāgo hoti||<br />
					avigata-c-chando avigata-pemo avigata-pipāso avigata-pariḷāho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ paṭhamo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave, bhikkhu kāye avigata-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho.|| ||</p>

					<p class="f4">Yo so bhikkhave, bhikkhu kāyesu avigata-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ dutiyo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave, bhikkhu rūpe avigata-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho.|| ||</p>

					<p class="f4">Yo so bhikkhave, bhikkhu rūpesu avigata-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ tatiyo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu yāva-datthaɱ udarāvadehakaɱ bhuñjitvā seyya-sukhaɱ passa-sukhaɱ middha-sukhaɱ anuyutto viharati.|| ||</p>

					<p class="f4">Yo so bhikkhave, bhikkhu yāva-datthaɱ udarāvadehakaɱ bhuñjitvā seyya-sukhaɱ passa-sukhaɱ middha-sukhaɱ anuyutto viharati||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ catuttho cetaso vinibandho.|| ||</p>

					<p class="ctr c">&#9632;</p>

					<p class="f4">Aññataraɱ deva-nikāyaɱ <a id="pg250"><span class="f2 g"><b>[250]</b></span></a> paṇidhāya Brahma-cariyaɱ carati:|| ||</p>

					<p class="f4">'Imin-ā-haɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā' ti|| ||</p>

					<p class="f4">Yo so bhikkhave, bhikkhu aññataraɱ deva-nikāyaɱ  paṇidhāya Brahma-cariyaɱ carati,|| ||</p>

					<p class="f4">'Imin-ā-haɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā' ti,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ pañcamo cetaso vinibandho.|| ||</p>

					<p class="f4">Ime kho bhikkhave, pañca cetaso vinibandhāti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>