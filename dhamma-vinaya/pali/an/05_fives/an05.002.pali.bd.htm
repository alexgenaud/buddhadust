<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 2. The Allys or Powers of the Seeker analyzed separately." />
<title>AN 5 2: Sekha-Bala-Vitthata Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					I: Sekha-Bala Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p2">Sutta 2</a></h4>

					<h1>Sekhabalavitthata Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg2"><span class="f2 g"><b>[2]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.002.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.002.than.ati.htm#p1">than</a>][<a href="../../../../dhamma-vinaya/bd/an/05_fives/an05.002.olds.bd.htm#p1">olds</a>][<a href="../../../../dhamma-vinaya/wp/an/05_fives/an05.002.bodh.wp.htm">bodh</a>]</span> Sāvatthi nidānaɱ:</p>

					<p class="f4">Pañc'imāni bhikkhave sekha-balāni.||<br />
					Katamāni pañca?|| ||</p>

					<p class="f4">Saddhā-balaɱ,||<br />
					hiri-balaɱ,||<br />
					ottappa-balaɱ,||<br />
					viriya-balaɱ,||<br />
					paññā-balaɱ.|| ||</p>

					<p class="f4">Katamañ ca bhikkhave saddā-balaɱ?|| ||</p>

					<p class="f4">Idha, bhikkhave, ariya-sāvako saddho hoti.||<br />
					Saddahati Tathāgatassa bodhiɱ:|| ||</p>

					<p class="f4">'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Idaɱ vuccati bhikkhave saddhā-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave hiri-balaɱ?|| ||</p>

					<p class="f4">Idha, bhikkhave, ariya-sāvako hirimā hoti.|| ||</p>

					<p class="f4">Hirīyati kāya-du-c-caritena vacī-du-c-caritena, mano-du-c-caritena.|| ||</p>

					<p class="f4">Hiriyati pāpakānaɱ akusalānaɱ dhammānaɱ samāpattiyā.|| ||</p>

					<p class="f4">Idaɱ vuccati bhikkhave hiri-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave ottappa-balaɱ?|| ||</p>

					<p class="f4">Idha, bhikkhave, ariya-sāvako ottapī hoti.|| ||</p>

					<p class="f4">Ottappati kāya-du-c-caritena,||<br />
					vacī-du-c-caritena,||<br />
					mano-du-c-caritena.|| ||</p>

					<p class="f4">Ottappati pāpakānaɱ akusalānaɱ dhammānaɱ samāpattiyā.|| ||</p>

					<p class="f4">Idaɱ vuccati bhikkhave ottappa-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave viriya-balaɱ?|| ||</p>

					<p class="f4">Idha, bhikkhave, ariya-sāvako āraddha-viriyo viharati.|| ||</p>

					<p class="f4">Akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Idaɱ vuccati bhikkhave viriya-balaɱ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave paññā-balaɱ?|| ||</p>

					<p class="f4">Idha, bhikkhave, ariya-sāvako paññavā hoti.||<br />
					Udayattha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Idaɱ vuccati bhikkhave paññā-balaɱ.|| ||</p>

					<p class="f4">Imāni kho bhikkhave pañca sekha-balāni.|| ||</p>

					<p class="f4">Tasmā ti ha bhikkhave evaɱ sikkhitabbaɱ:||<br />
					saddhā-balena samannāgatā bhavissāma sekha-balena,||<br />
					hiri-balena samannāgatā bhavissāma sekha-balena,||<br />
					ottappa-balena <a id="pg3"><span class="f2 g"><b>[3]</b></span></a> samannāgatā bhavissāma sekha-balena,||<br />
					viriya-balena samannāgatā bhavissāma sekha-balena,||<br />
					paññā-balena samannāgatā bhavissāma sekha-balenā ti.</p>

					<p class="f4">Evaɱ hi vo bhikkhave sikkhitabban ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>