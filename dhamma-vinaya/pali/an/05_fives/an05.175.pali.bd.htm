<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 175. Five things which result in a lay follower to be dispised by other lay followers, and five things which result in his being cherished by other lay followers." />
<title>AN 5 175: Upāsaka Caṇḍāla Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					XVIII. Upāsaka Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p175">Sutta 175</a></h4>

					<h1>Upāsaka Caṇḍāla Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg206"><span class="f2 g"><b>[206]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.175.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.175.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave,||<br />
					dhammehi samannāgato upāsako||<br />
					upāsaka-caṇḍālo ca hoti||<br />
					upāsaka-malañ ca||<br />
					upāsaka-patikiṭṭho ca.|| ||</p>

					<p class="f4">Katamehi pañcahi?|| ||</p>

					<p class="f4">Assaddho hoti,||<br />
					du-s-sīlo hoti,||<br />
					kotuhala-maṇgaliko hoti,||<br />
					maṃgalaṃ pacceti no kammaṃ,||<br />
					ito ca bahiddhā dakkhiṇeyyaṃ gavesati||<br />
					tattha ca pubba-kāraṃ karoti.|| ||</p>

					<p class="f4">Imehi kho bhikkhave,||<br />
					pañcahi dhammehi samannāgato upāsako||<br />
					upāsaka-caṇḍālo ca hoti||<br />
					upāsaka-malañ ca||<br />
					upāsaka-patikiṭṭho ca.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañcahi bhikkhave,||<br />
					dhammehi samannāgato upāsako||<br />
					upāsaka-ratanañ ca hoti||<br />
					upāsaka-padumañ ca||<br />
					upāsaka-puṇḍarikañ ca.|| ||</p>

					<p class="f4">Katamehi pañcahi?|| ||</p>

					<p class="f4">Saddho hoti,||<br />
					sīlavā hoti,||<br />
					akotuhala-maṇgaliko hoti,||<br />
					kammaṃ pacceti no maṃgalaṃ,||<br />
					na ito bahiddhā dakkhiṇeyyaṃ gavesati,||<br />
					idha ca pubba-kāraṃ karoti.|| ||</p>

					<p class="f4">Imehi kho bhikkhave,||<br />
					pañcahi dhammehi samannāgato upāsako||<br />
					upāsaka-ratanañ ca hoti||<br />
					upāsaka-padumañ ca||<br />
					upāsaka-puṇḍarīkañ cā ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>