<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 40. Supported by a clan chief that has faith, a family grows in five ways." />
<title>AN 5 40: Maha Sala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aṅguttara-Nikāya<br />
					Pañcaka-Nipāta<br />
					IV. Sumanā Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p40">Sutta 40</a></h4>

					<h1>Mahā Sāla Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg44"><span class="f2 g"><b>[44]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.040.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.040.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Himavantaɱ bhikkhave pabba-tarājaɱ nissāya mahā-sālā pañcahi vaḍḍhihi vaḍḍhanti.|| ||</p>

					<p class="f4">Katamāhi pañcahi?|| ||</p>

					<p class="f4">2. Sākhā-patta-palāsena vaḍḍhanti.|| ||</p>

					<p class="f4">Tacena vaḍḍhanti.|| ||</p>

					<p class="f4">Papaṭikāya vaḍḍhanti.|| ||</p>

					<p class="f4">Pheggunā vaḍḍhanti.|| ||</p>

					<p class="f4">Sārena vaḍḍhanti.|| ||</p>

					<p class="f4">Himavannaɱ bhikkhave pabba-tarājaɱ nissāya mahā-sālā imāhi pañcahi vaḍḍhīhi vaḍḍhanti.|| ||</p>

					<p class="f4">Evam eva kho bhikkhave saddhaɱ kula-patiɱ nissāya antojano pañcahi vaḍḍhīhi vaḍḍhati.|| ||</p>

					<p class="f4">Katamāhi pañcahi?|| ||</p>

					<p class="f4">3. Saddhāya vaḍḍhati.|| ||</p>

					<p class="f4">Sīlena vaḍḍhati.|| ||</p>

					<p class="f4">Sutena vaḍḍhati.|| ||</p>

					<p class="f4">Cāgena vaḍḍhati.|| ||</p>

					<p class="f4">Paññāya vaḍḍhati.|| ||</p>

					<p class="f4">Saddaɱ bhikkhave kula-patiɱ nissāya antojano imāhi pañcahi vaḍḍhīhi vaḍḍhatī" ti.|| ||</p>

					      <p class="f4 in2">Yathā hi pabbato selo araññasmiɱ brahāvane,||<br />
							Taɱ rukkhā upanissāya vaḍḍhante te vanappatī.||<br />
							Tath'eva sīla sampannaɱ saddhaɱ kula-patiɱ idha,||<br />
							Upanissāya vaḍḍhanti putta-dārā ca bandhavā,||<br />
							Amaccā ñāti-saṅghā ca ye c'assa anujīvino.||<br />
							Tassa sīla-vato sīlaɱ cāgaɱ sucaritāni ca,||<br />
							Passamānānukubbanti ye bhavanti vicakkhaṇā.||<br />
							Idha dhammaɱ caritvāna Maggaɱ sugatigāminaɱ,||<br />
							Nandino deva-lokasmiɱ modanti kāma-kāmino ti.|| ||</p>

					<p class="ctr">Sumanā Vagga Catuttha</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>