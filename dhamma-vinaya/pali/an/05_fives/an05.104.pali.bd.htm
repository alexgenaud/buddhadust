<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 104. The Buddha lists five things which make a bhikkhu one who is a garland for bhikkhus." />
<title>AN 5: 104: Samana Sukhu-Mala Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					11. Phāsu-Vihāra Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p104">Sutta 104</a></h4>

					<h1>Samaṇa Sukhu-Māla Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg130"><span class="f2 g"><b>[130]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.104.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave,||<br />
					dhammehi samannāgato bhikkhu samaṇesu samaṇa-sukhu-mālo hoti.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, bhikkhu yācito'va bahulaṃ cīvaraṃ paribhuñjati,||<br />
					appaṃ ayācito.|| ||</p>

					<p class="ctr c">—</p>

					<p class="f4">Yācito'va bahulaṃ piṇḍa-pātaṃ paribhuñajati,||<br />
					appaṃ ayācito.|| ||</p>

					<p class="ctr c">—</p>

					<p class="f4">Yācito'va bahulaṃ sen'āsanaṃ paribhuñajati,||<br />
					appaṃ ayācito.|| ||</p>

					<p class="f4">Yācito'va bahulaṃ gilāna-paccaya-bhesajja-parikkhāraṃ paribhuñjati,||<br />
					appaṃ ayācito.|| ||</p>

					<p class="ctr c">&#9632;</p>

					<p class="f4">Ye hi <a id="pg131"><span class="f2 g"><b>[131]</b></span></a> kho pana sa-brahma-cārihi saddhiṃ viharati,||<br />
					tyāssa manāpen'eva bahulaṃ kāya-kammena samud'ācaranti,||<br />
					appaṃ amanāpena;|| ||</p>

					<p class="ctr c">—</p>

					<p class="f4">manāpen'eva bahulaṃ vaci-kammena samud'ācaranti,||<br />
					appaṃ amanāpena;|| ||</p>

					<p class="ctr c">—</p>

					<p class="f4">manāpen'eva bahulaṃ mano-kammena samud'ācaranti,||<br />
					appaṃ amanāpenaṃ;|| ||</p>

					<p class="ctr c">—</p>

					<p class="f4">manāpaṃ yeva bahulaṃ upahāraṃ upaharanti,||<br />
					appaṃ amanāpaṃ.|| ||</p>

					<p class="ctr c">&#9632;</p>

					<p class="f4">Yāni kho pana tāni vedayitāni||<br />
					pitta-samuṭ-ṭhānāni vā||<br />
					semha-samuṭ-ṭhānāni vā||<br />
					vāta-samuṭ-ṭhānāni vā||<br />
					sanni-pātikāni vā||<br />
					utuparināmajāni vā||<br />
					visama-parihāra-jāni vā||<br />
					opakka-mikāni vā||<br />
					kamma-vipāka-jāni vā,||<br />
					tānissa na bahu-d-eva uppajjanti||<br />
					appābādho hoti.|| ||</p>

					<p class="ctr c">&#9632;</p>

					<p class="f4">Catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhi.|| ||</p>

					<p class="ctr c">&#9632;</p>

					<p class="f4">Āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ime kho bhikkhave, pañcahi dhammehi samannāgato bhikkhu samaṇesu samaṇa-sukhu-mālo hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yaṃ hi taṃ bhikkhave, sammā vadamāno vadeyya,||<br />
					'samanesu samaṇa-sukhu-mālo' ti||<br />
					mameva taṃ bhikkhave sammā vadamāno vadeyya,||<br />
					'samaṇesu samaṇa-sukhu-mālo' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ahaṃ hi bhikkhave yācitova bahulaṃ cīvaraṃ paribhuñjāmi,||<br />
					appaṃ ayācito;|| ||</p>

					<p class="ctr c">—</p>

					<p class="f4">yācitova bahulaṃ paṇḍapātaṃ paribhuñjāmi,||<br />
					appaṃ ayācito;|| ||</p>

					<p class="ctr c">—</p>

					<p class="f4">yācitova bahulaṃ sen'āsanaṃ paribhuñjāmi,||<br />
					appaṃ ayācito;|| ||</p>

					<p class="ctr c">—</p>

					<p class="f4">yācitova bahulaṃ gilāna-paccaya-bhesajja-parikkhāraṃ paribhuñjāmi,||<br />
					appaṃ ayācito.|| ||</p>

					<p class="ctr c">&#9632;</p>

					<p class="f4">Ye hi kho pana bhikkhuhi saddhiṃ viharāmi,||<br />
					te maṃ manāpen'eva bahulaṃ kāya-kammena samud'ācaranti,||<br />
					appaṃ amanāpena;|| ||</p>

					<p class="ctr c">—</p>

					<p class="f4">manāpen'eva bahulaṃ vacikammena samud'ācaranti,||<br />
					appaṃ amanāpena;|| ||</p>

					<p class="ctr c">—</p>

					<p class="f4">manāpen'eva bahulraṃ mano-kammena samud'ācaranti,||<br />
					appaṃ amanāpena;|| ||</p>

					<p class="ctr c">—</p>

					<p class="f4">manāpaṃ yeva bahulaṃ upahāraṃ upaharanti,||<br />
					appaṃ amanāpaṃ.|| ||</p>

					<p class="ctr c">&#9632;</p>

					<p class="f4">Yāni kho pana tāni vedayitāni||<br />
					pitta-samuṭ-ṭhānāni vā||<br />
					semha-samuṭ-ṭhānāni vā||<br />
					vāta-samuṭ-ṭhānāni vā||<br />
					sanni-pātikāni vā||<br />
					utuparināmajāni vā||<br />
					visama-parihāra-jāni vā||<br />
					opakka-mikāni vā||<br />
					kamma-vipāka-jāni <a id="pg132"><span class="f2 g"><b>[132]</b></span></a> vā,||<br />
					tāni me na bahu-d-eva uppajjanti,||<br />
					appābādhohamasmi.|| ||</p>

					<p class="ctr c">&#9632;</p>

					<p class="f4">Catunnaṃ kho panamhi jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī akiccha-lābhī akasira-lābhī.|| ||</p>

					<p class="ctr c">&#9632;</p>

					<p class="f4">Āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja vihārāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yaṃ hī taṃ bhikkhave, sammā vadamāno vadeyya,||<br />
					'samaṇesu samaṇa-sukhu-mālo' ti||<br />
					mame va taṃ bhikkhave sammā vadamāno vadeyya,||<br />
					'samaṇesu samaṇa-sukhu-mālo" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>