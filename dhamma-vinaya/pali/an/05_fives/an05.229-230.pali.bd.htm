<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Suttas 229-230. Two suttas in which the Buddha likens the evil qualities of the black snake to the evil qualities of women." />
<title>AN 5.229-230: Kaṇha Sappa 1 &amp; 2</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aŋguttara-Nikāya<br />
					Pañcaka-Nipāta<br />
					23. Dīgha-Cārika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p229">Suttas 229-230</a></h4>

					<h1>Kaṇha Sappa 1 &amp; 2</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg260"><span class="f2 g"><b>[260]</b></span></a></p>

					<h4 class="ctr"><a id="p229" href="../../../../backmatter/indexes/sutta/an/idx_05_pancakanipata.htm#p229">Sutta 229</a></h4>

					<h4 class="ctr c">Paṭhama Kaṇha Sappa Suttaɱ</h4>

					<p class="f4"><span class="f3">[<a id="p229.1">229.1</a>][<a href="../../../pts/an/05_fives/an05.229-230.hare.pts.htm#p229.1">pts</a>][<a href="../../../../dhamma-vinaya/bd/an/05_fives/an05.229-230.olds.bd.htm#p229.1">olds</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave ādīnavā kaṇha sappe.|| ||</p>

					<p class="f4">Katame pañca?|| ||</p>

					<p class="f4">Asucī,||<br />
					duggandho,||<br />
					sabhīru,||<br />
					sappaṭi-bhayo,||<br />
					mitta-dubhī.|| ||</p>
					
					<p class="f4">Ime kho bhikkhave pañca ādīnavā kaṇha sappe.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañc'ime ādīnavā mātu-gāme.|| ||</p>

					<p class="f4">Katame pañca?|| ||</p>

					<p class="f4">Asucī||<br />
					dugagandho,||<br />
					sabhīru,||<br />
					sappaṭi-bhayo,||<br />
					mitta-dubhī.|| ||</p>

					<p class="f4">Ime kho bhikkhave pañca ādīnavā mātu-gāmeti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p230" href="../../../../backmatter/indexes/sutta/an/idx_05_pancakanipata.htm#p230">Sutta 230</a></h4>

					<h4 class="ctr c">Dutiya Kaṇha Sappa Suttaɱ</h4>

					<p class="f4"><span class="f3">[<a id="p230.1">230.1</a>][<a href="../../../pts/an/05_fives/an05.229-230.hare.pts.htm#p230.1">pts</a>][<a href="../../../../dhamma-vinaya/bd/an/05_fives/an05.229-230.olds.bd.htm#p230.1">olds</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave ādīnavā kaṇha sappe.|| ||</p>

					<p class="f4">Katame pañca?|| ||</p>

					<p class="f4">Kodhano,||<br />
					upanāhī,||<br />
					ghora-viso,||<br />
					dujīvho,||<br />
					mitta-dubhī|| ||</p>

					<p class="f4"><span class="f3 g"><i>[261]</i></span> Ime kho bhikkhave pañca ādinavā kaṇha sappe.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañca ādīnavā mātu-gāme.|| ||</p>

					<p class="f4">Katame pañca?|| ||</p>

					<p class="f4">Kodhano,||<br />
					upanāhī,||<br />
					ghora-viso,||<br />
					dujīvho,||<br />
					mitta-dubhī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tatr'idaɱ bhikkhave mātu-gāmassa ghora-visatā:||<br />
					yebhuyyena bhikkhave mātu-gāmo tibba-rāgo.|| ||</p>

					<p class="ctr c">&#9632;</p>

					<p class="f4">Tatr'idaɱ bhikkhave mātu-gāmassa dujīvhatā:||<br />
					yebhuyyena bhikkhave mātu-gāmo pisunā-vāco.|| ||</p>

					<p class="ctr c">&#9632;</p>

					<p class="f4">Tatr'idaɱ bhikkhave mātu-gāmassa mitta-dubhitā:||<br />
					yebhuyyena bhikkhave mātu-gāmo ati-cārinī.|| ||</p>

					<p class="f4">Ime kho bhikkhave pañca ādīnavā mātu-gāmeti.|| ||</p>

					<p class="ctr">Dīgha-Cārika Vagga Tatiyo</p>
					
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>