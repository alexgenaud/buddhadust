<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 228. The advantages of serving the main meal before the noon hour has passed versus the disadvantages of serving it at a later time." />
<title>AN 5 228: Ussūra-Bhatta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṅguttara-Nikāya<br />
					Pañcaka-Nipāta<br />
					23. Dīgha-Cārika Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p228">Sutta 228</a></h4>

					<h1>Ussūra-Bhatta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.228.hare.pts.htm#p1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave ādīnavā ussūra-bhatte kule.|| ||</p>

					<p class="f4">Katame pañca?|| ||</p>

					<p class="f4">Ye te atithī pāhunā,||<br />
					te na kālena paṭipūjenti;|| ||</p>

					<p class="ctr c">&#9632;</p>

					<p class="f4">Yā tā bali-paṭiggāhikā devatā,||<br />
					tā na kālena paṭipūjenti.|| ||</p>

					<p class="ctr c">&#9632;</p>

					<p class="f4">Ye te samaṇa-brāhmaṇā eka-bhattikā||<br />
					ratt'ūparatā viratā||<br />
					vikāla-bhojanā,||<br />
					te na kālena paṭipūjenti.|| ||</p>

					<p class="ctr c">&#9632;</p>

					<p class="f4">Dāsa-kamma-kara-porisā vimukhā kammaṃ karonti.|| ||</p>

					<p class="f4">Tāvatakaṃ yeva asamayena bhuttaṃ anoja-vantaṃ hoti.|| ||</p>

					<p class="f4">Ime kho bhikkhave pañca ādinavā ussūra-bhatte kule.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'ime bhikkhave ānisaṃsā samaya-bhatte kule.|| ||</p>

					<p class="f4">Katame pañca?|| ||</p>

					<p class="f4">Ye te atthi pāhunā,||<br />
					te kālena paṭipūjenti.|| ||</p>

					<p class="ctr c">&#9632;</p>

					<p class="f4">Yā tā bali-paṭiggāhikā devatā,||<br />
					tā kālena paṭipūjenti.|| ||</p>

					<p class="ctr c">&#9632;</p>

					<p class="f4">Ye te samaṇa-brāhmaṇā eka-bhattikā||<br />
					ratt'ūparatā viratā||<br />
					vikāla-bhojanā,||<br />
					te kālena paṭipūjenti.|| ||</p>

					<p class="ctr c">&#9632;</p>

					<p class="f4">Dāsa-kamma-kara-porisā avimukhā kammaṃ karonti.|| ||</p>

					<p class="ctr c">&#9632;</p>

					<p class="f4">Tāvatakaṃ ye va samayena bhuttaṃ oja-vantaṃ hoti.|| ||</p>

					<p class="f4">Ime kho bhikkhave pañca ānisaṃsā samaya-bhatte kule" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>