<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="E.M. Hare's translation of Aṅguttara Nikāya, Fives, Sutta 169. Five things one should become expert at in order to be quick-witted, handy, of wide knowledge and grasp of things and of retentive memory." />
<title>AN 5 169: Khippa-Nisanti Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aṅguttara-Nikāya<br />
					Pañcaka-Nipāta<br />
					Āghāta Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p169">Sutta 169</a></h4>

					<h1>Khippa-Nisanti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg201"><span class="f2 g"><b>[201]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.169.hare.pts.htm">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">Atha kho āyasmā Ānando yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando āyasmantaɱ Sāriputtaɱ etad avoca:|| ||</p>

					<p class="f4">2. Kittāvatā nu kho āvuso Sāriputta,||<br />
					bhikkhu khippa-nisantī ca hoti||<br />
					kusalesu dhammesu,||<br />
					suggahitagāhī ca,||<br />
					bahuñ ca gaṇhāti,||<br />
					gahitaɱ c'assa na pamussatī' ti?|| ||</p>

					<p class="ctr c">&#9632;</p>

					<p class="f4">'Āyasmā kho Ānando bahu-s-suto,<br />
					paṭibhātu āyasmantaɱ yeva Ānandan' ti.|| ||</p>

					<p class="f4">'Tena h'āvuso Sāriputta,||<br />
					suṇāhi,||<br />
					sādhukaɱ mana-sikarohi,||<br />
					bhāsissāmī' ti.|| ||</p>

					<p class="f4">'Evam āvuso' ti kho āyasmā Sāriputto āyasmato Ānandassa paccassosi.|| ||</p>

					<p class="ctr c">&#9632;</p>

					<p class="f4">Āyasmā Ānando etad avoca:|| ||</p>

					<p class="f4">3. 'Idh'āvuso, Sāriputta, bhikkhu attha-kusalo ca hoti||<br />
					dhamma-kusalo ca||<br />
					nirutti-kusalo ca||<br />
					vyañjana-kusalo ca||<br />
					pubbāpara-kusalo ca.|| ||</p>

					<p class="f4">Ettāvatā kho āvuso, Sāriputta,||<br />
					bhikkhu khippa-nisantī ca hoti||<br />
					kusalesu dhammesu,||<br />
					suggahitagāhī ca,||<br />
					bahuɱ ca gaṇhāti,||<br />
					gahitaɱ c'assa na pamussatī' ti.|| ||</p>

					<p class="ctr c">&#9632;</p>

					<p class="f4">4. Acchariyaɱ āvuso,||<br />
					abbhutaɱ āvuso,||<br />
					yāva su-bhāsitaɱ cidaɱ āyasmatā Ānandena.|| ||</p>

					<p class="f4">Imehi ca mayaɱ pañcahi dhammehi samannāgataɱ āyasmantaɱ Ānndaɱ dhārema:|| ||</p>

					<p class="f4">Āyasmā Ānando attha-kusalo||<br />
					dhamma-kusalo||<br />
					nirutti-kusalo||<br />
					vyañjana-kusalo||<br />
					pubbāpara-kusalo' ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>