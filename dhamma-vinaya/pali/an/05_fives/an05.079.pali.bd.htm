<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 79. The Buddha describes five fearsome dangers for the bhikkhus that will arise in the future that should inspire them to make great effort." />
<title>AN 5: 79: Tatiya Anāgata-Bhaya Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					8. Yodhājīva Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p79">Sutta 79</a></h4>

					<h1>Tatiya Anāgata-Bhaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg105"><span class="f2 g"><b>[105]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/05_fives/an05.079.than.ati.htm#p1">than</a>][<a href="../../../../dhamma-vinaya/pts/an/05_fives/an05.079.hare.pts.htm#p1">pts</a>]</span> Pañc'imāni bhikkhave anāgata-bhayāni etarahi asamuppannāni āyatiṃ samuppajjissanti||<br />
					tāni vo paṭibujjhitab- <a id="pg106"><span class="f2 g"><b>[106]</b></span></a> bāni paṭibujjhitvā ca tesaṃ pahānāya vāyamitabbaṃ.|| ||</p>

					<p class="f4">Katamāni pañaca?|| ||</p>

					<p class="f4">2. Bhavissanti bhikkhave bhikkhu anāgatam addhānaṃ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññe upasampādessanti.|| ||</p>

					<p class="f4">Te pi na sakkhissanti vinetuṃ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññe upasampādessanti.|| ||</p>

					<p class="f4">Te pi na sakkhissanti vinetuṃ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Iti kho bhikkhave dhamma-sandosā cinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaṃ, bhikkhave, paṭhamaṃ anāgata-bhayaṃ etarahi asamuppannaṃ āyatiṃ samuppajjissati.|| ||</p>

					<p class="f4">Taṃ vo paṭibujjhitabbaṃ paṭibujjhitvā ca tassa pahānāya vāyamitabbaṃ.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave bhavissanti bhikkhu anāgatam addhānaṃ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññesaṃ nissayaṃ dassanti.|| ||</p>

					<p class="f4">Te na sakkhissanti vinetuṃ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññesaṃ nissayaṃ dassanti.|| ||</p>

					<p class="f4">Te pi na sakkhissanti vinetuṃ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-sīlā abhāvita-cittā abhāvita-paññā.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaṃ, bhikkhave, dutiyaṃ anāgata-bhayaṃ etarahi asamuppannaṃ āyatiṃ samuppajjissati.|| ||</p>

					<p class="f4">Taṃ vo paṭibujjhitabbaṃ.|| ||</p>

					<p class="f4">Paṭibujjhitvā ca tassa pahānāya vāyamitabbaṃ.|| ||</p>

					<p class="ctr c">&#9632;</p>

					<p class="f4"><a id="pg107"><span class="f2 g"><b>[107]</b></span></a> 4. Puna ca paraṃ bhikkhave bhavissanti bhikkhu anāgatam addhānaṃ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā abhidhammakathaṃ vedallakathaṃ kathento kaṇhaṃ dhammaṃ okkamamānā na paṭibujjhissanti.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaṃ, bhikkhave, tatiyaṃ anāgata-bhayaṃ etarahi asamuppannaṃ āyatiṃ samuppajjissati.|| ||</p>

					<p class="f4">Taṃ vo paṭibujjhitabbaṃ.|| ||</p>

					<p class="f4">Paṭibujjhitvā ca tassa pahānāya vāyamitabbaṃ.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhavissanti bhikkhu anāgatam addhānaṃ abhāvita-kāyā abhāvita sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhavita-sīlā abhāvita-cittā abhāvita-paññā,||<br />
					ye te suttantā Tathāgata-bhāsitā gambhirā gambhiratthā lokuttarā suññatā-paṭisaṃyuttā,||<br />
					tesu bhaññamānesu na sussusanti,||<br />
					na sotaṃ odahissanti,||<br />
					na aññā-cittaṃ upaṭṭhapessanti,||<br />
					na ca te dhamme uggahetabbaṃ pariyāpuṇitabbaṃ maññissanti.|| ||</p>

					<p class="f4">Ye pana te suttantā kavikatā kāveyyā citta-k-kharā citta-vyañajanā bāhirakā sāvaka-bhāsitā,||<br />
					tesu bhaññamānesu sussusanti,||<br />
					sotaṃ odahissanti,||<br />
					aññā-cittaṃ upaṭṭhapessanti.|| ||</p>

					<p class="f4">Te ca dhamme uggahetabbaṃ pariyāpuṇitabbaṃ maññissanti.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaṃ, bhikkhave, catutthaṃ anāgata-bhayaṃ etarahi asamuppannaṃ āyatiṃ samuppajjissati.|| ||</p>

					<p class="f4">Taṃ vo paṭibujjhitabbaṃ,||<br />
					paṭibujjhitvā ca tassa pahānāya vāyamitabbaṃ.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave bhavissanti bhikkhu anāgatam addhānaṃ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā <a id="pg108"><span class="f2 g"><b>[108]</b></span></a> abhāvita-paññā therā bhikkhu bāhulikā bhavissanti sāthalikā okkamane pubbaṅgamā paviveke nikkhitta-dhurā.|| ||</p>

					<p class="f4">Na viriyaṃ ārabhissanti appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Tesaṃ pacchimā janatā diṭṭh'ānugatiṃ āpajjissati.|| ||</p>

					<p class="f4">Sā pi bhavissati bāhulikā sāthalikā okkamane pubbaṅgamā paviveke nikkhitta-dhurā na viriyaṃ ārabhissati appattassa pattiyā anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaṃ, bhikkhave, pañcamaṃ anāgata-bhayaṃ etarahi asamuppannaṃ āyatiṃ samuppajjissati.|| ||</p>

					<p class="f4">Taṃ vo paṭibujjhitabbaṃ paṭibujjhitvā ca tassa pahānāya vāyamitabbaṃ.|| ||</p>

					<p class="f4">Imāni kho bhikkhave pañca anāgata-bhayāni etarahi asamuppannāni āyatiṃ samuppajjissanti.|| ||</p>

					<p class="f4">Tāni vo paṭibujjhitabbāni.|| ||</p>

					<p class="f4">Paṭibujjhitvā ca tesaṃ pahānāya vāyamitabbanti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>