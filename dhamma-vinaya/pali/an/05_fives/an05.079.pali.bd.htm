<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 79. The Buddha describes five fearsome dangers for the bhikkhus that will arise in the future that should inspire them to make great effort." />
<title>AN 5: 79: Tatiya Anāgata-Bhaya Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					8. Yodhājīva Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p79">Sutta 79</a></h4>

					<h1>Tatiya Anāgata-Bhaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg105"><span class="f2 g"><b>[105]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/an/05_fives/an05.079.than.ati.htm#p1">than</a>][<a href="../../../../dhamma-vinaya/pts/an/05_fives/an05.079.hare.pts.htm#p1">pts</a>]</span> Pañc'imāni bhikkhave anāgata-bhayāni etarahi asamuppannāni āyatiɱ samuppajjissanti||<br />
					tāni vo paṭibujjhitab- <a id="pg106"><span class="f2 g"><b>[106]</b></span></a> bāni paṭibujjhitvā ca tesaɱ pahānāya vāyamitabbaɱ.|| ||</p>

					<p class="f4">Katamāni pañaca?|| ||</p>

					<p class="f4">2. Bhavissanti bhikkhave bhikkhu anāgatam addhānaɱ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññe upasampādessanti.|| ||</p>

					<p class="f4">Te pi na sakkhissanti vinetuɱ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññe upasampādessanti.|| ||</p>

					<p class="f4">Te pi na sakkhissanti vinetuɱ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Iti kho bhikkhave dhamma-sandosā cinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaɱ, bhikkhave, paṭhamaɱ anāgata-bhayaɱ etarahi asamuppannaɱ āyatiɱ samuppajjissati.|| ||</p>

					<p class="f4">Taɱ vo paṭibujjhitabbaɱ paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave bhavissanti bhikkhu anāgatam addhānaɱ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññesaɱ nissayaɱ dassanti.|| ||</p>

					<p class="f4">Te na sakkhissanti vinetuɱ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā aññesaɱ nissayaɱ dassanti.|| ||</p>

					<p class="f4">Te pi na sakkhissanti vinetuɱ adhisīle adhicitte adhipaññāya.|| ||</p>

					<p class="f4">Te pi bhavissanti abhāvita-sīlā abhāvita-cittā abhāvita-paññā.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaɱ, bhikkhave, dutiyaɱ anāgata-bhayaɱ etarahi asamuppannaɱ āyatiɱ samuppajjissati.|| ||</p>

					<p class="f4">Taɱ vo paṭibujjhitabbaɱ.|| ||</p>

					<p class="f4">Paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4"><a id="pg107"><span class="f2 g"><b>[107]</b></span></a> 4. Puna ca paraɱ bhikkhave bhavissanti bhikkhu anāgatam addhānaɱ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā abhāvita-paññā abhidhammakathaɱ vedallakathaɱ kathento kaṇhaɱ dhammaɱ okkamamānā na paṭibujjhissanti.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaɱ, bhikkhave, tatiyaɱ anāgata-bhayaɱ etarahi asamuppannaɱ āyatiɱ samuppajjissati.|| ||</p>

					<p class="f4">Taɱ vo paṭibujjhitabbaɱ.|| ||</p>

					<p class="f4">Paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhavissanti bhikkhu anāgatam addhānaɱ abhāvita-kāyā abhāvita sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhavita-sīlā abhāvita-cittā abhāvita-paññā,||<br />
					ye te suttantā Tathāgata-bhāsitā gambhirā gambhiratthā lokuttarā suññatā-paṭisaɱyuttā,||<br />
					tesu bhaññamānesu na sussusanti,||<br />
					na sotaɱ odahissanti,||<br />
					na aññā-cittaɱ upaṭṭhapessanti,||<br />
					na ca te dhamme uggahetabbaɱ pariyāpuṇitabbaɱ maññissanti.|| ||</p>

					<p class="f4">Ye pana te suttantā kavikatā kāveyyā citta-k-kharā citta-vyañajanā bāhirakā sāvaka-bhāsitā,||<br />
					tesu bhaññamānesu sussusanti,||<br />
					sotaɱ odahissanti,||<br />
					aññā-cittaɱ upaṭṭhapessanti.|| ||</p>

					<p class="f4">Te ca dhamme uggahetabbaɱ pariyāpuṇitabbaɱ maññissanti.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaɱ, bhikkhave, catutthaɱ anāgata-bhayaɱ etarahi asamuppannaɱ āyatiɱ samuppajjissati.|| ||</p>

					<p class="f4">Taɱ vo paṭibujjhitabbaɱ,||<br />
					paṭibujjhitvā ca tassa pahānāya vāyamitabbaɱ.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhavissanti bhikkhu anāgatam addhānaɱ abhāvita-kāyā abhāvita-sīlā abhāvita-cittā abhāvita-paññā.|| ||</p>

					<p class="f4">Te abhāvita-kāyā samānā abhāvita-sīlā abhāvita-cittā <a id="pg108"><span class="f2 g"><b>[108]</b></span></a> abhāvita-paññā therā bhikkhu bāhulikā bhavissanti sāthalikā okkamane pubbaŋ-gamā paviveke nikkhitta-dhurā.|| ||</p>

					<p class="f4">Na viriyaɱ ārabhissanti appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Tesaɱ pacchimā janatā diṭṭh'ānugatiɱ āpajjissati.|| ||</p>

					<p class="f4">Sā pi bhavissati bāhulikā sāthalikā okkamane pubbaŋ-gamā paviveke nikkhitta-dhurā na viriyaɱ ārabhissati appattassa pattiyā anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Iti kho bhikkhave dhamma-sandosā vinaya-sandoso,||<br />
					vinaya-sandosā dhamma-sandoso.|| ||</p>

					<p class="f4">Idaɱ, bhikkhave, pañcamaɱ anāgata-bhayaɱ etarahi asamuppannaɱ āyatiɱ samuppajjissati.|| ||</p>

					<p class="f4">Taɱ vo paṭibujjhitabbaɱ paṭibujjhitvā ca tassa pahānāya vāyamitabbaɱ.|| ||</p>

					<p class="f4">Imāni kho bhikkhave pañca anāgata-bhayāni etarahi asamuppannāni āyatiɱ samuppajjissanti.|| ||</p>

					<p class="f4">Tāni vo paṭibujjhitabbāni.|| ||</p>

					<p class="f4">Paṭibujjhitvā ca tesaɱ pahānāya vāyamitabbanti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>