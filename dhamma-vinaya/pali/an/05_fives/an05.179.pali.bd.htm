<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 179. The Buddha describes the qualifications which if found in one by one's self, one, one's self may say of one's self that one has attained Streamwinning, is no longer subject to birth in any sub-human state and is destined to attain Nibbāna." />
<title>AN 5 179: Gihī Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka-Nipāta<br />
					XVIII. Upāsaka Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p179">Sutta 179</a></h4>

					<h1>Gihī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg211"><span class="f2 g"><b>[211]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.178.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.179.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Anāthapiṇḍiko gahapati pañca-mattehi upāsaka-satehi parivuto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Atha kho Bhagavā āyasmantaṃ Sāriputtaṃ āmantesi:|| ||</p>

					<p class="f4">Yaṃ kiñci Sāriputta, jāneyyātha gihiṃ odāta-vasanaṃ pañcasu sikkhā-padesu saṃvuta-kammantaṃ,||<br />
					catunnañ ca ābhiceta-sikānaṃ diṭṭha-dhamma sukha-vihārānaṃ nikāma-lābhiṃ akiccha-lābhiṃ akasira-lābhiṃ,||<br />
					so ākaṇka-māno attanā va attāṇaṃ vyākareyya:|| ||</p>

					<p class="f4">"Khīṇa-Nirayomhi khīṇa-tiracchāna-yoniyo khīṇa-petti-visayo khīṇ-ā-pāya-duggati-vinipāto||<br />
					Sotāpanno ham asmi avinipāta-dhammo niyato sambodhi-parāyano" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamesu pañcasu sikkhā-padesu saṃvuta-kammanto hoti?|| ||</p>

					<p class="f4"><a id="pg212"><span class="f2 g"><b>[212]</b></span></a> Idha Sāriputta, ariya-sāvako pāṇ-ā-tipātā paṭivirato hoti.|| ||</p>

					<p class="f4">Adinn'ādānā paṭivirato hoti.|| ||</p>

					<p class="f4">Kāramasu micchā-cārā paṭivirato hoti.|| ||</p>

					<p class="f4">Musā-vādā paṭivirato hoti.|| ||</p>

					<p class="f4">Surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Imesu pañcasu sikkhā-padesu saṃvuta-kammanto hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamesaṃ catunnaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī?|| ||</p>

					<p class="f4">Idha Sāriputta, ariya-sāvako Buddhe avecca-p-pasādena samannāgato hoti:|| ||</p>

					<p class="f4">"Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavāti" ti.|| ||</p>

					<p class="f4">Ayam assa paṭhamo ābhiceta-siko diṭṭha-dhamma-sukha-vihāro adhigato hoti avisuddhassa cittassa visuddhiyā apariyodātassa cittassa pariyodapanāya.|| ||</p>

					<p class="ctr c">&#9632;</p>

					<p class="f4">Puna ca paraṃ Sāriputta, ariya-sāvako dhamme avecca-p-pasādena samannāgato hoti:|| ||</p>

					<p class="f4">"Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī" ti.|| ||</p>

					<p class="f4">Ayam assa dutiyo ābhiceta-siko diṭṭha-dhamma-sukha-vihāro adhigato hoti avisuddhassa cittassa visuddhiyā apariyodātassa cittassa pariyodapanāya.|| ||</p>

					<p class="ctr c">&#9632;</p>

					<p class="f4">Puna ca paraṃ Sāriputta, ariya-sāvako saṇghe avecca-p-pasādena samannāgato hoti:|| ||</p>

					<p class="f4">"Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni aṭṭha purisa-puggalā,||<br />
					esa Bhagavato sāvaka-saṇgho āhuneyyo pāhuneyyo dakkhiṇeyyo añjali-karaṇiyo anuttaraṃ puñña-k-khettaṃ lokassā" ti.|| ||</p>

					<p class="f4">Ayam assa tatiyo ābhiceta-siko diṭṭha-dhamma-sukha-vihāro adhigato <a id="pg213"><span class="f2 g"><b>[213]</b></span></a> hoti avisuddhassa cittassa visuddhiyā apariyodātassa cittassa pariyodapanāya.|| ||</p>

					<p class="ctr c">&#9632;</p>

					<p class="f4">Puna ca paraṃ Sāriputta, ariya-sāvako ariya-kantehi sīlehi samannāgato hoti akhaṇḍehi acchiddehi asabalehi akammāsehi bhujissehi viññ'uppasatthehi aparām-aṭṭhehi samādhi-saṃvaṭṭa-nikehi.|| ||</p>

					<p class="f4">Ayam assa catuttho ābhiceta-siko diṭṭha-dhamma-sukha-vihāro adhigato hoti avisuddhassa cittassa visuddhiyā apariyodātassa cittassa pariyodapanāya.|| ||</p>

					<p class="f4">Imesaṃ catunnaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī akiccha-lābhī      Akasiralābhī.|| ||</p>

					<p class="f4">Yaṃ kiñci Sāriputta, jāneyyātha gihiṃ odāta-vasanaṃ pañcasu sikkhā-padesu saṃvuta-kammantaṃ,||<br />
					imesañ ca catunnaṃ ābhiceta-sikānaṃ diṭṭha-dhamma-sukha-vihārānaṃ nikama-lābhiṃ akiccha-lābhiṃ akasira-lābhiṃ,||<br />
					so ākaṇkha-māno attanā va attāṇaṃ vyākareyya: khīṇa-Nirayomhi khīṇa-tiracchāna-yoniyo khīṇa-pitti-visayo khīṇ-ā-pāya-duggati-vinipāto Sotāpanno ham asmi avinipāta-dhammo niyato sambodhi-parāyano" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4 ctr">Nirayesu bhayaṃ disvā pāpāni parivajjaye,||<br />
					Ariya-dhammaṃ samādāya paṇḍito parivajjaye.|| ||</p>

					<p class="f4 ctr">Na hiṃse pāṇa-bhutāni vijjamāne parakkame,||<br />
					Musā ca na bhaṇe jānaṃ adinnaṃ na parāmase,||<br />
					sehi dārehi santuṭṭho paradāraṃ ca nārame,||<br />
					merayaṃ vāruṇiṃ jantu na pive citta-mohaniṃ.|| ||</p>

					<p class="f4 ctr">Anussareyya sambuddhaṃ dhammaṃ cānuvitakkaye,||<br />
					avyāpajjhaṃ hitaṃ cittaṃ deva-lokāya bhāvaye.|| ||</p>

					<p class="f4 ctr">Upaṭṭhite deyya-dhamme puññatthassa jigiṃ-sato,||<br />
					santesu paṭhamaṃ dinnā vipulā hoti dakkhiṇā.|| ||</p>

					<p class="f4 ctr">Santo bhave pavakkhāmi, Sāriputta, suṇāhi me,||<br />
					<a id="pg214"><span class="f2 g"><b>[214]</b></span></a> 'Iti kaṇhāyu setāsu rohiṇīsu harīsu vā,||<br />
					Kammāsāsu sarūpāsu gosu pārevatāsu vā,||<br />
					Yāsu kāsu ca etāsu danto jāyati puṇgavo,||<br />
					dhorayho bala-sampanno kalyāṇa-javanikkamo,||<br />
					tam eva bhāre yuñjanti nāssavaṇṇaṃ parikkhare,||<br />
					evam eva manussesu yasmiṃ kasmiñci jātiye,||<br />
					khattiye brāhmaṇe vesse sudde caṇḍāla-pukkuse,||<br />
					yāsu kāsu ca etāsu danto jāyati subbato,||<br />
					dhammaṭṭho sīla-sampanno sacca-vādi hirī-mano,||<br />
					pahīna-jāti-maraṇo Brahma-cariyassa kevalī,||<br />
					pannabhāro visaṃyutto katakicco anāsavo,||<br />
					pāragu sabba-dhammānaṃ anupādāya nibbuto,||<br />
					tasmiṃ ca viraje khette vipulā hoti dakkhiṇā.|| ||</p>

					<p class="f4 ctr">Bālā ca avijānantā dummedhā assutāvino,||<br />
					bahiddhā denti dānāni na hi sante upāsare.|| ||</p>

					<p class="f4 ctr">Ye ca sante upāsenti sappaññe dhīra-sammate,||<br />
					saddhā ca n'esaṃ sugate mūlajātā pati-ṭ-ṭhitā,||<br />
					deva-lokaṃ ca te yanti kule vā idha jāyare,||<br />
					anupubbena Nibbānaṃ adhigacchanti paṇḍitāti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>