<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 128. Five things which are the special pains of a bhikkhu and five things which are the special pleasures of a bhikkhu." />
<title>AN 5: 128: Samaṇa-Dukkha-Sukha Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					13. Gilāna Vaggo</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p128">Sutta 128</a></h4>

					<h1>Samaṇa-Dukkha-Sukha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg146"><span class="f2 g"><b>[146]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.128.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañc'imāni bhikkhave samaṇa-dukkhāni.|| ||</p>

					<p class="f4">Katamāni pañca?|| ||</p>

					<p class="f4">Idha, bhikkhave, bhikkhu asantuṭṭho hoti itaritarena cīvarena,||<br />
					asantuṭṭho hoti itaritarena piṇḍa-pātena,||<br />
					asantuṭṭho hoti itaritarena sen'āsanena,||<br />
					asantuṭṭho hoti itaritarena gilāna-paccaya-bhesajja-parikkhārena,||<br />
					anahirato ca Brahma-cariyaɱ carati.|| ||</p>

					<p class="f4">Imāni kho bhikkhave pañca samaṇa-dukkhāni.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Pañc'imāni bhikkhave samaṇa-sukhāni.|| ||</p>

					<p class="f4">Katamāni pañca?|| ||</p>

					<p class="f4">Idha, bhikkhave, bhikkhu santuṭṭho hoti itaritarena cīvarena,||<br />
					santuṭṭho hoti itaritarena piṇḍa-pātena,||<br />
					santuṭṭho hoti itarītarena sen'āsanena,||<br />
					santuṭṭho hoti itaritarena gilāna-paccaya-bhesajja-parikkhārena,||<br />
					abhirato ca Brahma-cariyaɱ carati.|| ||</p>

					<p class="f4">Imāni kho bhikkhave pañca samaṇa-sukhānī ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>