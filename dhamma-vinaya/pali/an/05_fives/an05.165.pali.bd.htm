<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 165. Sāriputta describes the five basic mental states to be found in a person who is asking a question." />
<title>AN 5 165: Pañha-Pucchā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XVII. Āghāta Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p165">Sutta 165</a></h4>

					<h1>Pañha-Pucchā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg191"><span class="f2 g"><b>[191]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.165.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.165.than.ati.htm#p1">than</a>]</span> Sāvatthi nidānaɱ|| ||</p>

					<p class="f4">Tatra kho āyasmā Sāriputto bhikkhu āmantesi:|| ||</p>
					
					<p class="f4">'Āvuso bhikkhavo' ti.|| ||</p>

					<p class="f4">'Āvuso' ti.|| ||</p>

					<p class="f4">Kho te bhikkhū āyasamato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">Yo hi koci āvuso,||<br />
					paraɱ pañhaɱ pucchati.|| ||</p>

					<p class="f4">Sabbo so pañcahi ṭhānehi,||<br />
					etesaɱ vā aññatarena.|| ||</p>

					<p class="f4">Katamehi pañcahi?|| ||</p>

					<p class="f4">Mandattā momūhattā paraɱ pañhaɱ pucchati.|| ||</p>

					<p class="ctr c">&#9632;</p>

					<p class="f4">Pāpiccho icchāpakato paraɱ pañhaɱ pucchati.|| ||</p>

					<p class="ctr c">&#9632;</p>

					<p class="f4">Paribhavaɱ <a id="pg192"><span class="f2 g"><b>[192]</b></span></a> paraɱ pañhaɱ pucchati.|| ||</p>

					<p class="ctr c">&#9632;</p>

					<p class="f4">Aññātu-kāmo paraɱ pañhaɱ pucchati.|| ||</p>

					<p class="ctr c">&#9632;</p>

					<p class="f4">Atha vā pan'evaɱ-citto paraɱ pañhaɱ pucchati:|| ||</p>
					
					<p class="f4">"Sace me pañhaɱ puṭṭho samma-d-eva vyākarissati,||<br />
					icc'etaɱ kusalaɱ,||<br />
					no ce me pañhaɱ puṭṭho samma-d-eva vyākarissati,||<br />
					ahamassa samma-d-eva vyākarissāmī" ti.|| ||</p>

					<p class="f4">Yo hi koci āvuso,||<br />
					paraɱ pañhaɱ pucchati.|| ||</p>

					<p class="f4">Sabbo so imehi pañcahi ṭhānehi,||<br />
					etesaɱ vā aññatarena.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ahaɱ kho pan'āvuso,||<br />
					evaɱ citto paraɱ pañhaɱ pucchāmi:|| ||</p>
					
					<p class="f4">"Sace me pañhaɱ puṭṭho samma-d-eva vyākarissati,||<br />
					icc'etaɱ kusalaɱ.|| ||</p>

					<p class="f4">No ce me pañhaɱ puṭṭho samma-d-eva vyākarissati,||<br />
					ahamassa samma-d-eva vyākarissāmī" ti.|| ||</p>
					
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>