<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 142. The Buddha describes five sorts of persons with various combinations of misdeeds and remorse and insight into freedom of heart and freedom of wisdom." />
<title>AN 5 142: Arabhati Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					15. Tikaṇḍaki Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p142">Sutta 142</a></h4>

					<h1>Ārabhati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg165"><span class="f2 g"><b>[165]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.142.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañc'ime bhikkhave puggalā santo saŋvijj'amānā lokasmiɱ.|| ||</p>

					<p class="f4">Katame pañca?|| ||</p>

					<p class="f4">3. Idha, bhikkhave, ekacco puggalo ārabhati ca vippaṭisāri ca hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">4. Idha pana bhikkhave ekacco puggalo ārabhati,||<br />
					na vippaṭisāri hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisso nirujjhanti.|| ||</p>

					<p class="ctr c">&#9632;</p>

					<p class="f4">5. Idha pana bhikkhave ekacco puggalo nārabhati,||<br />
					<a id="pg166"><span class="f2 g"><b>[166]</b></span></a> vippaṭisāri hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisso nirujjhanti.|| ||</p>

					<p class="ctr c">&#9632;</p>

					<p class="f4">6. Idha pana bhikkhaveva ekacco puggalo nārabhati,||<br />
					vippaṭisāri hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa to uppannā pāpakā akusalā dhammā aparisso nirujajhanti.|| ||</p>

					<p class="ctr c">&#9632;</p>

					<p class="f4">7. Idha pana bhikkhave ekacco puggalo nārabhati,||<br />
					vippaṭisāri hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisso nirujjhanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tatra, bhikkhave, yvāyaɱ puggalo ārabhati ca,||<br />
					vippaṭisāri ca hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti,||<br />
					so evam assa vacaniyo:|| ||</p>

					<p class="f4">'Āyasmato kho ārambhajā āsavā saŋvijjanti;||<br />
					vippaṭi-sārajā āsavā pavaḍḍhanti;||<br />
					sādhu vatāyasmā ārambhajā āsave pahāya vippaṭisāraje āsave paṭivinodetvā cittaɱ paññaɱ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="ctr c">&#9632;</p>

					<p class="f4">Tatra, bhikkhave, yvāyaɱ puggalo ārabhati,||<br />
					na vippaṭisāri hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti,||<br />
					so evam assa vacaniyo:|| ||</p>

					<p class="f4">'Āyasmato kho ārambhajā āsavā saŋvijjanti;||<br />
					vippaṭi-sārajā āsavā nappavaḍḍhanti;||<br />
					sādhu vatāyasmā ārambhajā āsave pahāya cittaɱ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="ctr c">&#9632;</p>

					<p class="f4">Tatra, bhikkhave, yvāyaɱ puggalo nārabhati,||<br />
					na vippaṭisāri hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti, so evam assa vacaniyo:|| ||</p>

					<p class="f4"><a id="pg167"><span class="f2 g"><b>[167]</b></span></a> 'Āyasmato kho ārambhajā āsavā na saŋvijjanti.|| ||</p>
					
					<p class="f4">Vippaṭisārajā āsavā pavaḍḍhanti.|| ||</p>
					
					<p class="f4">Sādhu vatāyasmā vippaṭisāraje āsave paṭivinodetvā cittaɱ paññaɱ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="ctr c">&#9632;</p>

					<p class="f4">Tatra, bhikkhave, yvāyaɱ puggalo nārabhati,||<br />
					na vipipaṭisāri hoti,||<br />
					taɱ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti, so evam assa vacaniyo:|| ||</p>

					<p class="f4">'Āyasmato kho ārambhajā āsavā na saŋvijjanti.|| ||</p>
					
					<p class="f4">Vippaṭisārajā āsavā nappaḍḍhanti.|| ||</p>
					
					<p class="f4">Sādhu vatāyasmā cittaɱ paññaɱ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="f4">Iti kho bhikkhave ime cattāro puggalā amunā pañcamena puggalena evaɱ ovadiyamānā||<br />
					evaɱ anusāsiyamānā anupubbena āsavānaɱ khayaɱ pāpuṇantī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>