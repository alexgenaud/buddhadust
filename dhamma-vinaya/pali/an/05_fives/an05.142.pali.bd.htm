<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 142. The Buddha describes five sorts of persons with various combinations of misdeeds and remorse and insight into freedom of heart and freedom of wisdom." />
<title>AN 5 142: Arabhati Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					15. Tikaṇḍaki Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p142">Sutta 142</a></h4>

					<h1>Ārabhati Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg165"><span class="f2 g"><b>[165]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.142.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañc'ime bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame pañca?|| ||</p>

					<p class="f4">3. Idha, bhikkhave, ekacco puggalo ārabhati ca vippaṭisāri ca hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">4. Idha pana bhikkhave ekacco puggalo ārabhati,||<br />
					na vippaṭisāri hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisso nirujjhanti.|| ||</p>

					<p class="ctr c">&#9632;</p>

					<p class="f4">5. Idha pana bhikkhave ekacco puggalo nārabhati,||<br />
					<a id="pg166"><span class="f2 g"><b>[166]</b></span></a> vippaṭisāri hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisso nirujjhanti.|| ||</p>

					<p class="ctr c">&#9632;</p>

					<p class="f4">6. Idha pana bhikkhaveva ekacco puggalo nārabhati,||<br />
					vippaṭisāri hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa to uppannā pāpakā akusalā dhammā aparisso nirujajhanti.|| ||</p>

					<p class="ctr c">&#9632;</p>

					<p class="f4">7. Idha pana bhikkhave ekacco puggalo nārabhati,||<br />
					vippaṭisāri hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisso nirujjhanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tatra, bhikkhave, yvāyaṃ puggalo ārabhati ca,||<br />
					vippaṭisāri ca hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti,||<br />
					so evam assa vacaniyo:|| ||</p>

					<p class="f4">'Āyasmato kho ārambhajā āsavā saṃvijjanti;||<br />
					vippaṭi-sārajā āsavā pavaḍḍhanti;||<br />
					sādhu vatāyasmā ārambhajā āsave pahāya vippaṭisāraje āsave paṭivinodetvā cittaṃ paññaṃ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="ctr c">&#9632;</p>

					<p class="f4">Tatra, bhikkhave, yvāyaṃ puggalo ārabhati,||<br />
					na vippaṭisāri hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti,||<br />
					so evam assa vacaniyo:|| ||</p>

					<p class="f4">'Āyasmato kho ārambhajā āsavā saṃvijjanti;||<br />
					vippaṭi-sārajā āsavā nappavaḍḍhanti;||<br />
					sādhu vatāyasmā ārambhajā āsave pahāya cittaṃ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="ctr c">&#9632;</p>

					<p class="f4">Tatra, bhikkhave, yvāyaṃ puggalo nārabhati,||<br />
					na vippaṭisāri hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti, so evam assa vacaniyo:|| ||</p>

					<p class="f4"><a id="pg167"><span class="f2 g"><b>[167]</b></span></a> 'Āyasmato kho ārambhajā āsavā na saṃvijjanti.|| ||</p>

					<p class="f4">Vippaṭisārajā āsavā pavaḍḍhanti.|| ||</p>

					<p class="f4">Sādhu vatāyasmā vippaṭisāraje āsave paṭivinodetvā cittaṃ paññaṃ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="ctr c">&#9632;</p>

					<p class="f4">Tatra, bhikkhave, yvāyaṃ puggalo nārabhati,||<br />
					na vipipaṭisāri hoti,||<br />
					taṃ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa te uppannā pāpakā akusalā dhammā aparisesā nirujjhanti, so evam assa vacaniyo:|| ||</p>

					<p class="f4">'Āyasmato kho ārambhajā āsavā na saṃvijjanti.|| ||</p>

					<p class="f4">Vippaṭisārajā āsavā nappaḍḍhanti.|| ||</p>

					<p class="f4">Sādhu vatāyasmā cittaṃ paññaṃ ca bhāvetu;||<br />
					evam āyasmā amunā pañcamena puggalena samasamo bhavissatī' ti.|| ||</p>

					<p class="f4">Iti kho bhikkhave ime cattāro puggalā amunā pañcamena puggalena evaṃ ovadiyamānā||<br />
					evaṃ anusāsiyamānā anupubbena āsavānaṃ khayaṃ pāpuṇantī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>