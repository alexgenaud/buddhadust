<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 132. The Buddha compares the succession of rule of a monarch by his eldest son and the role of Sāriputta as the foremost of teachers after Gotama to the rolling of wheels. The factors that make for the lasting rule of a monarch are similar to those that made for the lasting of the Dhamma." />
<title>AN 5: 132: Dutiya Cakkanuvattana Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					14. Rāja Vaggo</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p132">Sutta 132</a></h4>

					<h1>Dutiya Cakkānuvattana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg148"><span class="f2 g"><b>[148]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.132.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave aŋgehi samannāgato rañño cakka-vattissa jeṭṭho putto pitarā pavattitaɱ cakkaɱ dhammen'eva anuppavatteti,||<br />
					taɱ hoti cakkaɱ appati-vattiyaɱ kenaci manussa-bhutena pacc'atthi-kena pāṇinā.|| ||</p>

					<p class="f4">Katamehi pañcahi?|| ||</p>

					<p class="f4">3. Idha, bhikkhave, rañño cakka-vattissa jeṭṭho putto||<br />
					atth'aññū ca hoti,||<br />
					Dhamm'aññū ca,||<br />
					matt'aññū ca,||<br />
					kāl'aññū ca,||<br />
					paris'aññū ca.|| ||</p>

					<p class="f4">Imehi kho bhikkhave pañcahi aŋgehi samannāgato rañño cakka-vattissa jeṭṭho putto pitarā pavattitaɱ cakkaɱ Dhammen'eva anuppavatteti,||<br />
					taɱ hoti cakkaɱ appati-vattiyaɱ1 kenaci manussa-bhutena pacc'atthi-kena pāṇinā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg149"><span class="f2 g"><b>[149]</b></span></a> 4. Evam eva kho bhikkhave pañcahi dhammehi samannāgato Sāriputto Tathāgatena pavattitaɱ anuttaraɱ Dhamma-cakkaɱ samma-d-eva anuppavatteti,||<br />
					taɱ hoti cakkaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmiɱ.|| ||</p>

					<p class="f4">Katamehi pañcahi?|| ||</p>

					<p class="f4">Idha, bhikkhave, Sāriputto||<br />
					atth'aññū,||<br />
					Dhamm'aññū,||<br />
					matt'aññū,||<br />
					kāl'aññū,||<br />
					paris'aññū.|| ||</p>

					<p class="f4">Imehi kho bhikkhave pañcahi dhammehi samannāgato Sāriputto Tathāgatena anuttaraɱ Dhamma-cakkaɱ pavattitaɱ samma-d-eva anuppavatteti,||<br />
					taɱ hoti cakkaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>