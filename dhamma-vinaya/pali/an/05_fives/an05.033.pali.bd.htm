<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 33. Uggaha invites the Buddha to a meal to instruct his daughters in the behavior that will profit them in this life and the life hereafter." />
<title>AN 5 33: Uggaho Mendakanatta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṇguttara-Nikāya<br />
					Pañcaka-Nipāta<br />
					IV. Sumanā Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p33">Sutta 33</a></h4>

					<h1>Uggaho Meṇḍakanattā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg36"><span class="f2 g"><b>[36]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.033.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.033.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā bhaddiye viharati Jātiyā vane.|| ||</p>

					<p class="f4">Atha kho Uggaho Meṇḍakanattā yena Bhagavā tenupaṇkami.|| ||</p>

					<p class="f4">Upasaṇkamitvā Bhagavannaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Uggaho Meṇaṇakanattā Bhagavantaṃ etad avoca:|| ||</p>

					<p class="f4">2. "Adhivāsetu me bhante Bhagavā svātanāya attacatuttho <a id="pg37"><span class="f2 g"><b>[37]</b></span></a> bhattan" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Uggaho Meṇḍakanattā Bhagavato adhivāsanaṃ viditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho Bhagavā tassā rattiyā accayena pubbaṇha-samayaṃ nivāsetvā patta-cīvaram ādāya yena Uggahassa Meṇḍakanattuno nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho Uggaho Meṇḍakanattā Bhagavannaṃ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho Uggaho Meṇḍakanattā Bhagavantaṃ bhuttāviṃ onīta-patta-pāṇiṃ eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Uggaho Meṇḍakanattā Bhagavantaṃ etad avoca:|| ||</p>

					<p class="f4">"Imā me bhante kumāriyo patikulāni gamissanti.|| ||</p>

					<p class="f4">Ovadatu tāsaṃ bhante Bhagavā,||<br />
					anusāsatu tāsaṃ bhante Bhagavā,||<br />
					yaṃ tāsaṃ assa dīgha-rattaṃ hitāya sukhāyā" ti.|| ||</p>

					<p class="f4">Atha kho Bhagavā tā kumāriyo etad avoca:|| ||</p>

					<p class="ctr c">&#9632;</p>

					<p class="f4">3. Tasmātiha kumāriyo evaṃ sikkhitabbaṃ:|| ||</p>

					<p class="f4">'Yassa mātā pitaro bhattuno dassanti attha-kāmā hitesino anukampakā anukampaṃ upādāya,||<br />
					tassa bhavissāma pubb'uṭṭhāyiniyo pacchā-nipātiniyo kiṃkārapaṭissāviniyo manāpacāriniyo piyavādiniyo' ti.|| ||</p>

					<p class="f4">Evaṃ hi vo kumāriyo sikkhitabbaṃ.|| ||</p>

					<p class="ctr c">&#9632;</p>

					<p class="f4">Tasmātiha kumāriyo evaṃ sikkhitabbaṃ:|| ||</p>

					<p class="f4">'Ye te bhattu garuno bhavissanti mātā ti vā pitā ti vā samaṇa-brāhmaṇā ti vā,||<br />
					te sakkarissāma garukarissāma,||<br />
					mānissāma,||<br />
					pūjessāma,||<br />
					abbhāgate ca āsanodakena patipūjessāmā' ti.|| ||</p>

					<p class="f4">Evaṃ hi vo kumāriyo sikkhitabbaṃ.|| ||</p>

					<p class="ctr c">&#9632;</p>

					<p class="f4">Tasmātiha kumāriyo evaṃ sikkhitabbaṃ:|| ||</p>

					<p class="f4">'Ye te bhattu abbhantarā kammantā uṇṇā ti vā kappāsā ti vā,||<br />
					tattha dakkhā bhavissāma analasā,||<br />
					tatrūpāyāya vimaṃsāya samannāgatā alaṃ kātuṃ alaṃ saṃvidhātun' ti.|| ||</p>

					<p class="f4">Evaṃ hi vo kumāriyo sikkhitabbaṃ.|| ||</p>

					<p class="ctr c">&#9632;</p>

					<p class="f4">Tasmātiha kumāriyo evaṃ sikkhitabbaṃ:|| ||</p>

					<p class="f4">'Yo so bhantu abbhantaro antojano,||<br />
					dāsā ti vā pessā ti <a id="pg38"><span class="f2 g"><b>[38]</b></span></a> vā kamma-karā ti vā,||<br />
					tesaṃ katañ ca katato jānissāma,||<br />
					akatañ ca akatato jānissāma,||<br />
					gilāna-kānañ ca bal-ā-balaṃ jānissāma,||<br />
					khādanīyaṃ bhojanīyaṃ c'assa paccaṃsena vibhajissāmā' ti.|| ||</p>

					<p class="f4">Evaṃ hi vo kumāriyo sikkhitabbaṃ.|| ||</p>

					<p class="ctr c">&#9632;</p>

					<p class="f4">Tasmātiha kumāriyo evaṃ sikkhitabbaṃ:|| ||</p>

					<p class="f4">'Yaṃ bhattā āharissati dhanaṃ vā dhaññaṃ
					vā rajataṃ vā jāta-rūpaṃ vā,||<br />
					taṃ ārakkhena guttiyā sampādessāma||<br />
					tattha ca bhavissāma adhuttī athenī asoṇḍī avināsikāyo' ti.|| ||</p>

					<p class="f4">Evaṃ hi vo kumāriyo sikkhitabbaṃ.|| ||</p>

					<p class="f4">Imehi kho kumāriyo pañcahi dhammehi samannāgato mātu-gāmo kāyassa bhedā param maraṇā manāpa-kāyikānaṃ devānaṃ saha-vyataṃ uppajjatī" ti.|| ||</p>

					      <p class="f4 in2">Yo naṃ bharati sabbadā niccaṃ ātāpi ussuko||<br />
							Sabba-kāmaharaṃ posaṃ bhattāraṃ nātimaññeti.|| ||</p>

					      <p class="f4 in2">Na cāpi sotthi bhattāraṃ issā-vādena rosaye||<br />
							Bhattu ca garuno sabbe paṭipujeti paṇḍitā.|| ||</p>

					      <p class="f4 in2">Uṭṭhāhikā analasā saṃgahīta-parijjanā||<br />
							Bhattu manāpāṃ carati sambhataṃ anurakkhati.|| ||</p>

					      <p class="f4 in2">Yā evaṃ vattatī nāri bhattu chanda-vasānugā||<br />
							Manāpā nāma te devā yattha sā upapajjatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>