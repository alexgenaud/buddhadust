<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Aṇguttara Nikāya, Fives, 205. Five states of the heart termed 'fallow' (untilled, unplowed, unused, gone to waste, barren) which result in sluggish or no progress." />
<title>AN 5 205: Ceto-Khila Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					XXI. Kimbila-Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p205">Sutta 205</a></h4>

					<h1>Ceto-Khila Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg248"><span class="f2 g"><b>[248]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.205.hare.pts.htm#p1">olds</a>]</span> E<span class="fp2">VAṂ</span> M<span class="fp2">E</span> S<span class="fp2">UTAṂ.</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Pañc'ime bhikkhave, ceto-khilā.|| ||</p>

					<p class="f4">Katame pañca?|| ||</p>

					<p class="f4">2. Idha, bhikkhave, bhikkhu Satthari kaṇkhati vicikicchati <a id="pg249"><span class="f2 g"><b>[249]</b></span></a> nādhi-muccati na sampasīdati.|| ||</p>

					<p class="f4">Yo so bhikkhave, bhikkhu Satthari kaṇkhati vicikicchati nādhi-muccati na sampasīdati,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ paṭhamo ceto-khilo.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave, bhikkhu dhamme kaṇkhati vicikicchati nādhi-muccati na sampasīdati.|| ||</p>

					<p class="f4">Yo so bhikkhave, bhikkhu dhamme kaṇkhati vicikicchati nādhi-muccati na sampasīdati,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ dutiyo ceto-khilo.|| ||</p>

					<p class="ctr c">&#9632;</p>

					<p class="f4">Saṇghe kaṇkhati vicikicchati nādhi-muccati na sampasīdati.|| ||</p>

					<p class="f4">Yo so bhikkhave, bhikkhu saṇghe kaṇkhati vicikicchati nādhi-muccati na sampasīdati,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ tatiyo ceto-khilo.|| ||</p>

					<p class="ctr c">&#9632;</p>

					<p class="f4">Sikkhāya kaṇkhati vicikicchati nādhi-muccati na sampasīdati.|| ||</p>

					<p class="f4">Yo so bhikkhave bhikkhu sikkhāya kaṇkhati vicikicchati nādhi-muccati na sampasīdati,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ catuttho ceto-khilo.|| ||</p>

					<p class="ctr c">&#9632;</p>

					<p class="f4">Sabrahma-cārīsu kupito hoti anatta-mano āhata-citto khila-jāto.|| ||</p>

					<p class="f4">Yo so bhikkhave, bhikkhu sabrahma-cārīsu kupito hoti anatta-mano āhata-citto khila-jāto,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ pañcamo ceto-khilo.|| ||</p>

					<p class="f4">Ime kho bhikkhave, pañca ceto-khilāti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>