<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 143. The Buddha encounters a number of Lacchavis who were discussing the five treasures of the Wheel-turning King. He turns them from this discussion of worldly things by describing the rarity of the appearance of an Awakened One, one who understands the Dhamma-Discipline, one able to teach the Dhamma-discipline, one who hearing the Dhamma-Discipline walks the walk, and the rarity of one who is grateful and gives thanks." />
<title>AN 5 143: Sarandada Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					15. Tikaṇḍaki Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p143">Sutta 143</a></h4>

					<h1>Sārandada Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg167"><span class="f2 g"><b>[167]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.143.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaram ādāya Vesāliɱ piṇḍāya pāvisi.|| ||</p>

					<p class="ctr c">&#9632;</p>

					<p class="f4">Tena kho pana samayena pañca-mattānaɱ Licchavīsatānaɱ Sārandade cetiye sanni-sinnānaɱ sanni-patitānaɱ ayam antarā kathā udapādi:|| ||</p>

					<p class="ctr c">&#9632;</p>

					<p class="f4">2. 'Pañcannaɱ ratanānaɱ pātu-bhāvo dullabho lokasmiɱ.|| ||</p>

					<p class="f4">Katamesaɱ pañcannaɱ?|| ||</p>

					<p class="f4">Hatthi-ratanssa pātu-bhāvo dullabho lokasmiɱ,||<br />
					assa-ratanassa pātu-bhāvo dullabho lokasmiɱ,||<br />
					maṇi-ratanassa pātu-bhāvo dullabho lokasmiɱ,||<br />
					itthi-ratanassa pātu-bhāvo dullabho lokasmiɱ,||<br />
					gahapati-ratanassa pātu-bhāvo dullabho lokasmiɱ|| ||</p>

					<p class="f4">Imesaɱ pañcannaɱ ratnānaɱ pātu-bhāvo dullabho lokasmin' ti.|| ||</p>

					<p class="ctr c">&#9632;</p>

					<p class="f4"><a id="pg168"><span class="f2 g"><b>[168]</b></span></a> 3. Atha kho te Licchavī magge purisaɱ ṭhapesuɱ,||<br />
					'yathā tvaɱ ambho purisa passeyyāsi Bhagavantaɱ āga-c-chantaɱ,||<br />
					atha amhākaɱ āroceyyāsī' ti.|| ||</p>

					<p class="ctr c">&#9632;</p>

					<p class="f4">Addasā kho so puriso Bhagavantaɱ dūrato'va āga-c-chantaɱ,||<br />
					disvā yena te Licchavī ten'upasankami.|| ||</p>

					<p class="f4">Upasaŋkamitvā te Licchavī etad avoca:|| ||</p>

					<p class="f4">'Ayaɱ so bhonto Bhagavā āga-c-chati arahaɱ Sammā-Sam-Buddho,||<br />
					yassa dāni kālaɱ maññathā' ti.|| ||</p>

					<p class="f4">Atha kho te Licchavi yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā ekam anataɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho te Licchavī
					Bhagavantaɱ etad avocaɱ:|| ||</p>

					<p class="ctr c">&#9632;</p>

					<p class="f4">'Sādhu bhante Bhagavā yena Sārandadaɱ cetiyaɱ ten'upasankamatu anukampaɱ upādāyā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Bhagavā yena Sārandadaɱ cetiyaɱ ten'upasankami.|| ||</p>

					<p class="f4">Upasaŋkamitvā paññatte āsane nisidi.|| ||</p>

					<p class="f4">Nisajja kho Bhagavā te Licchavī etad avoca:|| ||</p>

					<p class="ctr c">&#9632;</p>

					<p class="f4">'Kāya nu'ttha Licchavi,||<br />
					etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā' ti?|| ||</p>

					<p class="f4">'Idha bhante amhākaɱ sanni-sinnānaɱ sanni-patinānaɱ ayam antarā kathā udapādi:|| ||</p>

					<p class="f4">Pañcannaɱ ratnānaɱ pātu-bhāvo dullabho lokasmiɱ.|| ||</p>

					<p class="f4">Katamesaɱ pañcannaɱ?|| ||</p>

					<p class="f4">Hatthi-ratanssa pātu-bhāvo dullabho lokasmiɱ,||<br />
					assa-ratanassa pātu-bhāvo dullabho lokasmiɱ,||<br />
					maṇi-ratanassa pātu-bhāvo dullabho lokasmiɱ,||<br />
					itthi-ratanassa pātu-bhāvo dullabho lokasmiɱ,||<br />
					gahapati-ratanassa pātu-bhāvo dullabho lokasmiɱ|| ||</p>

					<p class="f4">Imesaɱ pañcannaɱ ratnānaɱ pātu-bhāvo dullabho lokasmin' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. 'Kāmādhimuttānaɱ vata bho Licchavīnaɱ kāmaɱ yeva arabbha antarā kathā udapādi.|| ||</p>

					<p class="f4">Pañcannaɱ Licchavī, ratanānaɱ pātu-bhāvo dullabho lokasmiɱ.|| ||</p>

					<p class="f4">Katamesaɱ pañcannaɱ?|| ||</p>

					<p class="f4">Tathāgatassa arahato Sammā-Sam-Buddhassa pātu-bhāvo dullabho lokasmiɱ.|| ||</p>

					<p class="ctr c">&#9632;</p>

					<p class="f4">Tathāgata ppaveditassa dhamma-vina- <a id="pg169"><span class="f2 g"><b>[169]</b></span></a> yassa desetā puggalo dullabho lokasmiɱ.|| ||</p>

					<p class="ctr c">&#9632;</p>

					<p class="f4">Tathāgata ppaveditassa Dhamma-Vinayassa desitassa viññātā puggalo dullabho lokasmiɱ.|| ||</p>

					<p class="ctr c">&#9632;</p>

					<p class="f4">Tathāgata ppaveditassa Dhamma-Vinayassa desitassa viññātassa dhamm-ā-nudhamma-paṭipanno puggalo dullabho lokasmiɱ.|| ||</p>

					<p class="f4">Kataññu kata-vedi puggalo dullabho lokasmiɱ.|| ||</p>

					<p class="f4">Imesaɱ kho Licchavī, pañcannaɱ ratanānaɱ pātu-bhāvo dullabho lokasmin' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>