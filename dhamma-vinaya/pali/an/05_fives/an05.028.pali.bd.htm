<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 28. Consummate Samadhi described as consisting of five dimensions (the four usual jhanas and observation of the sign) and yielding skill in the higher knowledges." />
<title>AN 5 28: Pañc'aṇgika Samādhi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					III: Pañc'aṇgika Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p28">Sutta 28</a></h4>

					<h1>Pañc'aṇgika Samādhi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg25"><span class="f2 g"><b>[25]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.028.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.028.than.ati.htm#p1">than</a>][<a href="../../../../dhamma-vinaya/wp/an/05_fives/an05.028.bodh.wp.htm#p1">bodh</a>][<a href="../../../../dhamma-vinaya/bd/an/05_fives/an05.028.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ariyassa bhikkhave pañc'aṇgikassa sammā samādhissa bhāvanaṃ desissāmi.|| ||</p>

					<p class="f4">Taṃ suṇātha sādhukaṃ manasi-karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:</p>

					<p class="f4">"Katamā ca bhikkhave ariyassa pañc'aṇgikassa sammā-samādhissa bhāvanā?</p>

					<p class="f4"><span class="f3">[<a id="p2">2</a>]</span> Idha, bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ,||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">So imam eva kāyaṃ viveka-jena||<br />
					pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					viveka-jena pīti-sukhena apaphuṭaṃ hoti.|| ||</p>

					<p class="f4"><span class="f3">[<a id="p3">3</a>]</span> Seyyathā pi, bhikkhave, dakkho nahāpako vā||<br />
					nahāpakantevāsī vā||<br />
					kaṃsathāle nahāniyacuṇṇāni ākiritvā||<br />
					udakena paripphosakaṃ||<br />
					paripphosakaṃ||<br />
					sanneyya||<br />
					sāssa nahāniyapiṇḍi snehānugatā snehaparetā santara-bāhirā phuṭā snehena na ca paggharati,||<br />
					evam eva kho, bhikkhave, bhikkhu imam eva kāyaṃ viveka-jena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					viveka-jena pīti-sukhena apthuṭaṃ hoti.|| ||</p>

					<p class="f4">Ariyassa bhikkhave pañc'aṇgikassa sammā-samādhissa ayaṃ paṭhamā bhāvanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>]</span> Puna ca paraṃ bhikkhave bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">So imam eva kāyaṃ||<br />
					samādhi-jena||<br />
					pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					samādhi-jena pīti-sukhena apphuṭaṃ hoti.|| ||</p>

					<p class="f4"><span class="f3">[<a id="p5">5</a>]</span> Seyyathā pi, bhikkhave, udaka-rahado ubbhidodako,||<br />
					tassa nev'assa puratthi-māya disāya udakassa āya-mukhaṃ||<br />
					na pacchi-māya disāya udakassa āya-mukhaṃ||<br />
					na uttarāya <a id="pg26"><span class="f2 g"><b>[26]</b></span></a> disāya udakassa āya-mukhaṃ||<br />
					na dakkhiṇāya disāya udakassa āya-mukhaṃ||<br />
					devo ca na kālena kālaṃ sammā-dhāraṃ anuppaveccheyya||<br />
					atha kho tamhā ca udaka-rahadā sītā vāridhārā ubbhijjītvā tam eva udaka-rahadaṃ sītena vārinā||<br />
					abhisandeyya||<br />
					parisandeyya||<br />
					paripureyya||<br />
					paripphareyya||<br />
					nāssa kiñci sabbā-vato udaka-rahadassa sītena vārinā apphuṭaṃ assa.|| ||</p>

					<p class="f4">Evam eva kho bhikkhave bhikkhu imeva kāyaṃ samādhi-jena pīti-sukhena||<br />
					abhisandeti||<br />
					parisandeti||<br />
					paripureti||<br />
					parippharati,||<br />
					nāssa kiñci sabbā-vato kāyassa samādhi-jena pīti-sukhena apphuṭaṃ hoti.|| ||</p>

					<p class="f4">Ariyassa bhikkhave pañc'aṇgikassa sammā-samādhissa ayaṃ dutiyā bhāvanā.</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>]</span> Puna ca paraṃ bhikkhave bhikkhu pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhañ ca kāyena paṭisaṃvedeti||<br />
					yaṃ taṃ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">tatiyaṃ-jhānaṃ upasampajja viharati.|| ||</p>

					<p class="f4">So imam eva kāyaṃ nippīti-kena sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					nippīti-kena apphuṭaṃ hoti.|| ||</p>

					<p class="f4"><span class="f3">[<a id="p7">7</a>]</span> Seyyathā pi, bhikkhave, uppaliniyaṃ vā||<br />
					paduminiyaṃ vā||<br />
					puṇḍarīkiniyaṃ vā||<br />
					app ekaccāni uppalāni vā||<br />
					padumāni vā||<br />
					puṇḍarīkāni vā||<br />
					udake jātāni udake saṃvaddhāni udakānuggatāni anto nimuggaposīni||<br />
					tāni yāvaggā yāva mūlā sītena vārinā||<br />
					abhisannāni||<br />
					parisannāni||<br />
					paripūrāni||<br />
					paripphuṭāni,||<br />
					nāssa kiñci sabbā-vataṃ uppalānaṃ vā||<br />
					padumānaṃ vā||<br />
					puṇḍarīkānaṃ vā||<br />
					sītena vārinā apphuṭaṃ assa.|| ||</p>

					<p class="f4">Evam eva kho bhikkhave bhikkhu imam eva kāyaṃ nippīti-kena sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa nippīti-kena sukhena apphuṭaṃ hoti.|| ||</p>

					<p class="f4">Ariyassa bhikkhave pañc'aṇgikassa sammā-samādhissa ayaṃ tatiyā bhāvanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Puna ca paraṃ bhikkhave bhikkhu||<br />
					sukhassa ca pā- <a id="pg27"><span class="f2 g"><b>[27]</b></span></a> hāṇā||<br />
					dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">So imam eva kāyaṃ parisuddhena cetasā||<br />
					pariyodāneta||<br />
					pharitvā||<br />
					pharitvā nisinno hoti||<br />
					nāssa kiñci sabbā-vato kāyassa||<br />
					parisuddhena cetasā||<br />
					pariyodātena apphuṭaṃ hoti.|| ||</p>

					<p class="f4"><span class="f3">[<a id="p9">9</a>]</span> Seyyathā pi, bhikkhave, puriso odāteka vatthena sasīsaṃ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaṃ assa.|| ||</p>

					<p class="f4">Evam eva kho bhikkhave bhikkhu imam eva kāyaṃ parisuddhena cetasā||<br />
					pariyodātena||<br />
					pharitvā nisinno hoti||<br />
					nāssa kiñci sabbā-vato kāyassa||<br />
					parisuddhena cetasā||<br />
					pariyodātena apphuṭaṃ hoti.|| ||</p>

					<p class="f4">Ariyassa bhikkhave pañc'aṇgikassa sammā-samādhissa ayaṃ catutthā bhāvanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> Puna ca paraṃ bhikkhave bhikkhuno pacc'avekkhaṇā-nimittaṃ suggahītaṃ hoti||<br />
					sumana-sikataṃ||<br />
					sūpadhāritaṃ||<br />
					su-p-paṭividdha paññāya.|| ||</p>

					<p class="f4"><span class="f3">[<a id="p11">11</a>]</span> Seyyathā pi, bhikkhave, añño'vā aññaṃ pacc'avekkheyya||<br />
					ṭhito vā nisinnaṃ pacc'avekkheyya||<br />
					nisinno vā nipannaṃ pacc'avekkheyya||<br />
					evam eva kho, bhikkhave,||<br />
					bhikkhuno pacc'avekkhaṇā-nimittaṃ suggahītaṃ hoti||<br />
					sumana-sikataṃ||<br />
					sūpadhāritaṃ||<br />
					su-p-paṭividdha paññāyā.|| ||</p>

					<p class="f4">Ariyassa bhikkhave pañc'aṇgikassa sammā-samādhissa ayaṃ pañcamī bhāvanā.</p>

					<p class="f4">Evaṃ bhāvite kho bhikkhave||<br />
					bhikkhu ariye pañc'aṇgike sammā-samādhimhi||<br />
					evaṃ bahulī-kate yassa yassa abhiññā sacchi-karaṇīyassa Dhammassa cittaṃ abhininnāmeti abhiññā sacchi-kiriyāya||<br />
					tatra tatr'eva sakkhi-bhabbataṃ pāpuṇāti sati sati āyatane.</p>

					<p class="f4"><span class="f3">[<a id="p12">12</a>]</span> Seyyathā pi, bhikkhave, udaka-maṇiko ādhāre ṭhapito||<br />
					pūro udakassa samatittiko kākapeyyo||<br />
					tam enaṃ balavā puriso yato yato āvajjeyya||<br />
					āgaccheyya udakan" ti?|| ||</p>

					<p class="f4">"Evaṃ <a id="pg28"><span class="f2 g"><b>[28]</b></span></a> bhante".|| ||</p>

					<p class="f4">"Evam'eva kho bhikkhave bhikkhu||<br />
					evaṃ bhāvite ariye pañc'aṇgike sammā-samādhimhi||<br />
					evaṃ bahulī-kate yassa yassa abhiññā sacchi-karaṇīyassa Dhammassa cittaṃ abhininnāmeni abhiññā sacchi-kiriyāya||<br />
					tatra tatr'eva sakkhi-bhabbataṃ pāpuṇāni sati sati āyatane.</p>

					<p class="f4"><span class="f3">[<a id="p13">13</a>]</span> Seyyathā pi, bhikkhave, same bhumi-bhāge pokkharaṇī caturassā ālibaddhā pūrā udakassa samatittikā kākapeyyā,||<br />
					tam enaṃ balavā puriso yato yato āliṃ muñceyya||<br />
					āgaccheyya udakan" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">"Evam eva kho bhikkhave bhikkhu||<br />
					evaṃ bhāvite ariye pañc'aṇgike sammā-samādhimahi||<br />
					evaṃ bahulī-kate yassa yassa abhiññā sacchi-karaṇīyassa Dhammassa cittaṃ abhinitnāmeti abhiññā sacchi-kiriyāya||<br />
					tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="f4"><span class="f3">[<a id="p14">14</a>]</span> Seyyathā pi, bhikkhave, su-bhūmiyaṃ cātu-m-mahā-pathe ājañña-ratho yutto assa ṭhito odhasta-patodo||<br />
					tam enaṃ dakkho yogg-ā-cariyo assa-damma-sārathi abhirūhitvā vāmena hatthena rasmiyo gahetvā dakkhiṇena hatthena patodaṃ gahetvā yen'icchakaṃ yad icchakaṃ sāreyya pi paccāsāreyya pi.|| ||</p>

					<p class="f4">"Evam eva kho bhikkhave bhikkhu evaṃ bhāvite ariye pañc'aṇgike sammā-samādhimahi evaṃ bahulī-kate yassa yassa abhiññā sacchi-karaṇīyassa Dhammassa cittaṃ abhinitnāmeti abhiññā sacchi-kiriyāya||<br />
					tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4"><span class="f3">[<a id="p15">15</a>]</span> So sace ākaṇkhati:|| ||</p>

					<p class="f4">'Aneka-vihitaṃ iddhi-vidhaṃ <a id="pg29"><span class="f2 g"><b>[29]</b></span></a> pacc'anubhaveyyaṃ:||<br />
					eko pi hutvā bahudhā assaṃ bahudhā pi hutvā eko hoti,||<br />
					āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-māno gacchati seyyathā pi ākāse,||<br />
					paṭhaviyā pi ummujjani-mujjaṃ karoti seyyathā pi udake,||<br />
					udake pi abhijja-māne gacchati seyyathā pi paṭhaviyaṃ,||<br />
					ākāse pi pallaṇkena kamati seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā pi kāyena va saṃvatteyyan' ti.|| ||</p>

					<p class="f4">Tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṇkhati:|| ||</p>

					<p class="f4">'Dibbāya sota-dhātuyā||<br />
					visuddhāya atikkanta mānusa-kāya||<br />
					ubho sadde suṇeyyaṃ:||<br />
					dibbe ca mānuse ca,||<br />
					ye dūre santike cā" ti.</p>

					<p class="f4">Tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="f4">So sace ākaṇkhati|| ||</p>

					<p class="f4">Parasattāṇaṃ para-puggalānaṃ cetasā ceto paricca pajāneyyaṃ:|| ||</p>

					<p class="f4">Sarāgaṃ vā cittaṃ,||<br />
					'Sarāgaṃ cittan' ti pajānāti;||<br />
					vīta-rāgaṃ vā cittaṃ,||<br />
					'Vīta-rāgaṃ cittan' ti pajānāti;||<br />
					sadosaṃ vā cittaṃ,||<br />
					'Sadosaṃ cittan' ti pajānāti;||<br />
					vīta-dosaṃ vā cittaṃ,||<br />
					'Vīta-dosaṃ cittan' ti pajānāti;||<br />
					samohaṃ vā cittaṃ,||<br />
					'Samohaṃ cittan' ti pajānāti;||<br />
					vīta-mohaṃ vā cittaṃ,||<br />
					'Vīta-mohaṃ cittan' ti pajānāti; -||<br />
					saṇkhittaṃ vā cittaṃ,||<br />
					'Saṇkhittaṃ cittan' ti pajānāti;||<br />
					vikkhittaṃ vā cittaṃ,||<br />
					'Vikkhittaṃ cittan' ti pajānāti;||<br />
					mahaggataṃ vā cittaṃ,||<br />
					'Mahaggataṃ cittan' ti pajānāti;||<br />
					amahaggataṃ vā cittaṃ,||<br />
					'Amahaggataṃ cittan' ti pajānāti;||<br />
					sa-uttaraṃ vā cittaṃ,||<br />
					'Sa-uttaraṃ cittan' ti pajānāti;||<br />
					anuttaraṃ vā cittaṃ,||<br />
					'Anuttaraṃ cittan' ti pajānāti;||<br />
					samāhitaṃ vā cittaṃ,||<br />
					'Samāhitaṃ cittan' ti pajānāti;||<br />
					asamāhitaṃ vā cittaṃ,||<br />
					'Asamāhitaṃ cittan' ti pajānāti;||<br />
					vimuttaṃ vā cittaṃ,||<br />
					'Vimuttaṃ cittan' ti pajānāti;||<br />
					avimuttaṃ vā cittaṃ,||<br />
					'Avimuttaṃ cittan' ti pajānāti.</p>

					<p class="f4">Tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṇkhati|| ||</p>

					<p class="f4">Aneka-vihitaṃ pubbe-nivāsaṃ anussarāmi seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi||<br />
					jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto,||<br />
					so tato cuto||<br />
					amutra udapādiṃ.</p>

					<p class="f4">Tatrā p'āsiṃ||<br />
					evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussareyyan.|| ||</p>

					<p class="f4">Tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṇkhati|| ||</p>

					<p class="f4">"Dibbena cakkhunā visuddhena atikkanta-mānusakena satte passati cavamāne uppajjamāne hīne paṇite suvaṇṇe dubbaṇeṇa sugate duggate yathā-kammupage satte pajāneti ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ uppannāti iti dibbena cakkhunā visuddhena atikkanta-mānusakena satte passati cavamāne uppajjamāne hīne paṇite suvaṇeṇa dubbaṇeṇa sugate duggate yathā-kammupage satte pajāneyyan" ti.|| ||</p>

					<p class="f4">Tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṇkhati|| ||</p>

					<p class="f4">'Āsavānaṃ khayā anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ abhiññā||<br />
					sacchi-katvā upasampajja vihareyyan' ti.|| ||</p>

					<p class="f4">Tatra tatr'eva sakkhi-bhabbataṃ pāpuṇāni sati sati āyatane" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>