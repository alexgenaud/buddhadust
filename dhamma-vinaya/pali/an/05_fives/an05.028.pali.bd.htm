<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 28. Consummate Samadhi described as consisting of five dimensions (the four usual jhanas and observation of the sign) and yielding skill in the higher knowledges." />
<title>AN 5 28: Pañc'aṅgika Samādhi Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					III: Pañc'aṅgika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p28">Sutta 28</a></h4>

					<h1>Pañc'aṅgika Samādhi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg25"><span class="f2 g"><b>[25]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.028.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.028.than.ati.htm#p1">than</a>][<a href="../../../../dhamma-vinaya/wp/an/05_fives/an05.028.bodh.wp.htm#p1">bodh</a>][<a href="../../../../dhamma-vinaya/bd/an/05_fives/an05.028.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ariyassa bhikkhave pañc'aṅgikassa sammā samādhissa bhāvanaɱ desissāmi.|| ||</p>

					<p class="f4">Taɱ suṇātha sādhukaɱ manasi-karotha||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:</p>

					<p class="f4">"Katamā ca bhikkhave ariyassa pañc'aṅgikassa sammā-samādhissa bhāvanā?</p>

					<p class="f4"><span class="f3">[<a id="p2">2</a>]</span> Idha, bhikkhave, bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaɱ,||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">So imam eva kāyaɱ viveka-jena||<br />
					pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					viveka-jena pīti-sukhena apaphuṭaɱ hoti.|| ||</p>

					<p class="f4"><span class="f3">[<a id="p3">3</a>]</span> Seyyathā pi, bhikkhave, dakkho nahāpako vā||<br />
					nahāpakantevāsī vā||<br />
					kaɱsathāle nahāniyacuṇṇāni ākiritvā||<br />
					udakena paripphosakaɱ||<br />
					paripphosakaɱ||<br />
					sanneyya||<br />
					sāssa nahāniyapiṇḍi snehānugatā snehaparetā santara-bāhirā phuṭā snehena na ca paggharati,||<br />
					evam eva kho, bhikkhave, bhikkhu imam eva kāyaɱ viveka-jena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					viveka-jena pīti-sukhena apthuṭaɱ hoti.|| ||</p>

					<p class="f4">Ariyassa bhikkhave pañc'aṅgikassa sammā-samādhissa ayaɱ paṭhamā bhāvanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4">4</a>]</span> Puna ca paraɱ bhikkhave bhikkhu||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">So imam eva kāyaɱ||<br />
					samādhi-jena||<br />
					pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					samādhi-jena pīti-sukhena apphuṭaɱ hoti.|| ||</p>

					<p class="f4"><span class="f3">[<a id="p5">5</a>]</span> Seyyathā pi, bhikkhave, udaka-rahado ubbhidodako,||<br />
					tassa nev'assa puratthi-māya disāya udakassa āya-mukhaɱ||<br />
					na pacchi-māya disāya udakassa āya-mukhaɱ||<br />
					na uttarāya <a id="pg26"><span class="f2 g"><b>[26]</b></span></a> disāya udakassa āya-mukhaɱ||<br />
					na dakkhiṇāya disāya udakassa āya-mukhaɱ||<br />
					devo ca na kālena kālaɱ sammā-dhāraɱ anuppaveccheyya||<br />
					atha kho tamhā ca udaka-rahadā sītā vāridhārā ubbhijjītvā tam eva udaka-rahadaɱ sītena vārinā||<br />
					abhisandeyya||<br />
					parisandeyya||<br />
					paripureyya||<br />
					paripphareyya||<br />
					nāssa kiñci sabbā-vato udaka-rahadassa sītena vārinā apphuṭaɱ assa.|| ||</p>

					<p class="f4">Evam eva kho bhikkhave bhikkhu imeva kāyaɱ samādhi-jena pīti-sukhena||<br />
					abhisandeti||<br />
					parisandeti||<br />
					paripureti||<br />
					parippharati,||<br />
					nāssa kiñci sabbā-vato kāyassa samādhi-jena pīti-sukhena apphuṭaɱ hoti.|| ||</p>

					<p class="f4">Ariyassa bhikkhave pañc'aṅgikassa sammā-samādhissa ayaɱ dutiyā bhāvanā.</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>]</span> Puna ca paraɱ bhikkhave bhikkhu pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhañ ca kāyena paṭisaɱvedeti||<br />
					yaɱ taɱ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">tatiyaɱ-jhānaɱ upasampajja viharati.|| ||</p>

					<p class="f4">So imam eva kāyaɱ nippīti-kena sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa||<br />
					nippīti-kena apphuṭaɱ hoti.|| ||</p>

					<p class="f4"><span class="f3">[<a id="p7">7</a>]</span> Seyyathā pi, bhikkhave, uppaliniyaɱ vā||<br />
					paduminiyaɱ vā||<br />
					puṇḍarīkiniyaɱ vā||<br />
					app ekaccāni uppalāni vā||<br />
					padumāni vā||<br />
					puṇḍarīkāni vā||<br />
					udake jātāni udake saɱvaddhāni udakānuggatāni anto nimuggaposīni||<br />
					tāni yāvaggā yāva mūlā sītena vārinā||<br />
					abhisannāni||<br />
					parisannāni||<br />
					paripūrāni||<br />
					paripphuṭāni,||<br />
					nāssa kiñci sabbā-vataɱ uppalānaɱ vā||<br />
					padumānaɱ vā||<br />
					puṇḍarīkānaɱ vā||<br />
					sītena vārinā apphuṭaɱ assa.|| ||</p>

					<p class="f4">Evam eva kho bhikkhave bhikkhu imam eva kāyaɱ nippīti-kena sukhena||<br />
					abhisandeti||<br />
					parisandeti||<br />
					paripūreti||<br />
					parippharati,||<br />
					nāssa kiñci sabbā-vato kāyassa nippīti-kena sukhena apphuṭaɱ hoti.|| ||</p>

					<p class="f4">Ariyassa bhikkhave pañc'aṅgikassa sammā-samādhissa ayaɱ tatiyā bhāvanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Puna ca paraɱ bhikkhave bhikkhu||<br />
					sukhassa ca pā- <a id="pg27"><span class="f2 g"><b>[27]</b></span></a> hāṇā||<br />
					dukkhassa ca pahānā||<br />
					pubb'eva somanassa-domanassānaɱ atthaṅ-gamā||<br />
					adukkha-ɱ-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">So imam eva kāyaɱ parisuddhena cetasā||<br />
					pariyodāneta||<br />
					pharitvā||<br />
					pharitvā nisinno hoti||<br />
					nāssa kiñci sabbā-vato kāyassa||<br />
					parisuddhena cetasā||<br />
					pariyodātena apphuṭaɱ hoti.|| ||</p>

					<p class="f4"><span class="f3">[<a id="p9">9</a>]</span> Seyyathā pi, bhikkhave, puriso odāteka vatthena sasīsaɱ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaɱ assa.|| ||</p>

					<p class="f4">Evam eva kho bhikkhave bhikkhu imam eva kāyaɱ parisuddhena cetasā||<br />
					pariyodātena||<br />
					pharitvā nisinno hoti||<br />
					nāssa kiñci sabbā-vato kāyassa||<br />
					parisuddhena cetasā||<br />
					pariyodātena apphuṭaɱ hoti.|| ||</p>

					<p class="f4">Ariyassa bhikkhave pañc'aṅgikassa sammā-samādhissa ayaɱ catutthā bhāvanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> Puna ca paraɱ bhikkhave bhikkhuno pacc'avekkhaṇā-nimittaɱ suggahītaɱ hoti||<br />
					sumana-sikataɱ||<br />
					sūpadhāritaɱ||<br />
					su-p-paṭividdha paññāya.|| ||</p>

					<p class="f4"><span class="f3">[<a id="p11">11</a>]</span> Seyyathā pi, bhikkhave, añño'vā aññaɱ pacc'avekkheyya||<br />
					ṭhito vā nisinnaɱ pacc'avekkheyya||<br />
					nisinno vā nipannaɱ pacc'avekkheyya||<br />
					evam eva kho, bhikkhave,||<br />
					bhikkhuno pacc'avekkhaṇā-nimittaɱ suggahītaɱ hoti||<br />
					sumana-sikataɱ||<br />
					sūpadhāritaɱ||<br />
					su-p-paṭividdha paññāyā.|| ||</p>

					<p class="f4">Ariyassa bhikkhave pañc'aṅgikassa sammā-samādhissa ayaɱ pañcamī bhāvanā.</p>

					<p class="f4">Evaɱ bhāvite kho bhikkhave||<br />
					bhikkhu ariye pañc'aṅgike sammā-samādhimhi||<br />
					evaɱ bahulī-kate yassa yassa abhiññā sacchi-karaṇīyassa Dhammassa cittaɱ abhininnāmeti abhiññā sacchi-kiriyāya||<br />
					tatra tatr'eva sakkhi-bhabbataɱ pāpuṇāti sati sati āyatane.</p>

					<p class="f4"><span class="f3">[<a id="p12">12</a>]</span> Seyyathā pi, bhikkhave, udaka-maṇiko ādhāre ṭhapito||<br />
					pūro udakassa samatittiko kākapeyyo||<br />
					tam enaɱ balavā puriso yato yato āvajjeyya||<br />
					āgaccheyya udakan" ti?|| ||</p>

					<p class="f4">"Evaɱ <a id="pg28"><span class="f2 g"><b>[28]</b></span></a> bhante".|| ||</p>

					<p class="f4">"Evam'eva kho bhikkhave bhikkhu||<br />
					evaɱ bhāvite ariye pañc'aṅgike sammā-samādhimhi||<br />
					evaɱ bahulī-kate yassa yassa abhiññā sacchi-karaṇīyassa Dhammassa cittaɱ abhininnāmeni abhiññā sacchi-kiriyāya||<br />
					tatra tatr'eva sakkhi-bhabbataɱ pāpuṇāni sati sati āyatane.</p>

					<p class="f4"><span class="f3">[<a id="p13">13</a>]</span> Seyyathā pi, bhikkhave, same bhumi-bhāge pokkharaṇī caturassā ālibaddhā pūrā udakassa samatittikā kākapeyyā,||<br />
					tam enaɱ balavā puriso yato yato āliɱ muñceyya||<br />
					āgaccheyya udakan" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">"Evam eva kho bhikkhave bhikkhu||<br />
					evaɱ bhāvite ariye pañc'aṅgike sammā-samādhimahi||<br />
					evaɱ bahulī-kate yassa yassa abhiññā sacchi-karaṇīyassa Dhammassa cittaɱ abhinitnāmeti abhiññā sacchi-kiriyāya||<br />
					tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="f4"><span class="f3">[<a id="p14">14</a>]</span> Seyyathā pi, bhikkhave, su-bhūmiyaɱ cātu-m-mahā-pathe ājañña-ratho yutto assa ṭhito odhasta-patodo||<br />
					tam enaɱ dakkho yogg-ā-cariyo assa-damma-sārathi abhirūhitvā vāmena hatthena rasmiyo gahetvā dakkhiṇena hatthena patodaɱ gahetvā yen'icchakaɱ yad icchakaɱ sāreyya pi paccāsāreyya pi.|| ||</p>

					<p class="f4">"Evam eva kho bhikkhave bhikkhu evaɱ bhāvite ariye pañc'aṅgike sammā-samādhimahi evaɱ bahulī-kate yassa yassa abhiññā sacchi-karaṇīyassa Dhammassa cittaɱ abhinitnāmeti abhiññā sacchi-kiriyāya||<br />
					tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4"><span class="f3">[<a id="p15">15</a>]</span> So sace ākaṅkhati:|| ||</p>

					<p class="f4">'Aneka-vihitaɱ iddhi-vidhaɱ <a id="pg29"><span class="f2 g"><b>[29]</b></span></a> pacc'anubhaveyyaɱ:||<br />
					eko pi hutvā bahudhā assaɱ bahudhā pi hutvā eko hoti,||<br />
					āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati seyyathā pi ākāse,||<br />
					paṭhaviyā pi ummujjani-mujjaɱ karoti seyyathā pi udake,||<br />
					udake pi abhijja-māne gacchati seyyathā pi paṭhaviyaɱ,||<br />
					ākāse pi pallaṅkena kamati seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā pi kāyena va saɱvatteyyan' ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṅkhati:|| ||</p>

					<p class="f4">'Dibbāya sota-dhātuyā||<br />
					visuddhāya atikkanta mānusa-kāya||<br />
					ubho sadde suṇeyyaɱ:||<br />
					dibbe ca mānuse ca,||<br />
					ye dūre santike cā" ti.</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="f4">So sace ākaṅkhati|| ||</p>

					<p class="f4">Parasattāṇaɱ para-puggalānaɱ cetasā ceto paricca pajāneyyaɱ:|| ||</p>

					<p class="f4">Sarāgaɱ vā cittaɱ,||<br />
					'Sarāgaɱ cittan' ti pajānāti;||<br />
					vīta-rāgaɱ vā cittaɱ,||<br />
					'Vīta-rāgaɱ cittan' ti pajānāti;||<br />
					sadosaɱ vā cittaɱ,||<br />
					'Sadosaɱ cittan' ti pajānāti;||<br />
					vīta-dosaɱ vā cittaɱ,||<br />
					'Vīta-dosaɱ cittan' ti pajānāti;||<br />
					samohaɱ vā cittaɱ,||<br />
					'Samohaɱ cittan' ti pajānāti;||<br />
					vīta-mohaɱ vā cittaɱ,||<br />
					'Vīta-mohaɱ cittan' ti pajānāti; -||<br />
					saṇkhittaɱ vā cittaɱ,||<br />
					'Saṇkhittaɱ cittan' ti pajānāti;||<br />
					vikkhittaɱ vā cittaɱ,||<br />
					'Vikkhittaɱ cittan' ti pajānāti;||<br />
					mahaggataɱ vā cittaɱ,||<br />
					'Mahaggataɱ cittan' ti pajānāti;||<br />
					amahaggataɱ vā cittaɱ,||<br />
					'Amahaggataɱ cittan' ti pajānāti;||<br />
					sa-uttaraɱ vā cittaɱ,||<br />
					'Sa-uttaraɱ cittan' ti pajānāti;||<br />
					anuttaraɱ vā cittaɱ,||<br />
					'Anuttaraɱ cittan' ti pajānāti;||<br />
					samāhitaɱ vā cittaɱ,||<br />
					'Samāhitaɱ cittan' ti pajānāti;||<br />
					asamāhitaɱ vā cittaɱ,||<br />
					'Asamāhitaɱ cittan' ti pajānāti;||<br />
					vimuttaɱ vā cittaɱ,||<br />
					'Vimuttaɱ cittan' ti pajānāti;||<br />
					avimuttaɱ vā cittaɱ,||<br />
					'Avimuttaɱ cittan' ti pajānāti.</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṅkhati|| ||</p>

					<p class="f4">Aneka-vihitaɱ pubbe-nivāsaɱ anussarāmi seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi||<br />
					jāti-sahassam pi,||<br />
					jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe,||<br />
					'amutr'āsiɱ evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto,||<br />
					so tato cuto||<br />
					amutra udapādiɱ.</p>

					<p class="f4">Tatrā p'āsiɱ||<br />
					evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussareyyan.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṅkhati|| ||</p>

					<p class="f4">"Dibbena cakkhunā visuddhena atikkanta-mānusakena satte passati cavamāne uppajjamāne hīne paṇite suvaṇṇe dubbaṇeṇa sugate duggate yathā-kammupage satte pajāneti ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ uppannāti iti dibbena cakkhunā visuddhena atikkanta-mānusakena satte passati cavamāne uppajjamāne hīne paṇite suvaṇeṇa dubbaṇeṇa sugate duggate yathā-kammupage satte pajāneyyan" ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="ctr c">&#9632;</p>

					<p class="f4">So sace ākaṅkhati|| ||</p>

					<p class="f4">'Āsavānaɱ khayā anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā||<br />
					sacchi-katvā upasampajja vihareyyan' ti.|| ||</p>

					<p class="f4">Tatra tatr'eva sakkhi-bhabbataɱ pāpuṇāni sati sati āyatane" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>