<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 39. Five thoughts in the minds of those who wish for a son." />
<title>AN 5 39: Putta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṇguttara-Nikāya<br />
					Pañcaka-Nipāta<br />
					IV. Sumanā Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p39">Sutta 39</a></h4>

					<h1>Putta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg43"><span class="f2 g"><b>[43]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.039.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.039.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni bhikkhave ṭhānāni sampassantā mātā-pitaro puttaṃ icchanti kule jāya-mānaṃ.|| ||</p>

					<p class="f4">Katamāni pañca?|| ||</p>

					<p class="f4">2. 'Bhato vā no bharissati.|| ||</p>

					<p class="f4">Kiccaṃ vā no karissati.|| ||</p>

					<p class="f4">Kula-vaṃso ciraṃ ṭhassati.|| ||</p>

					<p class="f4">Dāyajjaṃ paṭipajjissati.|| ||</p>

					<p class="f4">Atha vā pana petātaṃ kāla-katānaṃ dakkhiṇaṃ anuppadassatī' ti.|| ||</p>

					<p class="f4">Imāni kho bhikkhave pañca ṭhānāni sampassantā mātā-pitaro puttaṃ icchanti kule jāya-mānan" ti.</p>

					      <p class="f4 in2">Pañca ṭhānāni sampassaṃ puttaṃ icchanti paṇḍitā,||<br />
							'bhato vā no bharissati kiccaṃ vā no karissati||<br />
							Kula-vaṃso ciraṃ ṭhiṭṭhe dāyajjaṃ paṭijjati,||<br />
							Atha vā pana petānaṃ dakkhiṇaṃ anupadassati'.||<br />
							Ṭhānān'etāni sampassaṃ puttaṃ icchanti paṇḍitā,||<br />
							Tasmā santo sappurisā kataññū kata-vedino,||<br />
							Bharanti mātā-pitaro pubbe katam anussaraṃ,||<br />
							<a id="pg44"><span class="f2 g"><b>[44]</b></span></a> karonti n'esaṃ kiccāni yathā taṃ pubba-kārinaṃ||<br />
							Ovāda-kārī bhataposī kula-vaṃsaṃ ahāpayaṃ,||<br />
							Saddho sīlena sampanno putto hoti pasaṃsiyo ti|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>