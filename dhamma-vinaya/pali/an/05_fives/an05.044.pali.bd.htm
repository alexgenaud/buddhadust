<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 44. A sutta about Ugga the Housefather of Vesali who is a giver of good things in a very gracious manner." />
<title>AN 5: 44: Manapadayi Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					5. Muṇḍarāja-Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p44">Sutta 44</a></h4>

					<h1>Manāpadāyī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg49"><span class="f2 g"><b>[49]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.044.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.044.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho Bhagavā pubbatha-samayaṃ nivāsetvā patta-cīvaram ādāya yena Uggassa gahapatino Vesālikassa nivesanaṃ ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Atha kho Uggo gahapati Vesāliko yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Uggo gahapati Vesāliko Bhagavantaṃ etad avoca:|| ||</p>

					<p class="f4">2. "Sammukhā me taṃ bhante Bhagavato sutaṃ,||<br />
					sammukhā paṭiggahītaṃ||<br />
					'manāpadāyī labhate manāpan' ti.|| ||</p>

					<p class="f4">Manāpaṃ me bhante sāla-pupphakaṃ khādanīyaṃ.|| ||</p>

					<p class="f4">Taṃ me Bhagavā patigaṇhātu anukampaṃ upādāyā ti.|| ||</p>

					<p class="f4">Paṭiggahesi Bhagavā anukampaṃ upādāya.|| ||</p>

					<p class="ctr c">&#9632;</p>

					<p class="f4">"Sammukhā me taṃ bhante Bhagavato sutaṃ,||<br />
					sammukhā paṭiggahītaṃ||<br />
					'manāpadāyī labhate manāpan' ti.|| ||</p>

					<p class="f4">Manāpaṃ me bhante sampanna-kolakaṃ sūkara-maṃsaṃ.|| ||</p>

					<p class="f4">Taṃ me Bhagavā patigaṇhātu anukampaṃ upādāyā' ti.|| ||</p>

					<p class="f4">Paṭiggahesi Bhagavā anukampaṃ upādāya.|| ||</p>

					<p class="ctr c">&#9632;</p>

					<p class="f4">"Sammukhā me taṃ bhante Bhagavato sutaṃ,||<br />
					sammukhā paṭiggahītaṃ||<br />
					'manāpadāyī labhate manāpan' ti.|| ||</p>

					<p class="f4">Manāpaṃ me bhante nibbaddha-teḷakaṃ nāliya-sākaṃ.|| ||</p>

					<p class="f4">Taṃ me Bhagavā patigaṇhātu anukampaṃ upādāyā" ti.|| ||</p>

					<p class="f4">Paṭiggahesi Bhagavā anukampaṃ upādāya.|| ||</p>

					<p class="ctr c">&#9632;</p>

					<p class="f4">"Sammukhā me taṃ bhante Bhagavato sutaṃ,||<br />
					sammukhā paṭiggahītaṃ||<br />
					'manāpadāyī labhate manāpan' ti.|| ||</p>

					<p class="f4">Manāpaṃ me bhante sālīnaṃ odano vicita-kāḷako aneka-sūpo aneka-vyañjano.|| ||</p>

					<p class="f4">Taṃ me Bhagavā patigaṇhātu anunampaṃ upādāyā" ti.|| ||</p>

					<p class="f4">Paṭiggahesi Bhagavā anukampaṃ upādāya.|| ||</p>

					<p class="ctr c">&#9632;</p>

					<p class="f4"><a id="pg50"><span class="f2 g"><b>[50]</b></span></a> "Sammukhā me taṃ bhante Bhagavato sutaṃ,||<br />
					sammukhā paṭiggahītaṃ||<br />
					'manāpadāyī labhate manāpan' ti.|| ||</p>

					<p class="f4">Manāpaṃ me bhante kāsikāni vatthāni.|| ||</p>

					<p class="f4">Tāni me Bhagavā patigaṇhātu anukampaṃ upādāyā" ti.|| ||</p>

					<p class="f4">Paṭiggahesi Bhagavā anukampaṃ upādāya.|| ||</p>

					<p class="ctr c">&#9632;</p>

					<p class="f4">"Sammukhā me taṃ bhante Bhagavato sutaṃ,||<br />
					sammukhā paṭiggahītaṃ||<br />
					'manāpadāyī labhate manāpan' ti.|| ||</p>

					<p class="f4">Manāpaṃ me bhante pallaṅko goṇa-katthato paṭikatthato paṭalika-t-thato kādali-miga-pavara-paccattha-raṇo sa-uttaracchado ubhato lohita-kūpadhāno.|| ||</p>

					<p class="f4">Api ca bhante mayam p'etaṃ jānāma 'n'etaṃ Bhagavato kappatī' ti,||<br />
					idaṃ me bhante candana-phalakaṃ agghati adhikasahassaṃ.|| ||</p>

					<p class="f4">Taṃ me Bhagavā patigaṇhātu anukampaṃ upādāyā" ti.|| ||</p>

					<p class="f4">Paṭiggahesi Bhagavā anukampaṃ upādāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho Bhagavā Uggaṃ gahapatiṃ Vesālikaṃ iminā anumodanīyena anumodi:|| ||</p>

					      <p class="f4 in2">Manāpadāyī labhate manāpaṃ yo ujju-bhūtesu dadāti chandasā,||<br />
							Acchādanaṃ sayanaṃ ath'annapānaṃ nāna-p-pakārāni ca paccayāni.|| ||</p>

					      <p class="f4 in2">Cattañ ca muttañ ca anaggahītaṃ khettūpame Arahante viditvā,||<br />
							So duccajaṃ sappuriso cajitvā manāpadāyī labhate manāpan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Atha kho Bhagavā Uggaṃ gahapatiṃ Vesālikaṃ iminā anumodanīyena anumo-ditvā uṭṭhāy āsanā pakkāmi.|| ||</p>

					<p class="f4">Atha kho Uggo gahapati Vesāliko aparena samayena kālam akāsi.|| ||</p>

					<p class="f4">Kālakato ca Uggo gahapati Vesāliko aññataraṃ mano-mayaṃ kāyaṃ upapajjī.|| ||</p>

					<p class="f4">Tena kho pana samayena Bhagavā Sāvatthiyaṃ viharati Jetavane Anāthapiṇḍikassa Ārāme.|| ||</p>

					<p class="f4">Atha kho Uggo deva-putto abhikkantāya rattiyā abhikkanta-vaṇṇo kevala-kap- <a id="pg51"><span class="f2 g"><b>[51]</b></span></a> paṃ Jetavanaṃ obhāsetvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitaṃ kho Uggaṃ deva-puttaṃ Bhagavā etad avoca:|| ||</p>

					<p class="f4">'Kacci te Ugga yathādhippāyo' ti?|| ||</p>

					<p class="f4">'Taggha me bhante yathādhippāyo' ti.|| ||</p>

					<p class="f4">Atha kho Bhagavā Uggaṃ deva-puttaṃ gāthāhi ajjhabhāsi:|| ||</p>

					      <p class="f4 in2">Manāpa-dāyī labhate manāpaṃ,||<br />
							Aggassa dātā labhate pun'aggaṃ,||<br />
							Varassa dātā vara-lābhi hoti,||<br />
							Seṭṭhaṃ dado seṭṭham upeti ṭhānaṃ.|| ||</p>

					      <p class="f4 in2">Aggadāyī varadāyī seṭṭha-dāyī ca yo naro,||<br />
							Dīghāyu yasavā hoti yattha yatth'upapajjatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>