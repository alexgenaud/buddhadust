<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 12. Between the powers of faith, conscientiousness (sense of shame), fear of blame, energy and wisdom, wisdom is considered the peak." />
<title>AN 5 12: Kuta Suttaɱ aka Sekha-Bala Agga Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					II: Bala Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p12">Sutta 12</a></h4>

					<h1>Kūṭa Suttaɱ aka Sekha-Bala Agga Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg10"><span class="f2 g"><b>[10]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.012.hare.pts.htm#p1">pts</a>][<a href="../../../../dhamma-vinaya/wp/an/05_fives/an05.012.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni bhikkhave sekha-balāni.|| ||</p>

					<p class="f4">Katamāni pañca?|| ||</p>

					<p class="f4">Saddhā-balaɱ,||<br />
					hiri-balaɱ,||<br />
					ottappa-balaɱ,||<br />
					viriya-balaɱ,||<br />
					paññā-balaɱ.|| ||</p>

					<p class="f4">Imāni kho bhikkhave pañca sekha-balāni.|| ||</p>

					<p class="ctr c">&#9632;</p>

					<p class="f4">Imesaɱ kho bhikkhave pañcannaɱ sekha-balānaɱ etaɱ aggaɱ,||<br />
					etaɱ saɱgāhikaɱ,||<br />
					etaɱ saɱighātaniyaɱ yad idaɱ paññā-balaɱ.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, kuṭāgārassa etaɱ aggaɱ,||<br />
					etaɱ saɱgāhikaɱ,||<br />
					etaɱ saɱighātaniyaɱ yad idaɱ kuṭaɱ,||<br />
					evam eva kho, bhikkhave,||<br />
					imesaɱ pañcannaɱ sekha-balānaɱ etaɱ aggaɱ,||<br />
					etaɱ saɱgāhikaɱ,||<br />
					etaɱ saɱighātaniyaɱ yad idaɱ paññā-balaɱ.|| ||</p>

					<p class="ctr c">&#9632;</p>

					<p class="f4">Tasmā ti ha bhikkhave evaɱ sikkhitabbaɱ:|| ||</p>

					<p class="f4">'Saddhā-balena samannāgatā bhavissāma sekha-balena,||<br />
					hiri-balena samannāgatā bhavissāma sekha-balena,||<br />
					ottappa-balena samannāgatā bhavissāma sekha-balena,||<br />
					viriya-balena samannāgatā bhavissāma sekha-balena,||<br />
					paññā-balena samannāgatā bhavissāma sekha-balenā' ti.|| ||</p>

					<p class="f4">Evaɱ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>