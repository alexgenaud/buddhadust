<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 159. Five things to be kept in mind by anyone who wishes to teach Dhamma." />
<title>AN 5 159: Udayi Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					16. Sad'Dhamma Vaggo</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p159">Sutta 159</a></h4>

					<h1>Udāyī Suttaṃ</h1>

					<div class="nobdr wpc80">
						<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b></p>
					</div>

					<p>&nbsp;</p>

					<hr />

					<p><a id="pg184"><span class="f2 g"><b>[184]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.159.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.159.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosambīyaṃ viharati Ghositārāme.|| ||</p>

					<p class="f4">Tena kho pana samayen'āyasmā Udāyī mahatiyā gihīparisāya parivuto dhammaṃ desento nisinno hoti.|| ||</p>

					<p class="f4">Addasā kho āyasmā Ānando āyasmantaṃ Udāyiṃ mahatiyā gihīparisāya parivutaṃ dhammaṃ desentaṃ nisinnaṃ.|| ||</p>

					<p class="f4">Disvāna yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisidi.|| ||</p>

					<p class="f4">Eka-m-antaṃ nisinno kho ayasmā Ānando Bhagavantaṃ etad avoca:|| ||</p>

					<p class="f4">'Āyasmā bhante Udāyī mahatiyā gihīparisāya parivuto dhammaṃ desetī' ti.|| ||</p>

					<p class="f4">Na kho Ānanda sukaraṃ paresaṃ dhammaṃ desetuṃ.|| ||</p>

					<p class="f4">Paresaṃ Ānanda dhammaṃ desentena pañca dhamme ajjhattaṃ upaṭṭha-petvā paresaṃ dhammo desetabbo.|| ||</p>

					<p class="f4">Katame pañca?|| ||</p>

					<p class="f4">2. Ānupubbi-kathaṃ kathessāmī ti paresaṃ dhammo desetabbo.|| ||</p>

					<p class="f4">Pariyāya-dassāvī kathaṃ kathessāmī ti paresaṃ dhammo desetabbā.|| ||</p>

					<p class="f4">Anuddayataṃ paṭicca kathaṃ kathessāmī ti paresaṃ dhammo desetabbo.|| ||</p>

					<p class="f4">Na āmisantaro kathaṃ kathessāmī ti paresaṃ dhammo desetabbo.|| ||</p>

					<p class="f4">Attānaṃ ca paraṃ ca anupahacca kathaṃ kathessāmī ti paresaṃ dhammo desetabbo.|| ||</p>

					<p class="f4">Na kho Ānanda sukaraṃ paresaṃ dhammaṃ desetuṃ.|| ||</p>

					<p class="f4">Paresaṃ Ānanda dhammaṃ desentena ime pañca dhamme ajjhattaṃ upaṭṭha-petvā paresaṃ dhammo desetabbo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>