<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 124. Five things which make a person helpful to others who are sick." />
<title>AN 5: 124: Gilanūpatthaka Suttam</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					13. Gilāna Vaggo</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p124">Sutta 124</a></h4>

					<h1>Gilānūpaṭṭhāka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg144"><span class="f2 g"><b>[144]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.124.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave dhammehi samannāgato gilānūpaṭṭhāko nālaɱ gilānaɱ upaṭṭhātuɱ.|| ||</p>

					<p class="f4">Katamehi pañcahi?|| ||</p>

					<p class="f4">Na paṭibalo hoti bhesajjaɱ saɱvidhātuɱ.|| ||</p>

					<p class="ctr c">&#9632;</p>

					<p class="f4">Sappayāsappāyaɱ na jānāti:||<br />
					asappāyaɱ upanāmeti;||<br />
					sappāyaɱ apanāmeti.|| ||</p>

					<p class="ctr c">&#9632;</p>

					<p class="f4">Āmisantaro gilānaɱ upaṭṭhahati||<br />
					no metta-citto.|| ||</p>

					<p class="ctr c">&#9632;</p>

					<p class="f4">Jegucchi hoti uccāraɱ vā,||<br />
					passāvaɱ vā,||<br />
					vantaɱ vā,||<br />
					khelaɱ vā,||<br />
					nīharituɱ.|| ||</p>

					<p class="ctr c">&#9632;</p>

					<p class="f4">Na paṭibalo hoti gilānaɱ kālena kālaɱ dhammiyā kathāya,||<br />
					sanda-s-setuɱ,||<br />
					sam-ā-dapetuɱ,||<br />
					samuttejetuɱ,||<br />
					sampahaɱsetuɱ.|| ||</p>

					<p class="f4">Imehi kho bhikkhave pañcahi dhammehi samannāgato gilānūpaṭṭhāko nālaɱ gilānaɱ upaṭṭhātuɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Pañcahi bhikkhave dhammehi samannāgato gilānūpaṭṭhāko alaɱ gilānaɱ upaṭṭhātuɱ.|| ||</p>

					<p class="f4">Katamehi pañcahi?|| ||</p>

					<p class="f4">Paṭibalo hoti bhesajjaɱ saɱvidhātuɱ.|| ||</p>

					<p class="ctr c">&#9632;</p>

					<p class="f4">Sappāy-ā-sappāyaɱ jānāti:||<br />
					asappāyaɱ apanāmeti,||<br />
					sappāyaɱ upanāmeti.|| ||</p>

					<p class="ctr c">&#9632;</p>

					<p class="f4">Metta-citto gilānaɱ upaṭṭhahati,||<br />
					no āmisantaro.|| ||</p>

					<p class="ctr c">&#9632;</p>

					<p class="f4">Ajegucchi hoti uccāraɱ vā,||<br />
					passāvaɱ vā,||<br />
					vantaɱ vā,||<br />
					khelaɱ vā,||<br />
					niharitūɱ.|| ||</p>

					<p class="ctr c">&#9632;</p>

					<p class="f4">Paṭibalo hoti gilānaɱ kālena kālaɱ dhammiyā kathāya,||<br />
					sanda-s-setuɱ,||<br />
					sam-ā-dapetuɱ,||<br />
					samuttejetuɱ,||<br />
					sampahaɱsetuɱ.|| ||</p>

					<p class="f4"><a id="pg145"><span class="f2 g"><b>[145]</b></span></a> Imehi kho bhikkhave pañcahi dhammehi samannāgato gilānūpaṭṭhāko alaɱ gilānaɱ upaṭṭhātun" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>