<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 199. The Buddha informs the bhikkhus about five ways in which when virtuous bhikkhus visit householders those householders have an opportunity to make great good kamma." />
<title>AN 5 199: Kula Suttam</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XX. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p199">Sutta 199</a></h4>

					<h1>Kula Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg244"><span class="f2 g"><b>[244]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.199.hare.pts.htm#p1">pts</a>][<a href="../../../ati/an/05_fives/an05.199.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yasmiɱ bhikkhave,||<br />
					samaye sīlavanto pabba-jitā kulaɱ upasankamanti,||<br />
					tattha manussā pañcahi ṭhānehi bahuɱ puññaɱ pasavanti.|| ||</p>

					<p class="f4">Katamehi pañcahi?|| ||</p>

					<p class="f4">Yasmiɱ bhikkhave, samaye sīlavante pabba-jite kulaɱ||<br />
					upasankamante manussā disvā cittāni pasādenti,||<br />
					sagga-saŋvatta-nikaɱ bhikkhave,||<br />
					taɱ kulaɱ tasmiɱ samaye paṭipadaɱ paṭi-pannaɱ hoti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye sīlavante pabba-jite kulaɱ||<br />
					upasankamante manussā paccuṭṭhenti,||<br />
					abhivādenti,||<br />
					āsanaɱ denti,||<br />
					uccā-kulīna-saŋvatta-nikaɱ bhikkhave,||<br />
					taɱ kulaɱ tasmiɱ samaye paṭipadaɱ paṭi-pannaɱ hoti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye sīlavante pabba-jite kulaɱ||<br />
					upasankamante manussā macchera-malaɱ paṭivinodenti,||<br />
					mahe-sakkha-saŋvatta-nikaɱ bhikkhave,||<br />
					taɱ kulaɱ tasmiɱ samaye paṭipadaɱ paṭi-pannaɱ hoti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, samaye sīlavante pabba-jite kulaɱ||<br />
					upasankamante manussā yathā-satti yathā-balaɱ saɱvibhajanti,||<br />
					mahā-bhoga-saŋvatta-nikaɱ bhikkhave,||<br />
					taɱ kulaɱ tasmiɱ samaye paṭipadaɱ paṭi-pannaɱ hoti.|| ||</p>

					<p class="ctr c">&#9632;</p>

					<p class="f4">Yasmiɱ bhikkhave, upasankamanti-samaye sīlavante pabba-jite kulaɱ||<br />
					upasankamante manussā paripucchanti,||<br />
					paripañhanti,||<br />
					dhammaɱ suṇanti,||<br />
					mahā pañña-saŋvatta-nikaɱ bhikkhave,||<br />
					taɱ kulaɱ tasmiɱ samaye paṭipadaɱ paṭi-pannaɱ hoti.|| ||</p>

					<p class="f4"> <a id="pg245"><span class="f2 g"><b>[245]</b></span></a> Yasmiɱ bhikkhave, samaye sīlavante pabba-jite kulaɱ upasankamanti,||<br />
					tattha manussā imehi pañcahi ṭhānehi bahuɱ puññaɱ pasavantī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>