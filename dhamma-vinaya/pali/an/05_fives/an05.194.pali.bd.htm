<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 194. Brahman Pingiyanin praises Gotama in such glowing terms that he converts Brahman Karanapalin." />
<title>AN 5 194: Kāraṇapāli Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XX. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p194">Sutta 194</a></h4>

					<h1>Kāraṇapāli Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg236"><span class="f2 g"><b>[236]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.194.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Tena kho pana samayena Kāraṇapālī brāhmaṇo Licchavīnaɱ kammantaɱ kāreti.|| ||</p>

					<p class="f4">Addasā kho Kāraṇāpālī brāhmaṇo Piŋgiyāniɱ brāhmaṇaɱ dūrato <a id="pg237"><span class="f2 g"><b>[237]</b></span></a> va āga-c-chantaɱ,||<br />
					disvā Piŋgiyāniɱ brāhmaṇaɱ etad avoca:|| ||</p>

					<p class="f4">"Handa kuto nu bhavaɱ Piŋgiyānī āga-c-chati divādivassā" ti.|| ||</p>

					<p class="f4">"Ito'haɱ bho āgacchāmi,||<br />
					samaṇassa Gotamassa santikā" ti.|| ||</p>

					<p class="f4">"Taɱ kiɱ maññati bhavaɱ Piŋgiyānī samaṇassa Gotamassa paññāveyyattiyaɱ,||<br />
					paṇḍito maññe" ti?|| ||</p>

					<p class="f4">"Ko c'āhaɱ bho,||<br />
					ko ca samaṇassa Gotamassa paññāveyyattiyaɱ jānissāmi?|| ||</p>

					<p class="f4">So pi nūn'assa tādiso'va,||<br />
					yo samaṇassa Gotamassa paññāveyyattiyaɱ jāneyyā" ti.|| ||</p>

					<p class="f4">"Uḷārāya khalu bhavaɱ Piŋgiyānī samaṇaɱ Gotamaɱ pasaɱsāya pasaɱsatī" ti.|| ||</p>

					<p class="f4">"Ko c'āhaɱ bho,||<br />
					ko ca samaṇaɱ Gotamaɱ pasaɱsissāmi?|| ||</p>

					<p class="f4">Pasattha-pasattho'va so bhavaɱ Gotamo seṭṭho deva-manussānan" ti.|| ||</p>

					<p class="f4">"Kiɱ pana bhavaɱ Piŋgiyānī attha-vasaɱ sampassamāno samaṇe Gotame evaɱ abhi-p-pasanno" ti?|| ||</p>

					<p class="f4">"Seyyathā pi bho puriso aggarasaparititto na aññesaɱ hīnānaɱ rasānaɱ piheti,||<br />
					evam eva kho bho,||<br />
					yato yato tassa bhoto Gotamassa dhammaɱ suṇāti,||<br />
					yadi suttaso,||<br />
					yadi geyyaso,||<br />
					yadi veyyā-karaṇaso,||<br />
					yadi abbhuta-dhammaso,||<br />
					tato tato na aññesaɱ puthusamaṇa-brāhmaṇa-ppavādānaɱ piheti.|| ||</p>

					<p class="f4">Seyyathā pi bho puriso jighacchā-du-b-balyapareto madhupiṇḍikaɱ adhigaccheyya,||<br />
					so yato yato sāyetha,||<br />
					labhat'eva sādhu rasaɱ asecanakaɱ,||<br />
					evam eva kho bho,||<br />
					yato yato tassa bhoto Gotamassa dhammaɱ suṇāti,||<br />
					yadi suttaso,||<br />
					yadi geyyaso,||<br />
					yadi veyyā-karaṇaso,||<br />
					yadi abbhuta-dhammaso,||<br />
					tato tato labhat'eva atta-manataɱ,||<br />
					labhati cetaso pasādaɱ.|| ||</p>

					<p class="f4">Seyyathā pi bho puriso candanaghaṭikaɱ adhigaccheyya haricandanassa vā lohita-candanassa vā,||<br />
					so yato yato ghāyetha,||<br />
					yadi mūlato.||<br />
					yadi majjhato,||<br />
					yadi aggato,||<br />
					adhigac <a id="pg238"><span class="f2 g"><b>[238]</b></span></a> chateva surabhigandhaɱ asecanakaɱ,||<br />
					evam eva kho bho,||<br />
					yato yato tassa bhoto Gotamassa dhammaɱ suṇāti,||<br />
					yadi suttaso,||<br />
					yadi geyyaso,||<br />
					yadi veyyā-karaṇaso,||<br />
					yadi abbhuta-dhammaso,||<br />
					tato tato adhigacchati pāmojjaɱ,||<br />
					adhigacchati somanassaɱ.|| ||</p>

					<p class="f4">Seyyathā pi bho puriso ābādhiko dukkhito bāḷha-gilāno,||<br />
					tassa kusalo bhisakko ṭhānaso ābādhaɱ nīhareyya,||<br />
					evam eva kho bho,||<br />
					yato yato tassa bhoto Gotamassa dhammaɱ suṇāti,||<br />
					yadi suttaso,||<br />
					yadi geyyaso,||<br />
					yadi veyyā-karaṇaso,||<br />
					yadi abbhuta-dhammaso,||<br />
					tato tato soka-parideva-dukkha-domanass'upāyāsā abbhatthaɱ gacchanti.|| ||</p>

					<p class="f4">Seyyathā pi bho pokkharaṇi acchodakā||<br />
					sātodakā||<br />
					sītodakā||<br />
					setodakā||<br />
					supatitthā ramaṇīyā,||<br />
					atha puriso āgaccheyya ghamm-ā-bhitatto ghamma-pareto kilanto tasito pipāsito,||<br />
					so taɱ pokkharaṇaɱ ogāhetvā nahātvā ca pītvā ca sabba-daratha-kilamatha-pariḷāhaɱ paṭippassambheyya,||<br />
					evam eva kho bho,||<br />
					yato yato tassa bhoto Gotamassa dhammaɱ suṇāti,||<br />
					yadi suttaso,||<br />
					yadi geyyaso,||<br />
					yadi veyyā-karaṇaso,||<br />
					yadi abbhuta-dhammaso,||<br />
					tato tato sabba-daratha-kilamatha-pariḷāhā paṭippassambhantī" ti.|| ||</p>

					<p class="f4">2. Evaɱ vutte Kāraṇapālī brāhmaṇo uṭṭhāy āsanā ekaɱsaɱ uttarā-saŋgaɱ karitvā dakkhiṇajāṇumaṇḍalaɱ paṭhaviyaɱ nihantvā yena Bhagavā ten'añjaliɱ paṇāmetvā ti-k-khattuɱ udānaɱ udānesi:|| ||</p>

					<p class="f4">"Namo tassa Bhagavato arahato Sammā-Sam-Buddhassa.|| ||</p>

					<p class="f4">Namo tassa Bhagavato arahato Sammā-Sam-Buddhassa.|| ||</p>

					<p class="f4">Namo tassa Bhagavato arahato Sammā-Sam-Buddhassā.|| ||</p>

					<p class="f4">Abhikkantaɱ bho Piŋgiyānī, abhikkantaɱ bho Piŋgiyānī.|| ||</p>

					<p class="f4">Seyyathā pi bho Piŋgiyānī,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūlhassa vā Maggaɱ ācikkheyya,||<br />
					<a id="pg239"><span class="f2 g"><b>[239]</b></span></a> andha-kāre vā tela-pajjotaɱ dhāreyya||<br />
					'cakkhu-manto rūpāni dakkhintī' ti,||<br />
					evam evaɱ bhotā Piŋgiyāninā aneka-pariyāyena dhammo pakāsito.|| ||</p>

					<p class="f4">Es'āhaɱ bho Piŋgiyānī taɱ bhavantaɱ Gotamaɱ saraṇaɱ gacchāmi,||<br />
					dhammaɱ ca||<br />
					bhikkhusaɱghañ ca.|| ||</p>

					<p class="f4">Upāsakaɱ maɱ bhavaɱ Piŋgiyānī dhāretu ajja-t-agge pāṇupetaɱ saraṇaɱ gatan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>