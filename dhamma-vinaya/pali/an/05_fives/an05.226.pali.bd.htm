<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 226. Five disadvantages for a bhikkhu that visits with families." />
<title>AN 5 226: Dutiyo Kul'Ūpaga Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c"><i>Aṅguttara-Nikāya<br />
					Pañcaka-Nipāta<br />
					23. Dīgha-Cārika Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p226">Sutta 226</a></h4>

					<h1>Dutiyo Kul'Ūpaga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg0"><span class="f2 g"><b>[&nbsp;]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.226.hare.pts.htm#p1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave ādīnavā kul'ūpakassa bhikkhuno ati-velaṃ kulesu saṃsaṭṭhassa viharato.|| ||</p>

					<p class="f4">Katame pañca?|| ||</p>

					<p class="f4">Mātu-gāmassa abhiṇha-dassanaṃ,||<br />
					dassane sati saṃsaggo,||<br />
					saṃsagge sati vissāso,||<br />
					vissāse sati otāro,||<br />
					otiṇṇa-cittass etaṃ pāṭikaṅkhaṃ:||<br />
					anabhirato vā Brahma-cariyaṃ carissati,||<br />
					aññataraṃ vā saṅkiliṭṭhaṃ āpattiṃ āpajjissati,||<br />
					sikkhaṃ vā paccakkhāya hīnaya avattissati.|| ||</p>

					<p class="f4">Ime kho bhikkhave pañca ādīnavā kul'ūpakassa bhikkhuno ati-velaṃ kulesu saṃsaṭṭhassa viharato" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>