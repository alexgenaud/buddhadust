<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 134. The Buddha compares the attributes of a king that give him confidence with the attributes of a bhikkhu that give him freedom of heart." />
<title>AN 5: 134: Khatatiya-Raja Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					14. Rāja Vaggo</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p134">Sutta 134</a></h4>

					<h1>Khatatiya-Rāja Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg151"><span class="f2 g"><b>[151]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.134.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcahi bhikkhave aṅgehi samannāgato rājā khattiyo muddhā-vasitto yassaṃ yassaṃ disāyaṃ viharati,||<br />
					sakasmiṃ yeva vijite viharati.|| ||</p>

					<p class="f4">Katamehi pañcahi?|| ||</p>

					<p class="f4">2. Idha, bhikkhave, rājā khattiyo muddhā-vasitto ubhato sujāto hoti mātito ca pitito ca,||<br />
					saṃsuddhagahaṇiko,||<br />
					yāva sattamā pitā-mah'ayugā,||<br />
					akkhitto anupakkuṭṭho jāti-vādena;|| ||</p>

					<p class="ctr c">&#9632;</p>

					<p class="f4">aḍḍho hoti maha-d-dhano mahā-bhogo paripuṇṇa-kosa-koṭṭhāgāro;|| ||</p>

					<p class="ctr c">&#9632;</p>

					<p class="f4">balavā kho pana hoti catur'aṅginiyā senāya samannāgato assavāya ovāda-patikarāya;|| ||</p>

					<p class="ctr c">&#9632;</p>

					<p class="f4">parināyako kho pan'assa hoti paṇḍito viyatto medhāvi paṭibalo atitānāgata pacc'uppanne atthe cintetuṃ;|| ||</p>

					<p class="ctr c">&#9632;</p>

					<p class="f4">tass'ime cattāro dhammā yasaṃ paripācenti.|| ||</p>

					<p class="f4">So iminā yasa-pañca-mena dhammena samannāgato yassaṃ yassaṃ disāyaṃ viharati,||<br />
					sakasmiṃ yeva vijite viharati.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ bhikkhave hoti vijit'āvinaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho bhikkhave pañcahi dhammehi samannāgato bhikkhu yassaṃ yassaṃ disāyaṃ viharati vimutta-citto viharati.|| ||</p>

					<p class="f4">Katamehi pañcahi?|| ||</p>

					<p class="f4">3. Idha, bhikkhave, bhikkhu sīlavā hoti Pātimokkha-saṃvara-saṃvuto viharati ācāra-gocara-sampanno,||<br />
					anumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Rājā- <a id="pg152"><span class="f2 g"><b>[152]</b></span></a> 'va khattiyo muddhā-vasitto jāti-sampanno.|| ||</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sannicayo.|| ||</p>

					<p class="f4">Ye te dhammā ādi-kalyaṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā sa-vyañjanāṃ kevala-paripuṇṇaṃ parisuddhaṃ Brahma-cariyaṃ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Rājā'va khattiyo muddhā-vasitto aḍḍho maha-d-dhano mahā-bhogo paripuṇṇa-kosa-koṭṭhāgāro.|| ||</p>

					<p class="ctr c">&#9632;</p>

					<p class="f4">Āraddha-viriyo viharati akusalānaṃ dhammānaṃ pahānāya||<br />
					kusalānaṃ dhammānaṃ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Rājā'va khattiyo muddhā-vasitto bala-sampanno.|| ||</p>

					<p class="ctr c">&#9632;</p>

					<p class="f4">Paññavā hoti, uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Rājā'va khattiyo muddhā-vasitto parināyaka-sampanno.|| ||</p>

					<p class="ctr c">&#9632;</p>

					<p class="f4">Tass'ime cattāro dhammā vimuttiṃ paripācenti.|| ||</p>

					<p class="f4">So iminā vimutti-pañcamena dhammena samannāgato yassaṃ yassaṃ disāyaṃ viharati,||<br />
					vimutta-citto viharati.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ bhikkhave hoti vimutta-cittānan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>