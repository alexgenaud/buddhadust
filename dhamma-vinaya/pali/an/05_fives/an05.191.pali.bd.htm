<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 191. The Buddha describes five noble behaviors that in the old days characterized both Brahmans and dogs but at a later time were to be found only in dogs." />
<title>AN 5 191: Soṇa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka-Nipāta<br />
					XX. Brāhmaṇa Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p191">Sutta 191</a></h4>

					<h1>Soṇa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg221"><span class="f2 g"><b>[221]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.191.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.191.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave porāṇā brāhmaṇa-dhammā etarahi sunakhesu sandissanti||<br />
					no brāhmaṇesu.|| ||</p>

					<p class="f4">Katame pañca?|| ||</p>

					<p class="f4">2. Pubbe sudaṃ bhikkhave brāhmaṇā brāhmaṇiṃ yeva gacchanti,||<br />
					no abrāhmṇiṃ.|| ||</p>

					<p class="f4">Etarahi bhikkhave brāhmaṇā brāhmaṇim pi gacchanti||<br />
					abrāhmṇim pi gacchanti.|| ||</p>

					<p class="f4">Etarahi bhikkhave sunakhā sunakhiṃ yeva gacchanti,||<br />
					no asunakhiṃ.|| ||</p>

					<p class="f4">Ayaṃ bhikkhave paṭhamo porāṇo brāhmaṇa-dhammo etarahi sunakhesu sandissati,||<br />
					no brāhmaṇesu.|| ||</p>

					<p class="ctr c">&#9632;</p>

					<p class="f4">3. Pubbe sudaṃ bhikkhave brāhmaṇā brāhmaṇiṃ utuniṃ yeva gacchanti,||<br />
					no anutuniṃ.|| ||</p>

					<p class="f4">Etarahi bhikkhave brah- <a id="pg222"><span class="f2 g"><b>[222]</b></span></a> maṇā brāhmaṇiṃ utunim pi gacchanti,||<br />
					anutunim pi gacchanti.|| ||</p>

					<p class="f4">Etarahi bhikkhave sunakhā sunakhiṃ utuniṃ yeva gacchanti,||<br />
					no anutuniṃ.|| ||</p>

					<p class="f4">Ayaṃ bhikkhave dutiyo porāṇo brahmaṇa dhammo etarahi sunakhesu sandissati,||<br />
					no brāhmaṇesu.|| ||</p>

					<p class="ctr c">&#9632;</p>

					<p class="f4">4. Pubbe sudaṃ bhikkhave brāhmaṇā brahmaṇiṃ n'eva kiṇanti,||<br />
					no vikkiṇanti||<br />
					sampiyen'eva saṃvāsaṃ saṃsaggatthāya sampavattenti.|| ||</p>

					<p class="f4">Etarahi bhikkhave brahmaṇā brāhmaṇiṃ kiṇanti pi,||<br />
					vikkiṇanti pi||<br />
					sampiyena pi||<br />
					saṃvāsaṃ saṃsaggatthāya sampavattenti||<br />
					asampiyena pi saṃvāsaṃ saṃsaggatthāya sampavattenti.|| ||</p>

					<p class="f4">Etarahi bhikkhave sunakhā sunakhiṃ n'eva kiṇanti,||<br />
					no vikkiṇanti||<br />
					sampiyen'eva saṃvāsaṃ saṃsaggatthāya sampavattenti.|| ||</p>

					<p class="f4">Ayaṃ bhikkhave tatiyo porāṇo brāhmaṇa-dhammāo etarahi sunakhesu sandissati,||<br />
					no brāhmaṇesu.|| ||</p>

					<p class="ctr c">&#9632;</p>

					<p class="f4">5. Pubbe sudaṃ bhikkhave brāhmaṇā na sannidhiṃ karonti dhanassa pi||<br />
					dhaññassa pi||<br />
					rajatassa pi||<br />
					jāta-rūpassa pi.|| ||</p>

					<p class="f4">Etarahi bhikkhave brahmaṇā sannidhiṃ karonti dhanassa pi||<br />
					dhaññassa pi||<br />
					rajatassa pi||<br />
					jāta-rūpassa pi.|| ||</p>

					<p class="f4">Etarahi bhikkhave sunakhā sannidhiṃ na karonti dhanassa pi||<br />
					dhaññassa pi||<br />
					rajatassa pi||<br />
					jāta-rūpassa pi.|| ||</p>

					<p class="f4">Ayaṃ bhikkhave catuttho porāṇo brāhmaṇa-dhammo etarahi sunakhesu sandissati,||<br />
					no brāhmaṇesu.|| ||</p>

					<p class="ctr c">&#9632;</p>

					<p class="f4">6. Pubbe sudaṃ bhikkhave brahmaṇā sāyaṃ sāya-m-āsāya,||<br />
					pāto pātarāsāya bhikkhaṃ pariyesanti.|| ||</p>

					<p class="f4">Etarahi bhikkhave brahmaṇā yāva-datthaṃ udarāvadehakaṃ bhuñjitvā avasesaṃ ādāya pakkamanti.|| ||</p>

					<p class="f4">Etarahi bhikkhave sunakhā sāyaṃ sāya-m-āsāya,||<br />
					pāto pātarāsāya bhikkhaṃ pariyesanti.|| ||</p>

					<p class="f4">Ayaṃ bhikkhave pañcamo porāṇo brāhmaṇa-dhammāo etarahi sunakhesu sandissanti,||<br />
					no brāhmaṇesu.|| ||</p>

					<p class="f4">Ime kho bhikkhave pañca porāṇā brāhmaṇa-dhammā etarahi sunakhesu sandissanti,||<br />
					no brāhmaṇesū" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>