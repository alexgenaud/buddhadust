<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 200. The Buddha teaches a method for escape from a heart of lust, anger, cruelty, and obsession with shape and individuality." />
<title>AN 5 200: Nissāraṇīya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XX. Brāhmaṇa Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p200">Sutta 200</a></h4>

					<h1>Nissāraṇīya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg245"><span class="f2 g"><b>[245]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.200.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.200.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imā bhikkhave, nissāraṇīyā dhātuyo.|| ||</p>

					<p class="f4">Katamā pañca:|| ||</p>

					<p class="f4">Idha, bhikkhave, bhikkhuno kāme mana-sikaroto kāmesu cittaɱ na pakkhandati.|| ||</p>

					<p class="f4">Nappasīdati,||<br />
					na saɱtiṭṭhati,||<br />
					na vimuccati.|| ||</p>

					<p class="f4">Nekkhammaɱ kho panassa mana-sikaroto nekkhamme cittaɱ pakkhandati,||<br />
					pasīdati,||<br />
					santi-ṭ-ṭhati,||<br />
					vimuccati.|| ||</p>

					<p class="f4">Tassa taɱ cittaɱ Sugataɱ subhā-vitaɱ suvuṭṭhitaɱ su-vimuttaɱ suvisaɱyuttaɱ kāmehi.|| ||</p>

					<p class="f4">Ye ca kāma-paccayā uppajjanti āsavā vighāta-pariḷāhā,||<br />
					mutto so tehi.|| ||</p>

					<p class="f4">Na so taɱ vedanaɱ vediyati.|| ||</p>

					<p class="f4">Idam akkhātaɱ kāmānaɱ nissaraṇaɱ.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave,||<br />
					bhikkhuno vyāpādaɱ mana-sikaroto vyāpāde cittaɱ na pakkhandati,||<br />
					na-p-pasīdati,||<br />
					na santi-ṭ-ṭhati,||<br />
					na vimuccati.|| ||</p>

					<p class="f4">Avyāpādaɱ kho panassa mana-sikaroto avyāpāde cittaɱ pakkhandati,||<br />
					pasīdati,||<br />
					santi-ṭ-ṭhati,||<br />
					vimuccati.|| ||</p>

					<p class="f4">Tassa taɱ cittaɱ Sugataɱ subhā-vitaɱ suvuṭṭhitaɱ su-vimuttaɱ suvisaɱyuttaɱ vyāpādena.|| ||</p>

					<p class="f4">Ye ca vyāpāda-paccayā uppajjanti āsavā vighāta-pariḷāhā,||<br />
					mutto so tehi.|| ||</p>

					<p class="f4">Na so taɱ vedanaɱ vediyati.|| ||</p>

					<p class="f4">Idam akkhātaɱ vyāpādassa nissaraṇaɱ.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave,||<br />
					bhikkhuno vihesaɱ mana-sikaroto vihesāya cittaɱ na pakkhandati,||<br />
					na-p-pasīdati,||<br />
					na santi-ṭ-ṭhati,||<br />
					na vimuccati.|| ||</p>

					<p class="f4">Avihesaɱ kho panassa mana-sikaroto avihesāya cittaɱ pakkhandati,||<br />
					pasīdati,||<br />
					santi-ṭ-ṭhati,||<br />
					vimuccati.|| ||</p>

					<p class="f4">Tassa taɱ cittaɱ Sugataɱ subhā-vitaɱ suvuṭṭhitaɱ su-vimuttaɱ suvisaɱyuttaɱ vihesāya.|| ||</p>

					<p class="f4">Ye ca vihesā-paccayā uppajjanti āsavā vighāta-pariḷāhā,||<br />
					mutto so tehi.|| ||</p>

					<p class="f4">Na so taɱ vedanaɱ vediyati.|| ||</p>

					<p class="f4">Idam akkhātaɱ vihesāya nissaraṇaɱ.|| ||</p>

					<p class="ctr c">&#9632;</p>

					<p class="f4"> <a id="pg246"><span class="f2 g"><b>[246]</b></span></a> Puna ca paraɱ bhikkhave,||<br />
					bhikkhuno rūpaɱ mana-sikaroto rūpe cittaɱ na|| ||</p>

					<p class="f4">Pakkhandati,||<br />
					na-p-pasīdati,||<br />
					na santi-ṭ-ṭhati,||<br />
					na vimuccati.|| ||</p>

					<p class="f4">Arūpaɱ kho panassa mana-sikaroto arūpe cittaɱ pakkhandati,||<br />
					pasīdati,||<br />
					santi-ṭ-ṭhati,||<br />
					vimuccati.|| ||</p>

					<p class="f4">Tassa taɱ cittaɱ Sugataɱ subhā-vitaɱ suvuṭṭhitaɱ su-vimuttaɱ suvisaɱyuttaɱ rūpehi.|| ||</p>

					<p class="f4">Ye ca rūpa-paccayā uppajjanti āsavā vighāta-pariḷāhā,||<br />
					mutto so tehi.|| ||</p>

					<p class="f4">Na so taɱ vedanaɱ vediyati.|| ||</p>

					<p class="f4">Idam akkhātaɱ rūpānaɱ nissaraṇaɱ.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave,||<br />
					bhikkhuno sakkāyaɱ mana-sikaroto sakkāye cittaɱ na pakkhandati,||<br />
					na-p-pasīdati,||<br />
					na santi-ṭ-ṭhati,||<br />
					na vimuccati.|| ||</p>

					<p class="f4">Sakkāya-nirodhaɱ kho panassa mana-sikaroto sakkāya-nirodhe cittaɱ pakkhandati,||<br />
					pasīdati,||<br />
					santi-ṭ-ṭhati,||<br />
					vimuccati.|| ||</p>

					<p class="f4">Tassa taɱ cittaɱ Sugataɱ subhā-vitaɱ suvuṭṭhitaɱ su-vimuttaɱ suvisaɱyuttaɱ sakkāyena.|| ||</p>

					<p class="f4">Ye ca sakkāya-paccayā uppajjanti āsavā vighāta-pariḷāhā,||<br />
					mutto so tehi.|| ||</p>

					<p class="f4">Na so taɱ vedanaɱ vediyati.|| ||</p>

					<p class="f4">Idam akkhātaɱ sakkāyassa nissaraṇaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tassa kāma-nandi pi nānuseti,||<br />
					vyāpāda-nandi pi nānuseti,||<br />
					vihesā-nandi pi nānuseti,||<br />
					rūpa-nandi pi nānuseti,||<br />
					sakkāya-nandi pi nānuseti.|| ||</p>

					<p class="f4">So kāma-nandiyā pi ananusayā,||<br />
					vyāpāda-nandiyā pi ananusayā||<br />
					vihesā-nandiyā pi ananusayā,||<br />
					rūpa-nandiyā pi ananusayā,||<br />
					sakkāya-nandiyā pi ananusayā.|| ||</p>

					<p class="f4">Ayaɱ vuccati bhikkhave,||<br />
					bhikkhu niranusayo acchecchi taṇhaɱ,||<br />
					vāvattayi saŋyojanaɱ,||<br />
					sammā mānābhi-samayā antam akāsi dukkhassa.|| ||</p>

					<p class="f4">Imā kho bhikkhave,||<br />
					pañca nissāraṇīyā dhātuyo" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>