<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 30. The Buddha explains to his attendant Nagita why he will not accept the food-gifts of a large number of people who have gathered together to do him homage on hearing of his arival in their town." />
<title>AN 5 30: Nagita Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					III: Pañc'aṅgika Vagga</i></h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p30">Sutta 30</a></h4>

					<h1>Nāgita Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
					<p>&nbsp;</p>

					<hr />

					<p><a id="pg30"><span class="f2 g"><b>[30]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.030.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.030.than.ati.htm#p1">than</a>][<a href="../../../../dhamma-vinaya/wp/an/05_fives/an05.030.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu cārikaṃ caramāno mahatā bhikkhu-saṅghena saddhiṃ yena Icchānaṅgalaṃ nāma Kosalānaṃ brāhmaṇa-gāmo tad avasari.|| ||</p>

					<p class="f4">Tatra sudaṃ Bhagavā Icchānaṅgale viharati Icchānaṅgala-vana-saṇḍe.|| ||</p>

					<p class="f4">Assosuṃ kho Icchānaṅgalakā brāhmaṇa-gahapatikā:|| ||</p>

					<p class="f4">"Samaṇo khalu bho Gotamo Sakya-putto Sakya-kulā pabba-jito Icchānaṅgalaṃ anuppatto Icchānaṅgale viharati Icchānaṅgala-vana-saṇḍe.|| ||</p>

					<p class="f4">Taṃ kho pana bhavantaṃ Gotamaṃ evaṃ kalyāṇo kitti-saddo abbhu-g-gato:|| ||</p>

					<p class="f4">'Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā' ti.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacci-katvā pavedeti.|| ||</p>

					<p class="f4">So dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ,||<br />
					Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4">Atha kho Icchānaṅgalakā brāhmaṇa-gahapatikā tassā rattiyā accayena pahūtaṃ khādanīyaṃ bhojanīyaṃ ādāya yena Icchānaṅgala-vana-saṇḍo ten'upasaṅkamiṃsu.|| ||</p>

					<p class="f4">Upasaṅkamitvā bahi-dvāra-koṭṭhake aṭṭhaṃsu uccā-saddā mahā-saddā.|| ||</p>

					<p class="f4"><a id="pg31"><span class="f2 g"><b>[31]</b></span></a> 2. Tena kho pana samayen'āyasmā Nāgito Bhagavato upaṭṭhāko hoti.|| ||</p>

					<p class="f4">Atha kho Bhagavā āyasmantaṃ Nāgitaṃ āmantesi:|| ||</p>

					<p class="f4">"Ke pan'ete Nāgita uccā-saddā mahā-saddā,||<br />
					kevaṭṭā maññe macche vilopen" ti?|| ||</p>

					<p class="f4">"Ete bhante Icchānaṅgalakā brahmaṇa-gahapatikā pahutaṃ khādanīyaṃ bhojanīyaṃ ādāya bahi-dvāra-koṭṭhake ṭhitā Bhagavantaṃ yeva uddissa bhikkhu-saṅghañ cā" ti.|| ||</p>

					<p class="f4">"Māhaṃ Nāgita yasena samāgamaṃ,||<br />
					mā ca mayā yaso.|| ||</p>

					<p class="f4">Yo kho Nāgita na-y-imassa nekkhamma-sukhassa paviveka-sukhassa upasama-sukhassa samkhodha-sukhassa nikāma-lābhī assa akiccha-lābhī akasira-lābhī,||<br />
					yassāhaṃ nekkhamma-sukhassa paviveka-sukhassa upasama-sukhassa sambodha-sukhassa nikāma-lābhi akiccha-lābhi akasira-lābhi,||<br />
					so taṃ mīḷha-sukhaṃ middha-sukhaṃ lābha-sakkāra-siloka-sukhaṃ sādiyeyyā" ti.|| ||</p>

					<p class="f4">"Adhivāsetu dāni bhanne Bhagavā, adhivāsetu Sugato.|| ||</p>

					<p class="f4">Adhivāsana-kālo dāni bhante Bhagavato.|| ||</p>

					<p class="f4">Yena yen'eva dāni bhante Bhagavā gamissati,||<br />
					tanninnā'va bhavissanti brāhmaṇa gahapatikā negamā c'eva jāna-padā ca.|| ||</p>

					<p class="f4">Seyyathā pi bhante thulla-phusitake deve vassante yathāninnaṃ udakāni pavattanti,||<br />
					evam eva kho bhante yena yen'eva dāni Bhagavā gamissati,||<br />
					tanninnā'va bhavissanti brāhmaṇa-gahapatikā negamā c'eva jāna-padā ca.|| ||</p>

					<p class="f4">Taṃ kissa hetu?|| ||</p>

					<p class="f4">Tathāhi bhante Bhagavato sīla-paññāṇan" ti.|| ||</p>

					<p class="f4">Māhaṃ Nāgita yasena samāgamo,||<br />
					mā ca mayā yaso.|| ||</p>

					<p class="f4">Yo kho Nāgita na-y-imassa nekkhamma-sukhassa paviveka-sukhassa upasama-sukhassa samkhodha-sukhassa nikāma-lābhī assa akiccha-lābhī akasira-lābhī,||<br />
					yassāhaṃ nekkhamma-sukhassa paviveka-sukhassa upasama-sukhassa sambodha-sukhassa nikāma-lābhi akiccha-lābhi akasira-lābhi,||<br />
					so taṃ mīḷha-sukhaṃ middha-sukhaṃ lābha-sakkāra-siloka-sukhaṃ sādiyeyyā.|| ||</p>

					<p class="f4"><a id="pg32"><span class="f2 g"><b>[32]</b></span></a> Asita-pīta-khāyita-sāyitassa||<br />
					kho Nāgita||<br />
					uccāra-passāvo.|| ||</p>

					<p class="f4">Eso tassa nissando.|| ||</p>

					<p class="f4">Piyānaṃ||<br />
					kho Nāgita||<br />
					viparinā-maññathā-bhāvā uppajjanti||<br />
					soka-parideva-dukkha-domanass'upāyāsā.|| ||</p>

					<p class="f4">Eso tassa nissando.|| ||</p>

					<p class="f4">Asubha-nimittānuyogaṃ anuyuttassa||<br />
					kho Nāgita||<br />
					subha-nimitte pāṭikkūlyatā saṇṭhāti.|| ||</p>

					<p class="f4">Eso tassa nissando.|| ||</p>

					<p class="f4">Chassu||<br />
					kho Nāgita||<br />
					phass'āyatanesu anicc'ānupassīno viharato||<br />
					phasse pāṭi-k-kūlyatā saṇṭhāti.|| ||</p>

					<p class="f4">Eso tassa nissando.|| ||</p>

					<p class="f4">Pañcasu||<br />
					kho Nāgita||<br />
					upādāna-k-khandhesu udaya-b-bayānupassino viharato upādāne||<br />
					pāṭi-k-kūlyatā saṇṭhāti.|| ||</p>

					<p class="f4">Eso tassa nissando" ti.|| ||</p>

					<p class="ctr">Pañc'aṅgika Vagga Tatiya.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
