<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 180. The Buddha tells a tail of the old times of Gavisen, the lay disciple of Kassapa Buddha whose constant struggle to surpass his 500 followers and their constant struggle to keep even with him lead to their all becoming arahants." />
<title>AN 5 180: Gavesī Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XVIII. Upāsaka Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p180">Sutta 180</a></h4>

					<h1>Gavesī Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg214"><span class="f2 g"><b>[214]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.180.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.180.than.ati.htm#p1">than</a>]</span> Sāvatthi nidānaɱ|| ||</p>

					<p class="f4">Ekaɱ samayaɱ Bhagavā Kosalesu cārikaɱ carati mahatā bhikkhu-saŋghena saddhiɱ.|| ||</p>

					<p class="f4">Addasā kho Bhagavā addhāna-magga-paṭipanno aññatarasmiɱ padese mahantaɱ sāla-vanaɱ||<br />
					disvā maggā okkamma yena taɱ sāla-vanaɱ ten'upasankami.|| ||</p>

					<p class="f4">Upasaŋkamitvā taɱ sāla-vanaɱ ajjhoga-hetvā aññatarasmiɱ padese sitaɱ pātvākāsi.|| ||</p>

					<p class="f4">Atha kho āyasmato Ānandassa etad ahosi:|| ||</p>

					<p class="f4">"Ko nu kho hetu||<br />
					ko paccayo||<br />
					Bhagavato sitassa pātu-kammāya?|| ||</p>

					<p class="f4">Na akāraṇena Tathāgatā sitaɱ pātu-karontī" ti.|| ||</p>

					<p class="f4">Atha kho āyasmā Ānando <a id="pg215"><span class="f2 g"><b>[215]</b></span></a> Bhagavantaɱ etad avoca:|| ||</p>

					<p class="f4">"Ko nu kho bhante hetu||<br />
					ko paccayo||<br />
					Bhagavato sitassa pātu-kammāya?|| ||</p>

					<p class="f4">Na akāraṇena Tathāgatā sitaɱ pātu-karontī" ti.|| ||</p>

					<p class="f4">2. Bhuta-pubbaɱ Ānanda imasmiɱ padese nagaraɱ ahosi iddhañ c'eva phītañ ca bahu-janaɱ ākiṇṇa-manussaɱ.|| ||</p>

					<p class="f4">Taɱ kho pan'Ānanda, nagaraɱ Kassapo,||<br />
					Bhagavā,||<br />
					arahaɱ,||<br />
					Sammā-Sam-Buddhho,||<br />
					upanissāya vihāsi.|| ||</p>

					<p class="f4">Kassapassa kho pan'Ānanda,||<br />
					Bhagavato,||<br />
					arahato,||<br />
					Sammā-Sam-Buddhhassa,||<br />
					Gavesī nāma upāsako ahosi sīlesu aparipūra-kārī.|| ||</p>

					<p class="f4">Gavesinā kho Ānanda, upāsakena pañca-mattāni upāsaka-satāni paṭidesitāni samāda-pitāni ahesuɱ sīlesu aparipūra-kārino.|| ||</p>

					<p class="f4">Atha kho Ānanda Gavesissa upāsakassa etad ahosi:|| ||</p>

					<p class="f4">"Ahaɱ kho imesaɱ pañcannaɱ upāsaka-satānaɱ bah'ūpakāro pubbaŋ-gamo sam-ā-dapetā||<br />
					ahañ c'amhi sīlesu aparipūra-kārī||<br />
					imāni ca pañca upāsaka-satāni sīlesu aparipūra-kārino.|| ||</p>

					<p class="f4">Icc'etaɱ samasamaɱ,||<br />
					n'atthi kiñci atirekaɱ.|| ||</p>

					<p class="f4">Handāhaɱ atirekāyā" ti.|| ||</p>

					<p class="f4">Atha kho Ānanda, Gavesī upāsako yena tāni pañca upāsaka-satāni ten'upasankami.|| ||</p>

					<p class="f4">Upasaŋkamitvā tāni pañca upasakasatāni etad avoca:|| ||</p>

					<p class="f4">"Ajja-t-agge maɱ āyasmanto sīlesu paripūra-kāriɱ dhārethā" ti.|| ||</p>

					<p class="f4">Atha kho Ānanda,||<br />
					tesaɱ pañcannaɱ upāsaka-satānaɱ etad ahosi:|| ||</p>

					<p class="f4">"Ayyo kho Gavesī amhākaɱ bah'ūpakāro pubbaŋ-gamo sam-ā-dapetā,||<br />
					ayyo hi nāma Gavesī sīlesu paripūra-kārī bhavissati||<br />
					kimaŋga pana mayan" ti.|| ||</p>

					<p class="f4">Atha kho Ānanda,||<br />
					tāni pañca upāsaka-satāni yena Gavesī upāsako ten'upasankamiɱsu.|| ||</p>

					<p class="f4">Upasaŋkamitvā Gavesiɱ upāsakaɱ etad avocuɱ:|| ||</p>

					<p class="f4">"Ajja-t-agge ayyo Gavesī,||<br />
					imāni pañca upāsaka-satāni sīlesu paripūra-kārino dhāretu" ti.|| ||</p>

					<p class="f4">Atha kho Ānanda,||<br />
					Gavesissa upāsakassa etad ahosi:|| ||</p>

					<p class="f4">"Ahaɱ kho imesaɱ pañcannaɱ upāsaka-satānaɱ bah'ūpakāro pubbaŋ-gamo sam-ā-dapetā||<br />
					ahañ c'amhi sīlesu paripūra-kāri||<br />
					imāni ca pañca upāsaka-satāni sīlesu <a id="pg216"><span class="f2 g"><b>[216]</b></span></a> paripūra-kārino.|| ||</p>

					<p class="f4">Icc'etaɱ samasamaɱ,||<br />
					n'atthi kiñci atirekaɱ.|| ||</p>

					<p class="f4">Handāhaɱ atirekāyā" ti.|| ||</p>

					<p class="f4">Atha kho Ānanda Gavesī upāsako yena tāni pañca upāsaka-satāni ten'upasankami.|| ||</p>

					<p class="f4">Upasaŋkamitvā tāni pañca upāsaka-satāni etad avoca:|| ||</p>

					<p class="f4">"Ajja-t-agge maɱ ayasmanto brahma-cāriɱ dhāretha ārā-cārīɱ virataɱ methunā gāma-dhammā" ti.|| ||</p>

					<p class="f4">Atha kho Ānanda,||<br />
					tesaɱ pañcannaɱ upāsaka-satānaɱ etad ahosi:|| ||</p>

					<p class="f4">"Ayyo kho Gavesī amhākaɱ bah'ūpakāro pubbaŋ-gamo sam-ā-dapetā||<br />
					ayyo hi nāma Gavesī brahma-cāri bhavissati||<br />
					ārā-cārī virato methunā gāma-dhammā,||<br />
					kimaŋga pana na mayan" ti.|| ||</p>

					<p class="f4">Atha kho Ānanda,||<br />
					tāni pañca upāsaka-satāni yena Gavesī upāsako ten'upasankamisuɱ.|| ||</p>

					<p class="f4">Upasaŋkamitvā Gavesiɱ upāsakaɱ etad avocuɱ:|| ||</p>

					<p class="f4">"Ajja-t-agge ayyo Gavesī||<br />
					imāni pi pañca upāsaka-satāni brahma-cārino dhāretu ārā-cārīno viratā methunā gāma-dhammā" ti.|| ||</p>

					<p class="f4">Atha kho Ānanda,||<br />
					Gavesissa upāsakassa etad ahosi:|| ||</p>

					<p class="f4">"Ahaɱ kho imesaɱ pañcannaɱ upāsaka-satānaɱ bah'ūpakāro pubbaŋgamo sam-ā-dapetā||<br />
					ahañ c'amhi sīlesu paripūra-kāri||<br />
					imāni ca pañca upāsaka-satāni sīlesu paripūra-kārino||<br />
					ahañ c'amhi brahma-cārī ārā-cārī virato methunā gāma dhammā||<br />
					imāni ca pañca upāsaka-satāni brahma-cārino ārā-cārīno viratā methunā gāma-dhmamā.|| ||</p>

					<p class="f4">Icc'etaɱ samasamaɱ,||<br />
					n'atthi kiñci atirekaɱ.|| ||</p>

					<p class="f4">Handāhaɱ atirekāyā' ti.|| ||</p>

					<p class="f4">Atha kho Ānanda,||<br />
					Gavesī upāsako yena tāni pañca upāsaka-satāni ten'upasankami.|| ||</p>

					<p class="f4">Upasaŋkamitvā tāni pañca upāsaka-satāni etad avoca:|| ||</p>

					<p class="f4">"Ajja-t-agge maɱ āyasmanto eka-bhattikaɱ dhāretha ratt'ūparataɱ virataɱ vikāla-bhojanā' ti.|| ||</p>

					<p class="f4">Atha kho Ānanda,||<br />
					tesaɱ pañcannaɱ upāsaka-satānaɱ etad ahosi:|| ||</p>

					<p class="f4">"Ayyo kho Gavesī amhākaɱ bah'ūpakāro pubbaŋ-gamo sam-ā-dapetā||<br />
					ayyo hi nāma Gavesī eka-bhattiko bhavissati ratt'ūparato virato vikāla-bhojanā||<br />
					kimaŋga pana na mayaɱ" ti.|| ||</p>

					<p class="f4">Atha kho Ānanda,||<br />
					tāni pañca upāsaka-satāni yena Gavesī upāsako ten'upasankamisuɱ.|| ||</p>

					<p class="f4">Upasaŋkamitvā Gavesiɱ upāsakaɱ <a id="pg217"><span class="f2 g"><b>[217]</b></span></a> etad avocuɱ:|| ||</p>

					<p class="f4">"Ajja-t-agge ayyo Gavesī imāni pañca upāsaka-satāni eka-bhattike dhāretu ratt'ūparate virate vikāla-bhojanā" ti.|| ||</p>

					<p class="f4">Atha kho Ānanda,||<br />
					Gavesissa upāsakassa etad ahosi:|| ||</p>

					<p class="f4">"Ahaɱ kho imesaɱ pañcannaɱ upāsaka-satānaɱ bah'ūpakāro pubbaŋ-gamo sam-ā-dapetā||<br />
					ahañ c'amhi sīlesu paripūra-kārī,||<br />
					imāni pi pañca upāsaka-satāni sīlesu paripūra-kārino||<br />
					ahañ c'amhi brahma-cāri ārā-cārī virato methunā gāma-dhammā||<br />
					imāni pi pañca upāsaka-satāni brahma-cārino ārā-cārīno viratā methunā gāma-dhmamā,||<br />
					ahañ c'amhi eka-bhattiko ratt'ūparato virato vikāla-bhojanā,||<br />
					imāni pi pañca upāsaka-satāni eka-bhattikā ratt'ūparatā viratā vikāla-bhojanā.|| ||</p>

					<p class="f4">Icc'etaɱ samasamaɱ,||<br />
					n'atthi kiñci atirekaɱ.|| ||</p>

					<p class="f4">Handāhaɱ atirekāyā' ti.|| ||</p>

					<p class="f4">Atha kho Ānanda,||<br />
					Gavesī upāsako yena Kassapo Bhagavā arahaɱ Sammā-Sam-Buddho ten'upasankami.|| ||</p>

					<p class="f4">Upasaŋkamitvā Kassapaɱ Bhagavantaɱ arahantaɱ Sammā-Sam-Buddhaɱ etad avoca:|| ||</p>

					<p class="f4">"Labheyyāhaɱ bhante, Bhagavato,||<br />
					santike pabbajjaɱ,||<br />
					labheyyaɱ upasampadaɱ" ti.|| ||</p>

					<p class="f4">Alattha kho Ānanda,||<br />
					Gavesī upāsako Kassapassa||<br />
					Bhagavato||<br />
					arahato||<br />
					Sammā-Sam-Buddhassa||<br />
					santike pabbajjaɱ alattha upasampadaɱ.|| ||</p>

					<p class="f4">Acir'ūpasampanno kho pan'Ānanda,||<br />
					Gavesī bhikkhū eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇiyaɱ,||<br />
					nāparaɱ itthattāyā" ti abbhaññāsi.|| ||</p>

					<p class="f4">Aññataro ca pan'Ānanda,||<br />
					Gavesī bhikkhu arahataɱ ahosi.|| ||</p>

					<p class="f4">Atha kho Ānanda,||<br />
					tesaɱ pañcannaɱ upāsaka-satānaɱ etad ahosi:|| ||</p>

					<p class="f4">"Ayyo kho Gavesī amhākaɱ bah'ūpakāro pubbaŋ-gamo sam-ā-dapetā.|| ||</p>

					<p class="f4">Ayyo hi nāma Gavesī kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajissati||<br />
					kimaŋga pana na mayaɱ" ti.|| ||</p>

					<p class="f4">Atha kho Ānanda,||<br />
					tāni pañca upāsaka-satāni yena Kassapo||<br />
					Bhagavā||<br />
					arahaɱ||<br />
					Sammā-Sam-Buddho ten' <a id="pg218"><span class="f2 g"><b>[218]</b></span></a> upasankamisuɱ.|| ||</p>

					<p class="f4">Upasaŋkamitvā Kassapaɱ Bhagavantaɱ arahantaɱ||<br />
					Sammā-Sam-Buddhaɱ etad avocuɱ:|| ||</p>

					<p class="f4">Labheyyāma mayaɱ bhante,||<br />
					Bhagavato santike pabbajjaɱ,||<br />
					labheyyāma upasampadaɱ" ti.|| ||</p>

					<p class="f4">Alabhiɱsu kho Ānanda,||<br />
					tāni pañca upāsaka-satāni Kassapassa||<br />
					Bhagavato||<br />
					arahato||<br />
					Sammā-Sam-Buddhassa santike pabbajjaɱ,||<br />
					alabhiɱsu upasampadaɱ.|| ||</p>

					<p class="f4">Atha kho Ānanda Gavesissa bhikkhuno etad ahosi:|| ||</p>

					<p class="f4">"Ahaɱ kho imassa anuttarassa vimutti-sukhassa nikāma-lābhī akiccha-lābhī akasira-lābhī.|| ||</p>

					<p class="f4">Aho vat'imāni pi pañca bhikkhu-satāni imassa anuttrassa vimutti-sukhassa nikāma-lābhino assu akiccha-lābhino akasira-lābhino' ti.|| ||</p>

					<p class="f4">Atha kho Ānanda,||<br />
					tāni pañca bhikkhu-satāni vūpakaṭṭhā appamattā ātāpino pahit'attā viharantā na cirass'eva,||<br />
					yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihariɱsu.|| ||</p>

					<p class="f4">"Khiṇā jāti,||<br />
					vusitaɱ Brahma-cariyaɱ,||<br />
					kataɱ karaṇiyaɱ,||<br />
					nāparaɱ itthattāyā" ti abhaññiɱsu.|| ||</p>

					<p class="f4">3. Iti kho Ānanda,||<br />
					tāni pañca bhikkhu-satāni Gavesī-pamukhāni uttar-uttariɱ paṇita-paṇitaɱ vāyamamānā anuttaraɱ vimuttiɱ sacchākaɱsu.|| ||</p>

					<p class="f4">Tasmā ti ha Ānanda, evaɱ sikkhitabbaɱ:|| ||</p>

					<p class="f4">'Uttar-uttariɱ paṇita-paṇitaɱ vāyamamānā anuttaraɱ vimuttiɱ sacchi-karissāmā' ti.|| ||</p>

					<p class="f4">Evaɱ hi vo Ānanda, sikkhitabban ti.|| ||</p>

					<p class="fp3 ctr">Upāsaka Vagga Tatiyo</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>