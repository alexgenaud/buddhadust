<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 106. Ānanda inquires about the conditions that make for comfortable living in monastery life." />
<title>AN 5: 106: Ānanda Suttam</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					11. Phāsu-Vihāra Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p106">Sutta 106</a></h4>

					<h1>Ānanda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg132"><span class="f2 g"><b>[132]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.106.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.106.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosambīyaɱ viharati Ghositārāme.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavannaɱ abhivādetvā eka-m-antaɱ nisidi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Kittāvatā nu kho bhante,||<br />
					bhikkhu-saŋghe viharanto phāsuɱ vihareyyā" ti?|| ||</p>

					<p class="f4">"Yato kho Ānanda <a id="pg133"><span class="f2 g"><b>[133]</b></span></a> bhikkhu attanā sīla-sampanno hoti||<br />
					no ca paraɱ adhisīle sampavattā hoti.|| ||</p>

					<p class="f4">Ettāvatā pi kho Ānanda bhikkhu-saŋghe viharanto phāsuɱ vihareyyā" ti.|| ||</p>

					<p class="ctr c">&#9632;</p>

					<p class="f4">"Siyā pana bhante,||<br />
					añño pi pariyāyo,||<br />
					yathā bhikkhu-saŋghe viharanto phāsu vihareyyā" ti?|| ||</p>

					<p class="f4">"Siyā Ānanda.|| ||</p>

					<p class="f4">Yato kho Ānanda bhikkhu attanā sila-sampanno hoti||<br />
					no ca paraɱ adhisīle sampavattā hoti,||<br />
					attānupekkhi ca hoti,||<br />
					no parānupekkhi.|| ||</p>

					<p class="f4">Ettāvatā pi kho Ānanda bhikkhu-saŋghe viharanto phāsuɱ vihareyyā" ti.|| ||</p>

					<p class="ctr c">&#9632;</p>

					<p class="f4">"Siyā pana bhante,||<br />
					añño pi pariyāyo,||<br />
					yathā bhikkhu-saŋghe viharanto phāsu vihareyyā" ti?|| ||</p>

					<p class="f4">"Siyā Ānanda.|| ||</p>

					<p class="f4">Yato kho Ānanda bhikkhu attanā sila-sampanno hoti,||<br />
					no ca paraɱ adhisile sampavattā hoti,||<br />
					attānupekkhi ca hoti,||<br />
					no parānupekkhi,||<br />
					appaññāto ca hoti,||<br />
					tena ca appaññāta-kena,||<br />
					no paritassati.|| ||</p>

					<p class="f4">Ettavatā pi kho Ānanda bhikkhu-saŋghe viharanto phāsuɱ vihareyayyā" ti.|| ||</p>

					<p class="ctr c">&#9632;</p>

					<p class="f4">"Siyā pana bhante,||<br />
					añño pi pariyāyo,||<br />
					yathā bhikkhu-saŋghe viharanto phāsu vihareyyā" ti?|| ||</p>

					<p class="f4">"Siyā Ānanda.|| ||</p>

					<p class="f4">Yato kho Ānanda bhikkhu attanā sīla-sampanno hoti,||<br />
					no paraɱ adhisīle sampavattā hoti,||<br />
					atatānupekkhi ca hoti,||<br />
					no parānupekkhi,||<br />
					appaññāto ca hoti,||<br />
					tena ca appaññāta-kena||<br />
					no paritassati,||<br />
					catunnañ ca jhānānaɱ abhiceta-sikānaɱ diṭṭha-dhamma-sukha-vihārānaɱ||<br />
					nikāma-lābhī hoti akiccha-lābhī akasira-lābhi.|| ||</p>

					<p class="f4">Ettāvatā pi kho Ānanda saŋghe viharanto phāsuɱ vihareyya" ti.|| ||</p>

					<p class="ctr c">&#9632;</p>

					<p class="f4">"Siyā pana bhante,||<br />
					añño pi pariyāyo,||<br />
					yathā bhikkhu-saŋghe viharanto phāsu vihareyyā" ti?|| ||</p>

					<p class="f4">"Siyā Ānanda.|| ||</p>

					<p class="f4">Yato kho Ānanda bhikkhu attanā sīla-sampanno hoti,||<br />
					no ca paraɱ adhisīle sampavattā hoti,||<br />
					attānupekkhi ca hoti,||<br />
					no parānupekkhi,||<br />
					<a id="pg134"><span class="f2 g"><b>[134]</b></span></a> appaññāto ca hoti||<br />
					tena ca appaññāta-kena,||<br />
					no paritassati,||<br />
					catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ||<br />
					nikāma-lābhi hoti akiccha-lābhi akasira-lābhi,||<br />
					āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ abhiññā||<br />
					sacchi-katvā upasampajja viharati.|| ||</p>

					<p class="f4">Ettāvatā kho Ānanda bhikkhu-saŋghe viharanto phāsuɱ vihareyya.|| ||</p>

					<p class="f4">Imamhā c'āhaɱ Ānanda phāsu-vihārā||<br />
					añño phāsu-vihāro uttaritaro vā paṇitataro vā||<br />
					n'atthi ti vadāmi" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>