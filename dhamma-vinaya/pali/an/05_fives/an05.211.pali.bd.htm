<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 211. Five bad outcomes to be expected from abusing those who have undertaken the holy life." />
<title>AN 5 211: Akkosaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Pañcaka Nipāta<br />
					XXII. Akkosaka-Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p211">Sutta 211</a></h4>

					<h1>Akkosaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg252"><span class="f2 g"><b>[252]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.211.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo so bhikkhave bhikkhu akkosaka-paribhāsako ariy'ūpavādi sabrahma-cārinaṃ,||<br />
					tassa pañca ādīnavā paṭikaṅkhā.|| ||</p>

					<p class="f4">Katame pañca?|| ||</p>

					<p class="f4">Pārājiko vā hoti chinna-paripantho,||<br />
					aññataraṃ vā saṅkiliṭṭhaṃ āpattiṃ āpajjati,||<br />
					bāḷhaṃ vā rog'ātaṅkaṃ phusati,||<br />
					sammūḷho kālaṃ karoti,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Yo so bhikkhave bhikkhu akkosaka-paribhāsako ariy'ūpavādī sabrahma-cārīnaṃ,||<br />
					tassa ime pañca ādīnavā pāṭikaṅkhāti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>