<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 110. Five things which are requisites of one who would live alone in the woods." />
<title>AN 5: 110: Aranna Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					11. Phāsu-Vihāra Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p110">Sutta 110</a></h4>

					<h1>Arañña Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg135"><span class="f2 g"><b>[135]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.110.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.110.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave, dhammehi samannāgato bhikkhu alaṃ araññe vana-pa-t-thāni pantāni sen'āsanāni paṭisevituṃ.|| ||</p>

					<p class="f4">Katamehi pañcahi?|| ||</p>

					<p class="f4"> Idha, bhikkhave, bhikkhu silavā hoti,||<br />
					Pātimokkha-saṃvara-saṃvuto viharati||<br />
					ācāra-gocara-sampanno,||<br />
					aṇumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sannicayo.|| ||</p>

					<p class="f4">Ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthaṃ sa-vyañjanā kevala-paripuṇaṇaṃ parisuddhaṃ Brahma-cariyaṃ abhivadanti,||<br />
					tathā-rūpāssa dhammā bahu-s-sutā honti dhatā vacasā parivitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Āraddha-viriyo viharati.|| ||</p>

					<p class="f4">Akusalānaṃ dhammānaṃ pahānāya,||<br />
					kusalānaṃ dhammānaṃ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="ctr c">&#9632;</p>

					<p class="f4">Catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhi hoti akiccha-lābhī akasira-lābhī.|| ||</p>

					<p class="f4">Āsavanaṃ khayā anāsavaṃ ceto-vimuttiṃ <a id="pg136"><span class="f2 g"><b>[136]</b></span></a> paññā-vimuttiṃ diṭṭhe'va dhamme sayaṃ abhiññā sacchi-katvā upasampaja viharati.|| ||</p>

					<p class="f4">Imehi kho bhikkhave, pañcahi dhammehi samannāgato bhikkhu alaṃ araññe vana-pa-t-thāni pantāni sen'āsanāni paṭisevitunti.|| ||</p>

					<p class="ctr">Phāsu-Vihāra Vagga Paṭhamo</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>