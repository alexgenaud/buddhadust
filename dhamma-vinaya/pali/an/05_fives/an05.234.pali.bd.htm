<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 234. Five things a bhikkhu should do if he wishes to be known as of great service to his residence." />
<title>AN 5 234: Bahū-Pakāra Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr c">Aŋguttara-Nikāya<br />
					Pañcaka-Nipāta<br />
					24. Āvāsika Vagga</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p234">Sutta 234</a></h4>

					<h1>Bahū-Pakāra Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg263"><span class="f2 g"><b>[263]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.234.hare.pts.htm#p1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave dhammehi samannāgato||<br />
					āvāsiko bhikkhu||<br />
					āvāsassa bahū-pakāro hoti.|| ||</p>

					<p class="f4">Katamehi pañcahi?|| ||</p>

					<p class="f4">Sīlavā hoti,||<br />
					Pātimokkha-saŋvara-saɱvuto viharati||<br />
					ācāra-gocara sampanno||<br />
					aṇumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">Bahu-s-suto hoti||<br />
					suta-dharo||<br />
					suta-sanni-cayo,||<br />
					ye te dhammā ādi-kalyāṇā||<br />
					majjhe kalyāṇā||<br />
					pariyosāna-kalyāṇā sātthā savyañ janā kevala-paripuṇṇaɱ parisuddhaɱ brahma-cārīyaɱ abhivadanti,||<br />
					tathā-rūpāssa dhammā bahu-s-sutā honti||<br />
					dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Kalyāṇa-vāco hoti||<br />
					kalyāṇa-vākkaraṇo||<br />
					poriyā vācāya||<br />
					samannāgato vissaṭṭhāya anelagalāya atthassa||<br />
					viññāpaniyā.|| ||</p>

					<p class="ctr c">&#9632;</p>

					<p class="f4">Kaṇḍa-phullaɱ paṭisankharoti.|| ||</p>

					<p class="f4">Mahā kho pana bhikkhu-saŋgho abhikkanto,||<br />
					nānā-verajjakā bhikkhu gihīnaɱ upasankamitvā āroceti:|| ||</p>

					<p class="f4">"Mahā kho āvuso, bhikkhu-saŋgho abhikkanto,||<br />
					nānā-verajjakā bhikkhu,||<br />
					karotha puññāni,||<br />
					samayo puññāni kātun" ti.|| ||</p>

					<p class="ctr c">&#9632;</p>

					<p class="f4">Catuntaɱ jhanānaɱ ābhiceta-sikānaɱ diṭṭha-dhamme-sukha-vihārānaɱ||<br />
					nikāma-lābhī hoti,||<br />
					akiccha-lābhī||<br />
					akasira-lābhī.|| ||</p>

					<p class="f4">Imehi kho bhikkhave, pañcahi dhammehi samannāgato āvāsiko bhikkhu āvāsassa bahū-pakāro hotī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>