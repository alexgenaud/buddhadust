<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 189. The Buddha enumerates five motives people have for taking up the practice of refusing food after one serving." />
<title>AN 5 189: Khalu-Pacchābhattika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka-Nipāta<br />
					XIX. Arañña Vaggo</h4>

					<h4 class="ctr"><a href="../../../../backmatter/indexes/sutta/an/idx_05_pancakanipata.htm#p189">Sutta 189</a></h4>

					<h1>Khalu-Pacchābhattika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg220"><span class="f2 g"><b>[220]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.189.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave khalu-pacchābhattikā.|| ||</p>

					<p class="f4">Katame pañca?|| ||</p>

					<p class="f4">Mandattā momūhattā khalu-pacchābhattiko hoti.|| ||</p>

					<p class="f4">Pāpiccho icchā-pakato khalu-pacchābhattiko hoti.|| ||</p>

					<p class="f4">Ummādā cittakkhepā khalu-pacchābhattiko hoti.|| ||</p>

					<p class="f4">Vaṇṇitaɱ buddhehi Buddha-sāvakehiti khalu-pacchābhattiko hoti appicchataɱ yeva nissāya,||<br />
					santuṭṭhiɱ yeva nissāya,||<br />
					sallekhaɱ yeva nissāya,||<br />
					pavivekaɱ yeva nissāya,||<br />
					idam aṭṭhitaɱ yeva nissāya khalu-pacchābhattiko hoti.|| ||</p>

					<p class="f4">Ime kho bhikkhave pañca khalu-pacchābhattikā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ khalu-pacchābhattikānaɱ yvāyaɱ khalu-pacchābhattiko appicchataɱ yeva nissāya,||<br />
					santuṭṭhiɱ yeva nissāya,||<br />
					sallekhaɱ yeva nissāya,||<br />
					pavivekaɱ yeva nissāya,||<br />
					idam aṭṭhitaɱ yeva nissāya,||<br />
					khalu-pacchābhattiko hoti,||<br />
					ayaɱ imesaɱ pañcannaɱ khalu-pacchābhattikānaɱ aggo ca||<br />
					seṭṭho ca||<br />
					mokkho ca||<br />
					uttamo ca||<br />
					pavaro ca.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, gavā khīraɱ,||<br />
					khīramhā dadhi,||<br />
					dadhimhā navanītaɱ,||<br />
					navanitamhā sappi,||<br />
					sappimhā sappi-maṇḍo tattha aggam akkhāyati,||<br />
					evam eva kho, bhikkhave,||<br />
					imesaɱ pañcannaɱ khalu-pacchābhattikānaɱ yvāyaɱ khalu-pacchābhattiko appicchataɱ yeva nissāya,||<br />
					santuṭṭhiɱ yeva nissāya||<br />
					sallekhaɱ yeva nissāya,||<br />
					pavivekaɱ yeva nissāya,||<br />
					idam aṭṭhitaɱ yeva nissāya khalu-pacchābhattiko hoti,||<br />
					ayaɱ imesaɱ pañcannaɱ khalu-pacchābhattikānaɱ aggo ca||<br />
					seṭṭho ca||<br />
					mokkho ca||<br />
					uttamo ca||<br />
					pavaro cā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>