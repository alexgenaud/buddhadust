<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 76. The Buddha likens the struggle to awaken to a battle, and enumerates five sorts of warriors and their parallels in the community of bhikkhus." />
<title>AN 5: 76: Dutiya Yodhajivupama Suttam</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					8. Yodhājīva Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p76">Sutta 76</a></h4>

					<h1>Dutiya Yodhājīvūpama Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg93"><span class="f2 g"><b>[93]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.076.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.076.than.ati.htm#p1">than</a>]</span> Sāvatthi nidānaɱ:|| ||</p>

					<p class="f4">Pañc'ime bhikkhave yodhājīvā santo saŋvijj'amānā lokasmiɱ.|| ||</p>

					<p class="f4">Katame pañca?|| ||</p>

					<p class="f4">2. Idha, bhikkhave, ekacco yodhājīvo asicammaɱ gahetvā <a id="pg94"><span class="f2 g"><b>[94]</b></span></a> dhanukalāpaɱ sannayhitvā viyūḷhaɱ saɱŋgāmaɱ otarati.|| ||</p>

					<p class="f4">So tasmiɱ saɱgāme ussahati,||<br />
					vāyamati.|| ||</p>

					<p class="f4">Tam enaɱ ussahantaɱ vāyamantaɱ pare hananti,||<br />
					pariyāpādenti.|| ||</p>

					<p class="f4">Eva-rūpo pi bhikkhave idh'ekacco yodhājīvo hoti.|| ||</p>

					<p class="f4">Ayaɱ bhikkhave paṭhamo yodhājīvo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave idh'ekacco yodhājīvo asicammaɱ gahetvā dhanukalāpaɱ sannayhitavā viyūḷhaɱ saŋgāmaɱ otarati.|| ||</p>

					<p class="f4">So tasmiɱ saŋgāme ussahati,||<br />
					vāyamati.|| ||</p>

					<p class="f4">Tam enaɱ ussahantaɱ vāyamantaɱ pare upalikkhanti.|| ||</p>

					<p class="f4">Tam enaɱ apanenti.|| ||</p>

					<p class="f4">Apanetvā ñātakānaɱ nenti.|| ||</p>

					<p class="f4">So ñātakehi nīyamāno appatvā'va ñātake antarā magge kālaɱ karoti.|| ||</p>

					<p class="f4">Eva-rūpo pi bhikkhave idh'ekacco yodhājīvo hoti.|| ||</p>

					<p class="f4">Ayaɱ bhikkhave dutiyo yodhājīvo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave idh'ekacco yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati.|| ||</p>

					<p class="f4">So tasmiɱ saŋgāme ussahati,||<br />
					vāyamati.|| ||</p>

					<p class="f4">Tam enaɱ ussahantaɱ vāyamantaɱ pare upalikkhanti.|| ||</p>

					<p class="f4">Tam enaɱ apanenti.|| ||</p>

					<p class="f4">Apanetvā ñātakānaɱ nenti.|| ||</p>

					<p class="f4">Tam enaɱ ñātakā upaṭṭhahanti,||<br />
					paricaranti.|| ||</p>

					<p class="f4">So ñātakehi upaṭṭhahiyamāno paricariyamāno tenevābādhena kālaɱ karoti.|| ||</p>

					<p class="f4">Eva-rūpo pi bhikkhave idh'ekacco yodhājīvo hoti.|| ||</p>

					<p class="f4">Ayaɱ bhikkhave tatiyo yodhājīvo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave idh'ekacco yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati.|| ||</p>

					<p class="f4">So tasmiɱ saŋgāme ussahati,||<br />
					vāyamati.|| ||</p>

					<p class="f4">Tam enaɱ ussahantaɱ vāyamantaɱ pare upalikkhanti.|| ||</p>

					<p class="f4">Tam enaɱ apanenti.|| ||</p>

					<p class="f4">Apanetvā ñātakānaɱ nenti.|| ||</p>

					<p class="f4">Tam enaɱ ñātakā upaṭṭhahanti,||<br />
					paricaranti.|| ||</p>

					<p class="f4">So ñātakehi upaṭṭhahiyamāno paricariyamāno vuṭṭhāti tamhā ābādhā.|| ||</p>

					<p class="f4">Eva-rūpo pi bhikkhave idh'ekacco yodhājīvo hoti.|| ||</p>

					<p class="f4">Ayaɱ bhikkhave catuttho yodhājīvo santo saŋvijjamāno lokasmiɱ.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave idh'ekacco yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati.|| ||</p>

					<p class="f4">So taɱ saŋgāmaɱ abhivijinitvā vijita-<a id="pg95"><span class="f2 g"><b>[95]</b></span></a> saŋgāmo tam eva saŋgāmasīsaɱ ajjhāvasati.|| ||</p>

					<p class="f4">Eva-rūpo pi bhikkhave idh'ekacco yodhājīvo hoti.|| ||</p>

					<p class="f4">Ayaɱ bhikkhave pañcamo yodhājīvo santo saŋvijjamāno lokasmiɱ.|| ||</p>

					<p class="f4">Ime kho bhikkhave pañca yodhājīvo santo saŋvijj'amānā lokasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Evam eva kho bhikkhave pañc'ime yodhājīvūpamā puggalā santo saŋvijj'amānā bhikkhusu.|| ||</p>

					<p class="f4">Katame pañca?|| ||</p>

					<p class="f4">8. Idha, bhikkhave, bhikkhu aññataraɱ gāmaɱ vā nigamaɱ vā upanissāya viharati.|| ||</p>

					<p class="f4">So pubbaṇha-samayaɱ nivāsetvā patta-cīvaraɱ ādāya tam eva gāmaɱ vā nigamaɱ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaɱvutehi indriyehi.|| ||</p>

					<p class="f4">So tattha pasasti mātu-gāmaɱ dunnivatthaɱ vā duppārutaɱ vā.|| ||</p>

					<p class="f4">Tassa taɱ mātu-gāmaɱ disvā dunnivatthaɱ vā duppārutaɱ vā rāgo cittaɱ anuddhaɱseti.|| ||</p>

					<p class="f4">So rāgānuddhaɱsena cittena sikkhaɱ apacca-k-khāya dubbalyaɱ anāvī-katvā methunaɱ dhammaɱ patisevati.|| ||</p>

					<p class="f4">Seyyathā pi so bhikkhave yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati,||<br />
					so tasmiɱ saŋgāme ussahati vāyamati,||<br />
					tam enaɱ ussahantaɱ vāyamantaɱ pare hananti pariyāpādenti.|| ||</p>

					<p class="f4">Tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Eva-rūpo bhikkhave idh'ekacco puggalo hoti.|| ||</p>

					<p class="f4">Ayaɱ bhikkhave paṭhamo yodhājīvūpamo puggalo santo saŋvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhikkhave bhikkhu aññataraɱ gāmaɱ vā nigamaɱ vā upanissāya viharati.|| ||</p>

					<p class="f4">So pubbaṇha-samayaɱ nivāsetvā patta-cīvaraɱ ādāya tam eva gāmaɱ vā nigamaɱ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaɱvutehi indriyehi.|| ||</p>

					<p class="f4">So tattha passati mātu-gāmaɱ dunnivatthaɱ vā duppārutaɱ vā.|| ||</p>

					<p class="f4">Tassa taɱ mātu-gāmaɱ disvā dunnivatthaɱ vā duppārutaɱ vā rāgo cittaɱ anuddhaɱseti.|| ||</p>

					<p class="f4">So rāgānuddhaɱsena cittena pariḍayhat'eva kāyena pariḍayhati cetasā.|| ||</p>

					<p class="f4">Tassa evaɱ hoti: yan nūnāhaɱ ārāmaɱ <a id="pg96"><span class="f2 g"><b>[96]</b></span></a> gantvā bhikkhunaɱ āroceyyaɱ:|| ||</p>

					<p class="f4">"Rāgāpariyuṭṭhito'mhi āvuso rāgapareto.|| ||</p>

					<p class="f4">Na Sakkomi Brahma-cariyaɱ santānetuɱ.|| ||</p>

					<p class="f4">Sikkhādubbalyaɱ āvīkatvā sikkhaɱ pacca-k-khāya hīnāyāvattissāmi" ti.|| ||</p>

					<p class="f4">So ārāmaɱ gacchanto appatvā'va ārāmaɱ antarāmagge sikkhā-dubbalyaɱ āvīkatvā sikkhaɱ pacca-k-khāya hīnāyāvattati.|| ||</p>

					<p class="f4">Seyyathā pi so bhikkhave yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati,||<br />
					so tasmiɱ saŋgāme ussahati vāyamati,||<br />
					tam enaɱ ussahantaɱ vāyamantaɱ pare upalikkhanti,||<br />
					tam enaɱ apanenti,||<br />
					apanetvā ñātakānaɱ nenti.|| ||</p>

					<p class="f4">So ñatakehi nīyamāno appatvā'va ñātake antarāmagge kālaɱ karoti,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaɱ bhikkhave dutiyo yodhājīvūpamo puggalo santo saŋvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhave bhikkhu aññataraɱ gāmaɱ vā nigamaɱ vā upanissāya viharati.|| ||</p>

					<p class="f4">So pubbaṇha-samayaɱ nivāsetvā patta-cīvaraɱ ādāya tam eva gāmaɱ vā nigamaɱ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaɱvutehi indriyehi.|| ||</p>

					<p class="f4">So tattha passati mātu-gāmaɱ dunnivatthaɱ vā duppārutaɱ vā.|| ||</p>

					<p class="f4">Tassa taɱ mātu-gāmaɱ disvā dunnivatthaɱ vā duppārutaɱ vā rāgo cittaɱ anuddhaɱseti.|| ||</p>

					<p class="f4">So rāgānuddhaɱsena cittena pariŋayhat'eva kāyena pariŋayhati cetasā.|| ||</p>

					<p class="f4">Tassa evaɱ hoti: yan nūnāhaɱ ārāmaɱ gantvā bhikkhunaɱ āroceyyaɱ:|| ||</p>

					<p class="f4">"Rāgāpariyuṭṭhito'mhi āvuso rāgapareto.|| ||</p>

					<p class="f4">Na Sakkomi Brahma-cariyaɱ santānetuɱ.|| ||</p>

					<p class="f4">Sikkhādubbalyaɱ āvīkatvā sikkhaɱ pacca-k-khāya hīnāyāvattissāmī" ti.|| ||</p>

					<p class="f4">So ārāmaɱ gantvā bhikkhūnaɱ āroceti:|| ||</p>

					<p class="f4">"Rāgāpariyuṭṭhito'mhi āvuso rāgapareto.|| ||</p>

					<p class="f4">Na Sakkomi Brahma-cariyaɱ santānetuɱ.|| ||</p>

					<p class="f4">Sikkhādubbalyaɱ āvīkatvā sikkhaɱ pacca-k-khāya hīnāyāvattissāmī" ti.|| ||</p>

					<p class="f4">Tam enaɱ sabrahma-cārī ovadanti anusāsanti: <a id="pg97"><span class="f2 g"><b>[97]</b></span></a>|| ||</p>

					<p class="f4">"Appassādā āvuso kāmā vuttā Bhagavatā, bahu-dukkhā, bahūpāyāsā,||<br />
					ādīnavo ettha bhīyyo.|| ||</p>

					<p class="f4">Aṭṭhikaŋ-khalūpamā kāmā vuttā Bhagavatā, bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Maɱsapesūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukkūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aŋgārakāsūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Supinakūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitakūpamā kāmā vuttā Bhagavatā bahu-dukkhā bahūpāyāsā,||<br />
					ādinavo ettha bhiyyo.|| ||</p>

					<p class="f4">Rukkha-phalūpamā kāmā vuttā Bhagavatā bahu-dukkhā bahūpāyāsā ādīnavo ettha bhiyyo.|| ||</p>

					<p class="f4">Asisūnūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūlūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasirūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Abhiramatu āyasmā Brahma-cariyaɱ.|| ||</p>

					<p class="f4">Mā āyasmā sikkhā-dubbalyaɱ āvīkatvā sikkhaɱ pacca-k-khāya hīnāyāvattī" ti.|| ||</p>

					<p class="f4">So sabrahma-cārīhi evaɱ ovadiyamāno evaɱ anusāsiyamāno evam āha:|| ||</p>

					<p class="f4">"Kiñ cā pi āvuso appassādā kāmā vuttā Bhagavatā, bahu-dukkhā bahūpāyāsā,||<br />
					ādīnavo ettha bhiyyo',||<br />
					atha kho nevāhaɱ Sakkomi Brahma-cariyaɱ santānetuɱ,||<br />
					sikkhā-dubbalyaɱ āvīkatvā sikkhaɱ pacca-k-khāya hīnāyāvattissāmī" ti.|| ||</p>

					<p class="f4">So sikkhā-dubbalyaɱ āvīkatvā sikkhaɱ pacca-k-khāya hināyāvattati.|| ||</p>

					<p class="f4">Seyyathā pi so bhikkhave yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati,||<br />
					so tasmiɱ saŋgāme ussahati vāyamati,||<br />
					tam enaɱ ussahantaɱ vāyamantaɱ pare upalikkhanti,||<br />
					tam enaɱ apanenti, <a id="pg98"><span class="f2 g"><b>[98]</b></span></a> apanetvā ñātakānaɱ nenti,||<br />
					tam enaɱ ñātakā upaṭṭhahanti paricaranti.|| ||</p>

					<p class="f4">So ñātakehi upaṭṭhahiyamāno paricariyamāno ten'eva ābādhena kālaɱ karoti,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaɱ bhikkhave tatiyo yodhājīvūpamo puggalo santo saŋvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">11. Puna ca paraɱ bhikkhave bhikkhu aññataraɱ gāmaɱ vā nigamaɱ vā upanissāya viharati.|| ||</p>

					<p class="f4">So pubbaṇha-samayaɱ nivāsetvā patta-cīvaraɱ ādāya tam eva gāmaɱ vā nigamaɱ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaɱvutehi indriyehi.|| ||</p>

					<p class="f4">So tattha passati mātu-gāmaɱ dunnivatthaɱ vā duppārutaɱ vā tassa taɱ mātu-gāmaɱ disvā dunnivatthaɱ vā duppārutaɱ vā rāgo cittaɱ anuddhaɱseti.|| ||</p>

					<p class="f4">So rāgānuddhaɱsena cittena pariḍayhat'eva kāyena,||<br />
					pariḍayhati cetasā.|| ||</p>

					<p class="f4">Tassa evaɱ hoti:|| ||</p>

					<p class="f4">Yan nūnāhaɱ ārāmaɱ gantvā āroceyyaɱ:|| ||</p>

					<p class="f4">"Rāgāpariyuṭṭhito'mhi āvuso rāgapareto,||<br />
					na Sakkomi Brahma-cariyaɱ santānetuɱ.|| ||</p>

					<p class="f4">Sikkhādubbalyaɱ āvīkatvā sikkhaɱ pacca-k-khāya hināyāvattissāmī" ti.|| ||</p>

					<p class="f4">So ārāmaɱ gantvā bhikkhūnaɱ āroceti:|| ||</p>

					<p class="f4">"Rāgāpariyuṭṭhito'mhi āvuso rāgapareto,||<br />
					na Sakkomi Brahma-cariyaɱ santānetuɱ.|| ||</p>

					<p class="f4">Sikkhādubbalyaɱ āvīkatvā sikkhaɱ pacca-k-khāya hīnāyāvattissāmī" ti.|| ||</p>

					<p class="f4">Tam enaɱ sabrahma-cārī ovadanti anusāsanti:|| ||</p>

					<p class="f4">"Appassādā āvuso kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaŋ-khalūpamā kāmā vuttā Bhagavatā,||<br />
					bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Maɱsapesūpamākāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukkūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Aŋgārakāsūpamā kāmā vuttā Bhagavatā bahu-dukkhā bahupāyāsā ādinavo ettha hiyyo.|| ||</p>

					<p class="f4">Maɱsapesupamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Supinakūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitakūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Rukkha-phalūpamā kāmā vuttā Bhagavatā bahu-dukkhā bahūpāyāsā||<br />
					ādīnavo ettha bhiyyo.|| ||</p>

					<p class="f4">Asisūnūpamā <a id="pg99"><span class="f2 g"><b>[99]</b></span></a> kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūlūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasirūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo.|| ||</p>

					<p class="f4">Abhiramatu āyasmā brahama-cariyaɱ.|| ||</p>

					<p class="f4">Mā āyasmā sikkhā-dubbalyaɱ āvīkatvā sikkhaɱ pacca-k-khāya hīnāyāvattī" ti.|| ||</p>

					<p class="f4">So sabrahma-cārīhi evaɱ ovadiyamāno||<br />
					evaɱ anusāsiyamāno||<br />
					evam āha:||<br />
					|| ||</p>

					<p class="f4">'Ussahissāmi āvuso,||<br />
					vāyamissāmi āvuso,||<br />
					abhiramissāmi avuso.|| ||</p>

					<p class="f4">Na dān'āhaɱ āvuso sikkhā-dubbalyaɱ āvīkatvā sikkhaɱ pacca-k-khāya hīnāyāvattissāmī" ti.|| ||</p>

					<p class="f4">Seyyathā pi so bhikkhave yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati,||<br />
					so tasmiɱ saŋgāme ussahati,||<br />
					vāyamati,||<br />
					tam enaɱ ussahantaɱ vāyamantaɱ pare upalikkhanti,||<br />
					tam enaɱ apanenti,||<br />
					apanetvā ñātakānaɱ nenti,||<br />
					tam enaɱ ñātakā upaṭṭhahanti paricaranti.|| ||</p>

					<p class="f4">So ñātakehi upaṭṭhahiyamāno paricariyamāno vuṭṭhati tamhā ābādhā,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaɱ bhikkhave catuttho yodhājīvūpamo puggalo santo saŋvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">12. Puna ca paraɱ bhikkhave bhikkhu aññataraɱ gāmaɱ vā nigamaɱ vā upanissāya viharati.|| ||</p>

					<p class="f4">So pubbaṇha-samayaɱ nivāsetvā patta-cīvaraɱ ādāya tam eva gāmaɱ vā nigamaɱ vā piṇḍāya pavisati rakkhitena kāyena rakkhitāya vācāya rakkhitena cittena upaṭṭhitāya satiyā saɱvutehi indriyehi.|| ||</p>

					<p class="f4">So cakkhunā rūpaɱ disvā||<br />
					na nimittaggāhī hoti nānuvyañjanaggāhī,||<br />
					yatvādhi-karaṇam enaɱ cakkhu'ndriyaɱ asaɱvutaɱ vivarantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati cakkhu'ndriyaɱ,||<br />
					cakkhu'ndriye saŋvaraɱ āpajjati.|| ||</p>

					<p class="ctr c">—</p>

					<p class="f4">Sotena saddaɱ sutvā||<br />
					na nimittaggāhī hoti nānuvyañjanaggāhī,||<br />
					yatvādhi-karaṇam enaɱ sot'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati sot'indriyaɱ,||<br />
					sot'indriye saŋvaraɱ āpajjati.|| ||</p>

					<p class="ctr c">—</p>

					<p class="f4">Ghāṇena gandhaɱ ghāyitvā,||<br />
					na nimittaggāhī hoti nānuvyañjanaggāhī||<br />
					yatvādhi-karaṇam enaɱ ghāṇ'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati ghāṇ'indriyaɱ,||<br />
					ghāṇ'indriye saŋvaraɱ āpajjati.|| ||</p>

					<p class="ctr c">—</p>

					<p class="f4">Jivhāya rasaɱ sāyitvā,||<br />
					na nimittaggāhī hoti nānuvyañjanaggāhī||<br />
					yatvādhi-karaṇam enaɱ jiv'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati jiv'indriyaɱ,||<br />
					jiv'indriye saŋvaraɱ āpajjati.|| ||</p>

					<p class="ctr c">—</p>

					<p class="f4"><a id="pg100"><span class="f2 g"><b>[100]</b></span></a> Kāyena phoṭṭhabbaɱ phusitvā,||<br />
					na nimittaggāhī hoti nānuvyañjanaggāhī||<br />
					yatvādhi-karaṇam enaɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati kāy'indriyaɱ,||<br />
					kāy'indriye saŋvaraɱ āpajjati.|| ||</p>

					<p class="ctr c">—</p>

					<p class="f4">Manasā dhammaɱ viññāya na nimittaggāhī hoti nānuvyañjanaggāhī||<br />
					yatvādhi-karaṇam enaɱ man'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati||<br />
					rakkhati man'indriyaɱ||<br />
					man'indriye saŋvaraɱ āpajjati.|| ||</p>

					<p class="f4">So pacchā-bhattaɱ piṇḍa-pāta-paṭikkanto vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="ctr c">&#9632;</p>

					<p class="f4">So araññagato vā rukkha-mūla-gato vā||<br />
					suññ-ā-gāra-gato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya||<br />
					so ime pañcā nīvaraṇe pahāya||<br />
					cetaso upakkilese paññāya dubbagīkaraṇe||<br />
					vivicc'eva kāmehi||<br />
					vivicca akusalehi dhammehi||<br />
					savitakkaɱ||<br />
					savicāraɱ||<br />
					vivekajaɱ pīītisukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="ctr c">—</p>

					<p class="fp4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodibhāvaɱ||<br />
					avitakkaɱ||<br />
					avicāraɱ||<br />
					samādhijaɱ pītisukhaɱ||<br />
					dutiyaɱ jhānaɱ upasampajja viharati.|| ||</p>

					<p class="ctr c">—</p>

					<p class="fp4">Pītiyā ca virāgā||<br />
					upekhako ca vihāsiɱ||<br />
					sato ca sampajāno,||<br />
					sukhañ ca kāyena paṭisaɱvedesiɱ,||<br />
					yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="ctr c">—</p>

					<p class="fp4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha¼gamā||<br />
					adukkhaɱ||<br />
					asukhaɱ||<br />
					upekhā sati-pārisuddhiɱ||<br />
					catutthaɱ jhānaɱ upasampajja viharati.|| ||</p>

					<p class="ctr c">&#9632;</p>

					<p class="f4">So evaɱ samāhite citte parisuddhe pariyodāte anaŋgaṇe vigat'upakkilese mudu-bhute kammaniye ṭhite āneñja-p-patto āsavānaɱ khaya-ñāṇāya cittaɱ abhininnāmeti.|| ||</p>

					<p class="f4">So idaɱ dukkhan ti yathā-bhūtaɱ pajānāti.|| ||</p>

					<p class="f4">Idaɱ dukkha-samudayan ti yathā-bhūtaɱ pajānāti.|| ||</p>

					<p class="f4">Idaɱ dukkha-nirodhan ti yathā-bhūtaɱ pajānāti.|| ||</p>

					<p class="fp4">Ayaɱ dukkha-nirodha-gāminī paṭipadā ti||<br />
					yathā-bhūtaɱ pajānāti.|| ||</p>

					<p class="fp4">Ime āsavā ti||<br />
					yathā-bhūtaɱ pajānāti.</p>

					<p class="fp4">Ayaɱ āsava-samudayo ti||<br />
					yathā-bhūtaɱ pajānāti.</p>

					<p class="fp4">Ayaɱ āsava-nirodho ti||<br />
					yathā-bhūtaɱ pajānāti.</p>

					<p class="fp4">Ayaɱ āsava-nirodha-gāminī paṭipadā ti||<br />
					yathā-bhūtaɱ pajānāti.|| ||</p>

					<p class="f4">Khīṇā jāti||<br />
					vusitaɱ Brahma-cariyaɱ||<br />
					kataµ karaṇīyaµ||<br />
					nāparaɱ itthattāyā ti pajānāti.|| ||</p>

					<p class="f4">Seyyathā pi so bhikkhave yodhājīvo asicammaɱ gahetvā dhanukalāpaɱ sannayhitvā viyūḷhaɱ saŋgāmaɱ otarati,||<br />
					so taɱ saŋgāmaɱ abhivijinitvā vijita-saŋgāmo tam eva saŋgāmasīsaɱ ajjhāvasati,||<br />
					tath'ūpamāhaɱ bhikkhave imaɱ puggalaɱ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaɱ bhikkhave pañcamo yodhājīvūpamo puggalo santo saŋvijjamāno bhikkhūsu.|| ||</p>

					<p class="f4">Ime kho bhikkhave pañca yodhājīvūpamā puggalā santo saŋvijj'amānā bhikkhūsū ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>