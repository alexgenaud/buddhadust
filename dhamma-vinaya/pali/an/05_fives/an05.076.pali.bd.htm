<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 76. The Buddha likens the struggle to awaken to a battle, and enumerates five sorts of warriors and their parallels in the community of bhikkhus." />
<title>AN 5: 76: Dutiya Yodhajivupama Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					8. Yodhājīva Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p76">Sutta 76</a></h4>

					<h1>Dutiya Yodhājīvūpama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg93"><span class="f2 g"><b>[93]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.076.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.076.than.ati.htm#p1">than</a>]</span> Sāvatthi nidānaṃ:|| ||</p>

					<p class="f4">Pañc'ime bhikkhave yodh'ājīvā santo saṃvijj'amānā lokasmiṃ.|| ||</p>

					<p class="f4">Katame pañca?|| ||</p>

					<p class="f4">2. Idha, bhikkhave, ekacco yodh'ājīvo asicammaṃ gahetvā <a id="pg94"><span class="f2 g"><b>[94]</b></span></a> dhanukalāpaṃ sannayhitvā viyūḷhaṃ saṃṇgāmaṃ otarati.|| ||</p>

					<p class="f4">So tasmiṃ saṇgāme ussahati,||<br />
					vāyamati.|| ||</p>

					<p class="f4">Tam enaṃ ussahantaṃ vāyamantaṃ pare hananti,||<br />
					pariyāpādenti.|| ||</p>

					<p class="f4">Eva-rūpo pi bhikkhave idh'ekacco yodh'ājīvo hoti.|| ||</p>

					<p class="f4">Ayaṃ bhikkhave paṭhamo yodh'ājīvo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave idh'ekacco yodh'ājīvo asicammaṃ gahetvā dhanukalāpaṃ sannayhitavā viyūḷhaṃ saṇgāmaṃ otarati.|| ||</p>

					<p class="f4">So tasmiṃ saṇgāme ussahati,||<br />
					vāyamati.|| ||</p>

					<p class="f4">Tam enaṃ ussahantaṃ vāyamantaṃ pare upalikkhanti.|| ||</p>

					<p class="f4">Tam enaṃ apanenti.|| ||</p>

					<p class="f4">Apanetvā ñātakānaṃ nenti.|| ||</p>

					<p class="f4">So ñātakehi nīyamāno appatvā'va ñātake antarā magge kālaṃ karoti.|| ||</p>

					<p class="f4">Eva-rūpo pi bhikkhave idh'ekacco yodh'ājīvo hoti.|| ||</p>

					<p class="f4">Ayaṃ bhikkhave dutiyo yodh'ājīvo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave idh'ekacco yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati.|| ||</p>

					<p class="f4">So tasmiṃ saṇgāme ussahati,||<br />
					vāyamati.|| ||</p>

					<p class="f4">Tam enaṃ ussahantaṃ vāyamantaṃ pare upalikkhanti.|| ||</p>

					<p class="f4">Tam enaṃ apanenti.|| ||</p>

					<p class="f4">Apanetvā ñātakānaṃ nenti.|| ||</p>

					<p class="f4">Tam enaṃ ñātakā upaṭṭhahanti,||<br />
					paricaranti.|| ||</p>

					<p class="f4">So ñātakehi upaṭṭhahiyamāno paricariyamāno tenevābādhena kālaṃ karoti.|| ||</p>

					<p class="f4">Eva-rūpo pi bhikkhave idh'ekacco yodh'ājīvo hoti.|| ||</p>

					<p class="f4">Ayaṃ bhikkhave tatiyo yodh'ājīvo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave idh'ekacco yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati.|| ||</p>

					<p class="f4">So tasmiṃ saṇgāme ussahati,||<br />
					vāyamati.|| ||</p>

					<p class="f4">Tam enaṃ ussahantaṃ vāyamantaṃ pare upalikkhanti.|| ||</p>

					<p class="f4">Tam enaṃ apanenti.|| ||</p>

					<p class="f4">Apanetvā ñātakānaṃ nenti.|| ||</p>

					<p class="f4">Tam enaṃ ñātakā upaṭṭhahanti,||<br />
					paricaranti.|| ||</p>

					<p class="f4">So ñātakehi upaṭṭhahiyamāno paricariyamāno vuṭṭhāti tamhā ābādhā.|| ||</p>

					<p class="f4">Eva-rūpo pi bhikkhave idh'ekacco yodh'ājīvo hoti.|| ||</p>

					<p class="f4">Ayaṃ bhikkhave catuttho yodh'ājīvo santo saṃvijjamāno lokasmiṃ.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave idh'ekacco yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati.|| ||</p>

					<p class="f4">So taṃ saṇgāmaṃ abhivijinitvā vijita-<a id="pg95"><span class="f2 g"><b>[95]</b></span></a> saṇgāmo tam eva saṇgāmasīsaṃ ajjhā-vasati.|| ||</p>

					<p class="f4">Eva-rūpo pi bhikkhave idh'ekacco yodh'ājīvo hoti.|| ||</p>

					<p class="f4">Ayaṃ bhikkhave pañcamo yodh'ājīvo santo saṃvijjamāno lokasmiṃ.|| ||</p>

					<p class="f4">Ime kho bhikkhave pañca yodh'ājīvo santo saṃvijj'amānā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Evam eva kho bhikkhave pañc'ime yodh'ājīvūpamā puggalā santo saṃvijj'amānā bhikkhusu.|| ||</p>

					<p class="f4">Katame pañca?|| ||</p>

					<p class="f4">8. Idha, bhikkhave, bhikkhu aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">So pubbaṇha-samayaṃ nivāsetvā patta-cīvaraṃ ādāya tam eva gāmaṃ vā nigamaṃ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaṃvutehi indriyehi.|| ||</p>

					<p class="f4">So tattha pasasti mātu-gāmaṃ dunnivatthaṃ vā duppārutaṃ vā.|| ||</p>

					<p class="f4">Tassa taṃ mātu-gāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti.|| ||</p>

					<p class="f4">So rāgānuddhaṃsena cittena sikkhaṃ apaccakkhāya dubbalyaṃ anāvī-katvā methunaṃ dhammaṃ patisevati.|| ||</p>

					<p class="f4">Seyyathā pi so bhikkhave yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati,||<br />
					so tasmiṃ saṇgāme ussahati vāyamati,||<br />
					tam enaṃ ussahantaṃ vāyamantaṃ pare hananti pariyāpādenti.|| ||</p>

					<p class="f4">Tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Eva-rūpo bhikkhave idh'ekacco puggalo hoti.|| ||</p>

					<p class="f4">Ayaṃ bhikkhave paṭhamo yodh'ājīvūpamo puggalo santo saṃvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">9. Puna ca paraṃ bhikkhave bhikkhu aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">So pubbaṇha-samayaṃ nivāsetvā patta-cīvaraṃ ādāya tam eva gāmaṃ vā nigamaṃ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaṃvutehi indriyehi.|| ||</p>

					<p class="f4">So tattha passati mātu-gāmaṃ dunnivatthaṃ vā duppārutaṃ vā.|| ||</p>

					<p class="f4">Tassa taṃ mātu-gāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti.|| ||</p>

					<p class="f4">So rāgānuddhaṃsena cittena pariḍayhat'eva kāyena pariḍayhati cetasā.|| ||</p>

					<p class="f4">Tassa evaṃ hoti: yan nūn-ā-haṃ ārāmaṃ <a id="pg96"><span class="f2 g"><b>[96]</b></span></a> gantvā bhikkhunaṃ āroceyyaṃ:|| ||</p>

					<p class="f4">"Rāgāpariyuṭṭhito'mhi āvuso rāgapareto.|| ||</p>

					<p class="f4">Na Sakkomi Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattissāmi" ti.|| ||</p>

					<p class="f4">So ārāmaṃ gacchanto appatvā'va ārāmaṃ antarāmagge sikkhā-dubbalyaṃ āvīkatvā sikkhaṃ paccakkhāya hīnāy-āvattati.|| ||</p>

					<p class="f4">Seyyathā pi so bhikkhave yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati,||<br />
					so tasmiṃ saṇgāme ussahati vāyamati,||<br />
					tam enaṃ ussahantaṃ vāyamantaṃ pare upalikkhanti,||<br />
					tam enaṃ apanenti,||<br />
					apanetvā ñātakānaṃ nenti.|| ||</p>

					<p class="f4">So ñatakehi nīyamāno appatvā'va ñātake antarāmagge kālaṃ karoti,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaṃ bhikkhave dutiyo yodh'ājīvūpamo puggalo santo saṃvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">10. Puna ca paraṃ bhikkhave bhikkhu aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">So pubbaṇha-samayaṃ nivāsetvā patta-cīvaraṃ ādāya tam eva gāmaṃ vā nigamaṃ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaṃvutehi indriyehi.|| ||</p>

					<p class="f4">So tattha passati mātu-gāmaṃ dunnivatthaṃ vā duppārutaṃ vā.|| ||</p>

					<p class="f4">Tassa taṃ mātu-gāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti.|| ||</p>

					<p class="f4">So rāgānuddhaṃsena cittena pariṇayhat'eva kāyena pariṇayhati cetasā.|| ||</p>

					<p class="f4">Tassa evaṃ hoti: yan nūn-ā-haṃ ārāmaṃ gantvā bhikkhunaṃ āroceyyaṃ:|| ||</p>

					<p class="f4">"Rāgāpariyuṭṭhito'mhi āvuso rāgapareto.|| ||</p>

					<p class="f4">Na Sakkomi Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattissāmī" ti.|| ||</p>

					<p class="f4">So ārāmaṃ gantvā bhikkhūnaṃ āroceti:|| ||</p>

					<p class="f4">"Rāgāpariyuṭṭhito'mhi āvuso rāgapareto.|| ||</p>

					<p class="f4">Na Sakkomi Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattissāmī" ti.|| ||</p>

					<p class="f4">Tam enaṃ sabrahma-cārī ovadanti anusāsanti: <a id="pg97"><span class="f2 g"><b>[97]</b></span></a>|| ||</p>

					<p class="f4">"Appassādā āvuso kāmā vuttā Bhagavatā, bahu-dukkhā, bah'ūpāyāsā,||<br />
					ādīnavo ettha bhīyyo.|| ||</p>

					<p class="f4">Aṭṭhikaṇ-khalūpamā kāmā vuttā Bhagavatā, bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Maṃsapesūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukkūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Aṇgārakāsūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Supinakūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitakūpamā kāmā vuttā Bhagavatā bahu-dukkhā bah'ūpāyāsā,||<br />
					ādinavo ettha bhiyyo.|| ||</p>

					<p class="f4">Rukkha-phalūpamā kāmā vuttā Bhagavatā bahu-dukkhā bah'ūpāyāsā ādīnavo ettha bhiyyo.|| ||</p>

					<p class="f4">Asisūn'ūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūlūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasirūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Abhiramatu āyasmā Brahma-cariyaṃ.|| ||</p>

					<p class="f4">Mā āyasmā sikkhā-dubbalyaṃ āvīkatvā sikkhaṃ paccakkhāya hīnāy-āvattī" ti.|| ||</p>

					<p class="f4">So sabrahma-cārīhi evaṃ ovadiyamāno evaṃ anusāsiyamāno evam āha:|| ||</p>

					<p class="f4">"Kiñ cā pi āvuso app'assādā kāmā vuttā Bhagavatā, bahu-dukkhā bah'ūpāyāsā,||<br />
					ādīnavo ettha bhiyyo',||<br />
					atha kho nevāhaṃ Sakkomi Brahma-cariyaṃ santānetuṃ,||<br />
					sikkhā-dubbalyaṃ āvīkatvā sikkhaṃ paccakkhāya hīnāy-āvattissāmī" ti.|| ||</p>

					<p class="f4">So sikkhā-dubbalyaṃ āvīkatvā sikkhaṃ paccakkhāya hināyāvattati.|| ||</p>

					<p class="f4">Seyyathā pi so bhikkhave yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati,||<br />
					so tasmiṃ saṇgāme ussahati vāyamati,||<br />
					tam enaṃ ussahantaṃ vāyamantaṃ pare upalikkhanti,||<br />
					tam enaṃ apanenti, <a id="pg98"><span class="f2 g"><b>[98]</b></span></a> apanetvā ñātakānaṃ nenti,||<br />
					tam enaṃ ñātakā upaṭṭhahanti paricaranti.|| ||</p>

					<p class="f4">So ñātakehi upaṭṭhahiyamāno paricariyamāno ten'eva ābādhena kālaṃ karoti,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaṃ bhikkhave tatiyo yodh'ājīvūpamo puggalo santo saṃvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">11. Puna ca paraṃ bhikkhave bhikkhu aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">So pubbaṇha-samayaṃ nivāsetvā patta-cīvaraṃ ādāya tam eva gāmaṃ vā nigamaṃ vā piṇḍāya pavisati arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaṃvutehi indriyehi.|| ||</p>

					<p class="f4">So tattha passati mātu-gāmaṃ dunnivatthaṃ vā duppārutaṃ vā tassa taṃ mātu-gāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti.|| ||</p>

					<p class="f4">So rāgānuddhaṃsena cittena pariḍayhat'eva kāyena,||<br />
					pariḍayhati cetasā.|| ||</p>

					<p class="f4">Tassa evaṃ hoti:|| ||</p>

					<p class="f4">Yan nūn-ā-haṃ ārāmaṃ gantvā āroceyyaṃ:|| ||</p>

					<p class="f4">"Rāgāpariyuṭṭhito'mhi āvuso rāgapareto,||<br />
					na Sakkomi Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hināyāvattissāmī" ti.|| ||</p>

					<p class="f4">So ārāmaṃ gantvā bhikkhūnaṃ āroceti:|| ||</p>

					<p class="f4">"Rāgāpariyuṭṭhito'mhi āvuso rāgapareto,||<br />
					na Sakkomi Brahma-cariyaṃ santānetuṃ.|| ||</p>

					<p class="f4">Sikkhādubbalyaṃ āvīkatvā sikkhaṃ paccakkhāya hīnāy-āvattissāmī" ti.|| ||</p>

					<p class="f4">Tam enaṃ sabrahma-cārī ovadanti anusāsanti:|| ||</p>

					<p class="f4">"Appassādā āvuso kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Aṭṭhikaṇ-khalūpamā kāmā vuttā Bhagavatā,||<br />
					bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Maṃsapesūpamākāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Tiṇukkūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Aṇgārakāsūpamā kāmā vuttā Bhagavatā bahu-dukkhā bahupāyāsā ādinavo ettha hiyyo.|| ||</p>

					<p class="f4">Maṃsapesupamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Supinakūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Yācitakūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Rukkha-phalūpamā kāmā vuttā Bhagavatā bahu-dukkhā bah'ūpāyāsā||<br />
					ādīnavo ettha bhiyyo.|| ||</p>

					<p class="f4">Asisūn'ūpamā <a id="pg99"><span class="f2 g"><b>[99]</b></span></a> kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Satti-sūlūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Sappasirūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo.|| ||</p>

					<p class="f4">Abhiramatu āyasmā brahama-cariyaṃ.|| ||</p>

					<p class="f4">Mā āyasmā sikkhā-dubbalyaṃ āvīkatvā sikkhaṃ paccakkhāya hīnāy-āvattī" ti.|| ||</p>

					<p class="f4">So sabrahma-cārīhi evaṃ ovadiyamāno||<br />
					evaṃ anusāsiyamāno||<br />
					evam āha:||<br />
					|| ||</p>

					<p class="f4">'Ussahissāmi āvuso,||<br />
					vāyamissāmi āvuso,||<br />
					abhiramissāmi avuso.|| ||</p>

					<p class="f4">Na dānāhaṃ āvuso sikkhā-dubbalyaṃ āvīkatvā sikkhaṃ paccakkhāya hīnāy-āvattissāmī" ti.|| ||</p>

					<p class="f4">Seyyathā pi so bhikkhave yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati,||<br />
					so tasmiṃ saṇgāme ussahati,||<br />
					vāyamati,||<br />
					tam enaṃ ussahantaṃ vāyamantaṃ pare upalikkhanti,||<br />
					tam enaṃ apanenti,||<br />
					apanetvā ñātakānaṃ nenti,||<br />
					tam enaṃ ñātakā upaṭṭhahanti paricaranti.|| ||</p>

					<p class="f4">So ñātakehi upaṭṭhahiyamāno paricariyamāno vuṭṭhati tamhā ābādhā,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaṃ bhikkhave catuttho yodh'ājīvūpamo puggalo santo saṃvijjamāno bhikkhūsu.|| ||</p>

					<p class="ctr c">&#9632;</p>

					<p class="f4">12. Puna ca paraṃ bhikkhave bhikkhu aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">So pubbaṇha-samayaṃ nivāsetvā patta-cīvaraṃ ādāya tam eva gāmaṃ vā nigamaṃ vā piṇḍāya pavisati rakkhitena kāyena rakkhitāya vācāya rakkhitena cittena upaṭṭhitāya satiyā saṃvutehi indriyehi.|| ||</p>

					<p class="f4">So cakkhunā rūpaṃ disvā||<br />
					na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ cakkhu'ndriyaṃ asaṃvutaṃ vivarantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="ctr c">—</p>

					<p class="f4">Sotena saddaṃ sutvā||<br />
					na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sot'indriye saṃvaraṃ āpajjati.|| ||</p>

					<p class="ctr c">—</p>

					<p class="f4">Ghāṇena gandhaṃ ghāyitvā,||<br />
					na nimitta-g-gāhī hoti n-ā-nu-vyañjana-g-gāhī||<br />
					yatvādhi-karaṇam enaṃ ghāṇ'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghāṇ'indriyaṃ,||<br />
					ghāṇ'indriye saṃvaraṃ āpajjati.|| ||</p>

					<p class="ctr c">—</p>

					<p class="f4">Jivhāya rasaṃ sāyitvā,||<br />
					na nimitta-g-gāhī hoti n-ā-nu-vyañjana-g-gāhī||<br />
					yatvādhi-karaṇam enaṃ jiv'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jiv'indriyaṃ,||<br />
					jiv'indriye saṃvaraṃ āpajjati.|| ||</p>

					<p class="ctr c">—</p>

					<p class="f4"><a id="pg100"><span class="f2 g"><b>[100]</b></span></a> Kāyena phoṭṭhabbaṃ phusitvā,||<br />
					na nimitta-g-gāhī hoti n-ā-nu-vyañjana-g-gāhī||<br />
					yatvādhi-karaṇam enaṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.|| ||</p>

					<p class="ctr c">—</p>

					<p class="f4">Manasā dhammaṃ viññāya na nimitta-g-gāhī hoti n-ā-nu-vyañjana-g-gāhī||<br />
					yatvādhi-karaṇam enaṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati||<br />
					rakkhati man'indriyaṃ||<br />
					man'indriye saṃvaraṃ āpajjati.|| ||</p>

					<p class="f4">So pacchā-bhattaṃ piṇḍa-pāta-paṭikkanto vivittaṃ sen'āsanaṃ bhajati,||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="ctr c">&#9632;</p>

					<p class="f4">So arañña-gato vā rukkha-mūla-gato vā||<br />
					suññ-ā-gāra-gato vā nisīdati pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya||<br />
					so ime pañcā nīvaraṇe pahāya||<br />
					cetaso upakkilese paññāya dubbagīkaraṇe||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					vivekajaṃ pīītisukhaṃ||<br />
					paṭhamaṃ jhānaṃ upasampajja viharati.|| ||</p>

					<p class="ctr c">—</p>

					<p class="fp4">Vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodibhāvaṃ||<br />
					avitakkaṃ||<br />
					avicāraṃ||<br />
					samādhijaṃ pītisukhaṃ||<br />
					dutiyaṃ jhānaṃ upasampajja viharati.|| ||</p>

					<p class="ctr c">—</p>

					<p class="fp4">Pītiyā ca virāgā||<br />
					upekhako ca vihāsiṃ||<br />
					sato ca sampajāno,||<br />
					sukhañ ca kāyena paṭisaṃvedesiṃ,||<br />
					yaṃ taṃ ariyā ācikkhanti||<br />
					'upekhako satimā sukha-vihārī' ti||<br />
					tatiyaṃ jhānaṃ upasampajja viharati.|| ||</p>

					<p class="ctr c">—</p>

					<p class="fp4">Sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha¼gamā||<br />
					adukkhaṃ||<br />
					asukhaṃ||<br />
					upekhā sati-pārisuddhiṃ||<br />
					catutthaṃ jhānaṃ upasampajja viharati.|| ||</p>

					<p class="ctr c">&#9632;</p>

					<p class="f4">So evaṃ samāhite citte parisuddhe pariyodāte an-aṇgaṇe vigat'upakkilese mudu-bhute kammaniye ṭhite āneñja-p-patto āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So idaṃ dukkhan ti yathā-bhūtaṃ pajānāti.|| ||</p>

					<p class="f4">Idaṃ dukkha-samudayan ti yathā-bhūtaṃ pajānāti.|| ||</p>

					<p class="f4">Idaṃ dukkha-nirodhan ti yathā-bhūtaṃ pajānāti.|| ||</p>

					<p class="fp4">Ayaṃ dukkha-nirodha-gāminī paṭipadā ti||<br />
					yathā-bhūtaṃ pajānāti.|| ||</p>

					<p class="fp4">Ime āsavā ti||<br />
					yathā-bhūtaṃ pajānāti.</p>

					<p class="fp4">Ayaṃ āsava-samudayo ti||<br />
					yathā-bhūtaṃ pajānāti.</p>

					<p class="fp4">Ayaṃ āsava-nirodho ti||<br />
					yathā-bhūtaṃ pajānāti.</p>

					<p class="fp4">Ayaṃ āsava-nirodha-gāminī paṭipadā ti||<br />
					yathā-bhūtaṃ pajānāti.|| ||</p>

					<p class="f4">Khīṇā jāti||<br />
					vusitaṃ Brahma-cariyaṃ||<br />
					kataµ karaṇīyaµ||<br />
					nāparaṃ itthattāyā ti pajānāti.|| ||</p>

					<p class="f4">Seyyathā pi so bhikkhave yodh'ājīvo asicammaṃ gahetvā dhanukalāpaṃ sannayhitvā viyūḷhaṃ saṇgāmaṃ otarati,||<br />
					so taṃ saṇgāmaṃ abhivijinitvā vijita-saṇgāmo tam eva saṇgāmasīsaṃ ajjhā-vasati,||<br />
					tath'ūpamāhaṃ bhikkhave imaṃ puggalaṃ vadāmi.|| ||</p>

					<p class="f4">Eva-rūpo pi bhikkhave idh'ekacco puggalo hoti.|| ||</p>

					<p class="f4">Ayaṃ bhikkhave pañcamo yodh'ājīvūpamo puggalo santo saṃvijjamāno bhikkhūsu.|| ||</p>

					<p class="f4">Ime kho bhikkhave pañca yodh'ājīvūpamā puggalā santo saṃvijj'amānā bhikkhūsū ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>