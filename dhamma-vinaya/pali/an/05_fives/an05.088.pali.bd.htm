<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 88. The Buddha explains that it is the viewpoint of an elder, not his learning of the suttas, even to the point of understanding both letter and spirit, that makes him a benefit to the world or results in him misleading multitudes to their harm." />
<title>AN 5: 88: Thera Suttam</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					9. Thera Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p88">Sutta 88</a></h4>

					<h1>Thera Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg114"><span class="f2 g"><b>[114]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.088.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañcahi bhikkhave dhammehi samannāgato thero bhikkhu bahu-jana-ahitāya paṭi-panno hoti,||<br />
					bahu-janaa-sukhāya,||<br />
					bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Katamehi pañcahi?|| ||</p>

					<p class="f4">2. Thero hoti rattaññu cira-pabba-jito.|| ||</p>

					<p class="ctr c">&#9632;</p>

					<p class="f4">Ñāto hoti yasassī sagahaṭṭha-pabba-jitānaɱ bahu-jana-parivāro.|| ||</p>

					<p class="ctr c">&#9632;</p>

					<p class="f4">Lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sanni-cayo,||<br />
					ye te dhammā ādikalyāṇā||<br />
					majjhe kalyāṇā||<br />
					pariyosāna-kalyāṇā||<br />
					sātthaɱ savyañ janāɱ kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Micchā-diṭṭhiko hoti viparīta-dassano.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">So bahu-janaɱ Sad'Dhammā vuṭṭhāpetvā asad'dhamme patiṭṭhāpeti:||<br />
					thero bhikkhu rattaññu cira-pabba-jito||<br />
					iti pi'ssa <a id="pg115"><span class="f2 g"><b>[115]</b></span></a> diṭṭh'ānugatiɱ āpajjanti.|| ||</p>

					<p class="ctr c">&#9632;</p>

					<p class="f4">Ñāto thero bhikkhu yasassī sagahaṭṭha-pabba-jitānaɱ bahu-jana-parivāro||<br />
					iti pi'ssa diṭṭh'ānugatiɱ āpajjanti.|| ||</p>

					<p class="ctr c">&#9632;</p>

					<p class="f4">Lābhī thero bhikkhu cīvara-piṇḍa-pāta-sen'āsana-gilāna-paccaya-bhesajja-parikkhārānaɱ||<br />
					iti pi'ssa diṭṭh'ānugatiɱ āpajjanti.|| ||</p>

					<p class="ctr c">&#9632;</p>

					<p class="f4">Bahu-s-suto thero bhikkhu suta-dharo suta-sanni-cayo||<br />
					iti pi'ssa diṭṭānugatiɱ āpajjanti.|| ||</p>

					<p class="f4">Imehi kho bhikkhave pañcahi dhammehi samannāgato thero bhikkhu bahu-jan'āhitāya paṭi-pannona hoti bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Pañcahi bhikkhave dhammehi samannāgato thero bhikkhu bahu-jana-hitāya paṭi-panno hoti bahu-jana-sukhāya bahuno janassa atthāya hitāya sukhāya deva-manussānaɱ.|| ||</p>

					<p class="f4">Katamehi pañcahi?|| ||</p>

					<p class="f4">4. Thero hoti rattaññu cira-pabba-jito.|| ||</p>

					<p class="ctr c">&#9632;</p>

					<p class="f4">Ñāto hoti yasassī gahaṭṭha-pabba-jitānaɱ bahu-jana-parivāro.|| ||</p>

					<p class="ctr c">&#9632;</p>

					<p class="f4">Lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sanni-cayo,||<br />
					ye te dhammā ādikalyāṇā||<br />
					majjhe-kalyāṇā||<br />
					pariyosāna kalyāṇā||<br />
					sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpāssa dhammā bahu-s-sutā honti,||<br />
					dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Sammā-diṭṭhiko hoti aviparita-dassano.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">So bahu-janaɱ asad'dhammā vuṭṭhāpetvā Sad'Dhamme patiṭṭhāpeti.|| ||</p>

					<p class="f4">Thero bhikkhu rattaññu cira-pabba-jito iti pi'ssa diṭṭh'ānugatiɱ āpajjanti.|| ||</p>

					<p class="ctr c">&#9632;</p>

					<p class="f4">Ñāto thero bhikkhu yasassī sagahaṭṭha-pabba-jitānaɱ bahu-jana-parivāro iti pi'ssa- diṭṭh'ānugatiɱ āpajjanti.|| ||</p>

					<p class="ctr c">&#9632;</p>

					<p class="f4">Lābhī thero bhikkhu cīvara-piṇḍa-pāta-sen'āsana-gilāna-paccaya-bhesajja-parikkhārānaɱ iti pi'ssa- diṭṭh'ānugatiɱ āpajjanti.|| ||</p>

					<p class="ctr c">&#9632;</p>

					<p class="f4">Bahu-s-suto thero bhikkhu suta-dharo suta-sanni-cayo iti pi'ssa diṭṭh'ānugatiɱ āpajjanti.|| ||</p>

					<p class="f4">Imehi kho bhikkhave pañcahi dhammehi samannāgato thero bhikkhu bahu-jana-hitāya paṭi-panno hoti bahu-jana-su- <a id="pg116"><span class="f2 g"><b>[116]</b></span></a> khāya bahuno janassa atthāya hitāya sukhāya deva-manussānan ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>