<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Fives, Sutta 90. Five pairs of opposites which determine whether or not a bhikkhu still in training will decline or prosper." />
<title>AN 5: 90: Dutiya Sekha Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Pañcaka Nipāta<br />
					9. Thera Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p90">Sutta 90</a></h4>

					<h1>Dutiya Sekha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg116"><span class="f2 g"><b>[116]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.090.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Pañc'ime bhikkhave dhammā||<br />
					sekhassa bhikkhuno parihānāya saṃvaṭṭanti.|| ||</p>

					<p class="f4">Katame pañca?|| ||</p>

					<p class="f4">2. Idha, bhikkhave, sekho bhikkhu bahu-kicco hoti||<br />
					bahu-karaṇiyo vyatto kiṃ-karaṇiyesu,||<br />
					riñcati paṭisallānaṃ,||<br />
					nānuyuñjati ajjhattaṃ ceto-samathaṃ.|| ||</p>

					<p class="f4">Ayaṃ bhikkhave paṭhamo dhammo||<br />
					sekhassa bhikkhuno parihānāya saṃvaṭṭati.|| ||</p>

					<p class="ctr c">&#9632;</p>

					<p class="f4">3. Puna ca paraṃ bhikkhave sekho bhikkhu appamattakena kammena divasaṃ atināmeti,||<br />
					riñcati paṭisallānaṃ,||<br />
					nānuyuñjati ajjhattaṃ ceto-samathaṃ|| ||</p>

					<p class="f4">Ayaṃ bhikkhave dutiyo dhammo||<br />
					sekhassa bhikkhuno parihānāya saṃvaṭṭati.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave sekho bhikkhu saṃseṭṭho viharati sagahaṭṭha-pabba-jitehi ananulomikena gihisaṃsaggena,||<br />
					riñcati paṭisallānaṃ,||<br />
					nānuyuñjati ajjhattaṃ ceto- <a id="pg117"><span class="f2 g"><b>[117]</b></span></a> samathaṃ.</p>

					<p class="f4">Ayaṃ bhikkhave tatiyo dhammo||<br />
					sekhassa bhikkhuno parihānāya saṃvaṭṭati.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave sekho bhikkhu atikālena gāmaṃ pavisati,||<br />
					atidivā paṭikkamati,||<br />
					riñcati paṭisallānaṃ,||<br />
					nānuyuñjati ajjhattaṃ ceto-samathaṃ.</p>

					<p class="f4">Ayaṃ bhikkhave catuttho dhammo||<br />
					sekhassa bhikkhuno parihānāya saṃvaṭṭati.</p>

					<p class="ctr c">&#9632;</p>

					<p class="f4">6. Puna ca paraṃ bhikkhave sekho bhikkhu,||<br />
					yāyaṃ kathā abhisallekhikā ceto-vivaraṇa-sappāyā,||<br />
					seyyath'īdaṃ:||<br />
					appiccha-kathā,||<br />
					santuṭṭhi-kathā,||<br />
					paviveka-kathā,||<br />
					asaṃsagga-kathā,||<br />
					viriyāramha-kathā,||<br />
					sīla-kathā,||<br />
					samādhi-kathā,||<br />
					paññā-kathā,||<br />
					vimutti-kathā,||<br />
					vimutti-ñāṇa-dassana-kathā,||<br />
					eva-rūpāya kathāya na nikāma-lābhī hoti kiccha-lābhī kasira-lābhī,||<br />
					riñcati paṭisallānaṃ,||<br />
					nānuyuñjati ajjhattaṃ ceto-samathaṃ.</p>

					<p class="f4">Ayaṃ bhikkhave pañcamo dhammo||<br />
					sekhassa bhikkhuno parihānāya saṃvaṭṭati.</p>

					<p class="f4">Ime kho bhikkhave pañca dhammā||<br />
					sekhassa bhikkhuno parihānāya saṃvaṭṭanti.</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Pañc'ime bhikkhave dhammā||<br />
					sekhassa bhikkhuno aparihānāya saṃvaṭṭanti.|| ||</p>

					<p class="f4">Katame pañca?|| ||</p>

					<p class="f4">8. Idha bhikkhave sekho bhikkhu na bahu-kicco hoti||<br />
					na bahu-karaṇiyo viyatto kiṃ karaṇiyesu,||<br />
					na riñcati paṭisallānaṃ,||<br />
					anuyuñjati ajjhattaṃ ceto-samathaṃ.|| ||</p>

					<p class="f4">Ayaṃ bhikkhave paṭhamo dhammo||<br />
					sekhassa bhikkhuno aparihānāya saṃvaṭṭati.|| ||</p>

					<p class="ctr c">&#9632;</p>

					<p class="f4">9. Puna ca paraṃ bhikkhave sekho bhikkhu na appamattakena kammena divasaṃ atināmeti,||<br />
					na riñcati paṭisallānaṃ,||<br />
					anuyuñjati ajjhattaṃ ceto-samathaṃ.|| ||</p>

					<p class="f4">Ayaṃ bhikkhave dutiyo dhammo||<br />
					sekhassa bhikkhuno aparihānāya saṃvaṭṭati.|| ||</p>

					<p class="ctr c">&#9632;</p>

					<p class="f4">10. Puna ca paraṃ bhikkhave sekho bhikkhu asaṃsaṭṭho viharati gahaṭṭhapabba-jitehi ananulomikena gihī-saṃsaggena,||<br />
					na riñcati paṭisallānaṃ,||<br />
					anuyuñjati ajjhattaṃ ceto- <a id="pg118"><span class="f2 g"><b>[118]</b></span></a> samathaṃ.|| ||</p>

					<p class="f4">Ayaṃ bhikkhave tatiyo dhammo||<br />
					sekhassa bhikkhuno aparihānāya saṃvaṭṭati.|| ||</p>

					<p class="ctr c">&#9632;</p>

					<p class="f4">11. Puna ca paraṃ bhikkhave sokho nātikālena2- gāmaṃ paṭisati, nātidivā paṭikkamati,||<br />
					na riñcati paṭisallānaṃ,||<br />
					anuyuñjati ajjhattaṃ ceto-samathaṃ.|| ||</p>

					<p class="f4">Ayaṃ bhikkhave catuttho dhammo||<br />
					sekhassa bhikkhuno aparihānāya saṃvaṭṭati.|| ||</p>

					<p class="f4">12. Puna ca paraṃ bhikkhave sekho bhikkhu yā'yaṃ kathā ābhisallekhikāceto-vivaraṇa-sappāyā,||<br />
					seyyath'īdaṃ||<br />
					appiccha-kathā,||<br />
					santuṭṭhi-kathā,||<br />
					paviveka-kathā,||<br />
					asaṃsagga-kathā,||<br />
					viriyāramha-kathā,||<br />
					sīla-kathā,||<br />
					samādhi-kathā,||<br />
					paññā-kathā,||<br />
					vimutti-kathā,||<br />
					vimutti-ñāṇa-dassana-kathā,||<br />
					eva-rūpāya kathāya nikāma-lābhī hoti akiccha-lābhī akasiralāhī,||<br />
					na riñcati paṭisallānaṃ,||<br />
					anuyuñjati ajjhattaṃ ceto-samathaṃ.|| ||</p>

					<p class="f4">Ayaṃ bhikkhave pañcamo dhammo sekhassa bhikkhuno aparihānāya saṃvaṭṭati.|| ||</p>

					<p class="f4">Ime kho bhikkhave pañcadhammā sekhassa bhikkhuno aparihānāya saṃvaṭṭati.|| ||</p>

					<p class="f4 ctr">Thera Vaggo Catuttho</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>