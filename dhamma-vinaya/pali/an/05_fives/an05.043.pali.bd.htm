<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Fives, Sutta 43. The Buddha tells Anāthapiṇḍika, that long life, beauty, happiness, honor and rebirth in heaven hereafter is not to be got by prayers or wishing — one must walk the walk-to-walk ('patipada') to get these things." />
<title>AN 5: 43: Pañca Iṭṭha-Dhamma Suttaɱ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Pañcaka Nipāta<br />
					5. Muṇḍarāja-Vagga</h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p43">Sutta 43</a></h4>

					<h1>Pañca Iṭṭha-Dhamma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg47"><span class="f2 g"><b>[47]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.043.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.043.than.ati.htm#p1">than</a>][<a href="../../../../dhamma-vinaya/wp/an/05_fives/an05.043.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">Pañc'ime gahapati dhammā iṭṭhā kantā manāpā dullabhā lokasmiɱ.|| ||</p>

					<p class="f4">Katame pañca?|| ||</p>

					<p class="f4">Āyu kho gahapati iṭṭho kanto manāpo dullabho lokasmiɱ.|| ||</p>

					<p class="f4">Vaṇṇo iṭṭho kanto manāpo dullabho lokasmiɱ.|| ||</p>

					<p class="f4">Sukhaɱ iṭṭhaɱ kantaɱ manāpaɱ dullabhaɱ lokasmiɱ.|| ||</p>

					<p class="f4">Yaso iṭṭho kanto manāpo dullabho lokasmiɱ.|| ||</p>

					<p class="f4">Saggā iṭṭhā kantā manāpā dullabhā lokasmiɱ.|| ||</p>

					<p class="f4">Ime kho gahapati pañca dhammā iṭṭhā kantā manāpā dullabhā lokasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho gahapati pañcannaɱ dhammānaɱ iṭṭhānaɱ kantānaɱ manāpānaɱ dullabhānaɱ lokasmiɱ.|| ||</p>

					<p class="f4">Na āyā canāhetu vā patthanāhetu vā paṭilābhaɱ vadāmi.|| ||</p>

					<p class="f4">Imesaɱ kho gahapati pañcannaɱ iṭṭhānaɱ kantānaɱ manāpānaɱ dullabhānaɱ lokasmiɱ āyā ca- <a id="pg48"><span class="f2 g"><b>[48]</b></span></a> nāhetu vā patthanāhetu vā paṭilābho abhavissa,||<br />
					ko idha kena hāyetha?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Na kho gahapati arahati ariya-sāvako āyuɱ kāmo āyuɱ āyā-cituɱ vā abhinandituɱ vā āyussa vā pihetuɱ.|| ||</p>

					<p class="f4">Āyu-kāmena gahapati ariya-sāvakena āyu-saŋvatta-nikā paṭipadā paṭipajjitabbā.|| ||</p>

					<p class="f4">Āyu-saŋvatta-nikā hi ssa paṭipadā paṭipannā āyu-paṭilābhāya saŋvatta ti.|| ||</p>

					<p class="f4">So lābhī hoti āyussa dibbassa vā mānusassa vā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako vaṇṇa-kāmo vaṇṇaɱ āyā-cituɱ vā abhinandituɱ vā vaṇṇassa vā pihetuɱ.|| ||</p>

					<p class="f4">Vaṇṇa-kāmena gahapati ariya-sāvakena vaṇṇa-saŋvatta-nikā paṭipadā paṭipajjitabbā.|| ||</p>

					<p class="f4">Vaṇṇa-saŋvatta-nikā hi'ssa paṭipadā paṭipannā vaṇṇa-paṭilābhāya saŋvattati.|| ||</p>

					<p class="f4">So lābhī hoti vaṇṇassa dibbassa vā mānusassa vā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako sukha-kāmo sukhaɱ āyā-cituɱ vā abhinandituɱ vā sukhassa vā pihetuɱ.|| ||</p>

					<p class="f4">Sukha-kāmena gahapati ariya-sāvakena sukha-saŋvatta-nikā paṭipadā paṭipajjitabibā.|| ||</p>

					<p class="f4">Sukha-saŋvatta-nikā hi'ssa paṭipadā paṭipannā sukha-paṭilābhāya saŋvatta ti.|| ||</p>

					<p class="f4">So lābhī hoti sukhassa dibbassa vā mānusassavā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako yasa-kāmo yasaɱ āyā-cituɱ vā abhinandituɱ vā yasassa vā pihetuɱ.|| ||</p>

					<p class="f4">Yasa kāmena gahapati ariya-sāvakena yasa saŋvatta-nikā paṭipadā paṭipajjitabbā.|| ||</p>

					<p class="f4">Yasa saɱvavatta-nikā hi'ssa paṭipadā paṭipannā yasa-paṭilābhāya saŋvattati.|| ||</p>

					<p class="f4">So lābhī hoti yasassa dibbassa vā mānusassa vā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako sagga-kāmo saggaɱ āyā-cituɱ vā abhinandituɱ vā saggānaɱ vā1 pihetuɱ.|| ||</p>

					<p class="f4">Sagga-kāmena gahapati ariya-sāvakena sagga-saŋvatta-nikā paṭipadā paṭipajjitabbā.|| ||</p>

					<p class="f4">Sagga-saŋvatta-nikā hi'ssa paṭipadā paṭipannā sagga-paṭilābhāya saŋvatta ti.|| ||</p>

					<p class="f4">So lābhī hoti saggānan ti.|| ||</p>

					<p class="f4 ctr">Āyuɱ vaṇṇaɱ yasaɱ kittiɱ saggaɱ uccākulīnataɱ,||<br />
					ratiyo patthayānena uḷārā aparāparaɱ,||<br />
					appamādaɱ pasaɱ-santi puñña-kiriyāsu paṇḍitā.|| ||</p>

					<p class="f4 ctr"><a id="pg49"><span class="f2 g"><b>[49]</b></span></a> Appamatto ubho atthe adhigaṇhāti paṇḍito||<br />
					diṭṭh'eva-dhamme ca yo attho yo c'attho samparāyiko,||<br />
					Atthābhisamayā dhīro paṇḍito ti pacuccatī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>