<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Fives, Sutta 43. The Buddha tells Anāthapiṇḍika, that long life, beauty, happiness, honor and rebirth in heaven hereafter is not to be got by prayers or wishing — one must walk the walk-to-walk ('patipada') to get these things." />
<title>AN 5: 43: Pañca Iṭṭha-Dhamma Suttaṃ</title>
</head>

<body>

<hr />

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					Pañcaka Nipāta<br />
					5. Muṇḍarāja-Vagga</i></h4>

					<h4 class="ctr"><a id="p41" href="../../../../backmatter/indexes/sutta/an/idx_05_pancakanipata.htm#p43">Sutta 43</a></h4>

					<h1>Pañca Iṭṭha-Dhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg47"><span class="f2 g"><b>[47]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/05_fives/an05.043.hare.pts.htm#p1">pts</a>][<a href="../../../../dhamma-vinaya/ati/an/05_fives/an05.043.than.ati.htm#p1">than</a>][<a href="../../../../dhamma-vinaya/wp/an/05_fives/an05.043.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapatiṃ Bhagavā etad avoca:|| ||</p>

					<p class="f4">Pañc'ime gahapati dhammā iṭṭhā kantā manāpā dullabhā lokasmiṃ.|| ||</p>

					<p class="f4">Katame pañca?|| ||</p>

					<p class="f4">Āyu kho gahapati iṭṭho kanto manāpo dullabho lokasmiṃ.|| ||</p>

					<p class="f4">Vaṇṇo iṭṭho kanto manāpo dullabho lokasmiṃ.|| ||</p>

					<p class="f4">Sukhaṃ iṭṭhaṃ kantaṃ manāpaṃ dullabhaṃ lokasmiṃ.|| ||</p>

					<p class="f4">Yaso iṭṭho kanto manāpo dullabho lokasmiṃ.|| ||</p>

					<p class="f4">Saggā iṭṭhā kantā manāpā dullabhā lokasmiṃ.|| ||</p>

					<p class="f4">Ime kho gahapati pañca dhammā iṭṭhā kantā manāpā dullabhā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaṃ kho gahapati pañcannaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ.|| ||</p>

					<p class="f4">Na āyā canāhetu vā patthanāhetu vā paṭilābhaṃ vadāmi.|| ||</p>

					<p class="f4">Imesaṃ kho gahapati pañcannaṃ iṭṭhānaṃ kantānaṃ manāpānaṃ dullabhānaṃ lokasmiṃ āyā ca- <a id="pg48"><span class="f2 g"><b>[48]</b></span></a> nāhetu vā patthanāhetu vā paṭilābho abhavissa,||<br />
					ko idha kena hāyetha?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Na kho gahapati arahati ariya-sāvako āyuṃ kāmo āyuṃ āyā-cituṃ vā abhinandituṃ vā āyussa vā pihetuṃ.|| ||</p>

					<p class="f4">Āyu-kāmena gahapati ariya-sāvakena āyu-saṃvaṭṭanikā paṭipadā paṭipajjitabbā.|| ||</p>

					<p class="f4">Āyu-saṃvaṭṭanikā hi ssa paṭipadā paṭipannā āyu-paṭilābhāya saṃvaṭṭa ti.|| ||</p>

					<p class="f4">So lābhī hoti āyussa dibbassa vā mānusassa vā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako vaṇṇa-kāmo vaṇṇaṃ āyā-cituṃ vā abhinandituṃ vā vaṇṇassa vā pihetuṃ.|| ||</p>

					<p class="f4">Vaṇṇa-kāmena gahapati ariya-sāvakena vaṇṇa-saṃvaṭṭanikā paṭipadā paṭipajjitabbā.|| ||</p>

					<p class="f4">Vaṇṇa-saṃvaṭṭanikā hi'ssa paṭipadā paṭipannā vaṇṇa-paṭilābhāya saṃvaṭṭati.|| ||</p>

					<p class="f4">So lābhī hoti vaṇṇassa dibbassa vā mānusassa vā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako sukha-kāmo sukhaṃ āyā-cituṃ vā abhinandituṃ vā sukhassa vā pihetuṃ.|| ||</p>

					<p class="f4">Sukha-kāmena gahapati ariya-sāvakena sukha-saṃvaṭṭanikā paṭipadā paṭipajjitabibā.|| ||</p>

					<p class="f4">Sukha-saṃvaṭṭanikā hi'ssa paṭipadā paṭipannā sukha-paṭilābhāya saṃvaṭṭa ti.|| ||</p>

					<p class="f4">So lābhī hoti sukhassa dibbassa vā mānusassavā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako yasa-kāmo yasaṃ āyā-cituṃ vā abhinandituṃ vā yasassa vā pihetuṃ.|| ||</p>

					<p class="f4">Yasa kāmena gahapati ariya-sāvakena yasa saṃvaṭṭanikā paṭipadā paṭipajjitabbā.|| ||</p>

					<p class="f4">Yasa saṃvavatta-nikā hi'ssa paṭipadā paṭipannā yasa-paṭilābhāya saṃvaṭṭati.|| ||</p>

					<p class="f4">So lābhī hoti yasassa dibbassa vā mānusassa vā.|| ||</p>

					<p class="ctr c">&#9632;</p>

					<p class="f4">Na kho gahapati arahati ariya-sāvako sagga-kāmo saggaṃ āyā-cituṃ vā abhinandituṃ vā saggānaṃ vā1 pihetuṃ.|| ||</p>

					<p class="f4">Sagga-kāmena gahapati ariya-sāvakena sagga-saṃvaṭṭanikā paṭipadā paṭipajjitabbā.|| ||</p>

					<p class="f4">Sagga-saṃvaṭṭanikā hi'ssa paṭipadā paṭipannā sagga-paṭilābhāya saṃvaṭṭa ti.|| ||</p>

					<p class="f4">So lābhī hoti saggānan ti.|| ||</p>

					<p class="f4 ctr">Āyuṃ vaṇṇaṃ yasaṃ kittiṃ saggaṃ uccākulīnataṃ,||<br />
					ratiyo patthayānena uḷārā aparāparaṃ,||<br />
					appamādaṃ pasaṃ-santi puñña-kiriyāsu paṇḍitā.|| ||</p>

					<p class="f4 ctr"><a id="pg49"><span class="f2 g"><b>[49]</b></span></a> Appamatto ubho atthe adhigaṇhāti paṇḍito||<br />
					diṭṭh'eva-dhamme ca yo attho yo c'attho samparāyiko,||<br />
					Atthābhisamayā dhīro paṇḍito ti pacuccatī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>