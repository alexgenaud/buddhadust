<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 34. Udayin questions Sāriputta as to the possibility that where sensation ends, there can be any experience of happiness. Sāriputta explains that it is the very ending of sensation that is the happiness being spoken of." />
<title>AN 9 34: Nibbāna-Sukha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Navaka Nipāta<br />
					IV. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p34">Sutta 34</a></h4>

					<h1>Nibbāna-Sukha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg414"><span class="f2 g"><b>[414]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.034.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.034.than.ati.htm#p1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Sāriputto Rājagahe viharati Veḷuvane Kalandakanivāpe.|| ||</p>

					<p class="f4">Tatra kho āyasmā Sāriputto bhikkhu āmantesi||<br />
					"Āvuso Bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Sukham idaṃ āvuso Nibbānaṃ||<br />
					sukhaṃ idaṃ āvuso, Nibbānan" ti.|| ||</p>

					<p class="f4">2. Evaṃ vutte āyasmā Udāyī āyasmantaṃ Sāriputtaṃ etad avoca:|| ||</p>

					<p class="f4">"Kiṃ <a id="pg415"><span class="f2 g"><b>[415]</b></span></a> pan'ettha āvuso Sāriputta sukhaṃ yadettha n'atthi vedayitan" ti?|| ||</p>

					<p class="f4">"Etad eva khv'ettha āvuso sukhaṃ,||<br />
					yad ettha n'atthi vedayitaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Pañc'ime āvuso kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="ctr c">&#9632;</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="ctr c">&#9632;</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="ctr c">&#9632;</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="ctr c">&#9632;</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ime kho āvuso pañca kāma-guṇe paṭicca uppajjati sukhaṃ somanassaṃ.|| ||</p>

					<p class="f4">Idaṃ vuccat'āvuso kāma-sukhaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Idh'āvuso bhikkhu vivicc'eva kāmehi vivicca akusalehi dhammehi paṭhamaṃ jhānaṃ upasampajja viharati.|| ||</p>

					<p class="f4">Tassa ce āvuso bhikkhuno iminā vihārena viharato kāma-sahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso sukhino dukkhaṃ uppajjeyya,||<br />
					yāva-d-eva ābādhāya,||<br />
					evam ev'assa te kāma-sahagatā saññā-manasikārā samud'ācaranti svāssa hoti ābādho,||<br />
					yo kho pan'āvuso ābādho dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso pariyāyena veditabbaṃ yathā sukhaṃ Nibbānanti.|| ||</p>

					<p class="ctr c">&#9632;</p>

					<p class="f4">5. Puna ca paraṃ āvuso bhikkhu vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Tassa ce āvuso, bhikkhuno iminā vihārena viharato vitakka-sahagatā saññā-manasikārā <a id="pg416"><span class="f2 g"><b>[416]</b></span></a> samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso sukhino dukkhaṃ uppajjeyya yāva-d-eva ābādhāya,||<br />
					evam ev'assa te vitakka-sahagatā saññā-manasikārā samud'ācaranti.|| ||</p>

					<p class="f4">Svāssa hoti ābādho.|| ||</p>

					<p class="f4">Yo kho pan'āvuso ābādho dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso pariyāyena veditabbaṃ yathā sukhaṃ Nibbānanti.|| ||</p>

					<p class="ctr c">&#9632;</p>

					<p class="f4">6. Puna ca paraṃ āvuso pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañ ca kāyena paṭisaṃvedeti.|| ||</p>

					<p class="f4">Yantaṃ ariyā āvikkhanti:||<br />
					'Upekkhako satimā sukha-vihārī' ti taṃ tatiyaṃ-jhānaṃ upasampajja viharati.|| ||</p>

					<p class="f4">Tassa te āvuso bhikkuno iminā vihārena viharato pīti-sahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso, sukhino dukkhaṃ uppajjeyya yāva-d-eva ābādhāya,||<br />
					evam ev'assa te pīti-sahagatā saññā-manasikārā samud'ācaranti svāssa hoti ābādho.|| ||</p>

					<p class="f4">Yo kho pan'āvuso, ābādho dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso,||<br />
					pariyāyena veditibbaṃ yathā sukhaṃ Nibbānanti.|| ||</p>

					<p class="ctr c">&#9632;</p>

					<p class="f4">7. Puna ca paraṃ āvuso,||<br />
					bhikkhu sukhassa ca pahānā dukkhassa ca pahānā pubb'eva somanassa-domanassānaṃ atthaṅ-gamā adukkha-m-asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Tassa ce āvuso,||<br />
					bhikkhuno iminā vihārena viharato upekkhā sahagatā <span class="f3">[417]</span> saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso,||<br />
					sukhino dukkhaṃ uppajjeyya yāva-d-eva ābādhāya,||<br />
					evam ev'assa te upekkhā sahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Yo kho pan'āvuso,||<br />
					ābādho dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso,||<br />
					pariyāyena veditabbaṃ yathā sukhaṃ Nibbānanti.|| ||</p>

					<p class="ctr c">&#9632;</p>

					<p class="f4">8. Puna ca paraṃ āvuso,||<br />
					bhikkhu sabbaso rūpasaññānaṃ samatikkamā paṭighasaññānaṃ atthaṅ-gamā nānattasaññānaṃ amanasikārā||<br />
					'Ananto ākāso' ti||<br />
					Ākāsānañ-c'āyatanaṃ upasampajja viharati.|| ||</p>

					<p class="f4">Tassa ce āvuso,||<br />
					bhikkhuno iminā vihārena viharato rūpasahagatā saññāmanasikārā samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso,||<br />
					sukhino dukkhaṃ uppajjeyya yāva-d-eva ābādhāya,||<br />
					evam ev'assa <a id="pg417"><span class="f2 g"><b>[417]</b></span></a> te rūpasahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Yo kho pan'āvuso, ābādho||<br />
					dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso,||<br />
					pariyāyena veditabbaṃ yathā sukhaṃ Nibbānanti.|| ||</p>

					<p class="ctr c">&#9632;</p>

					<p class="f4">9. Puna ca paraṃ āvuso bhikkhu sabbaso Ākāsanañ-c'āyatanaṃ samati-k-kamma 'Anantaṃ viññāṇan' ti Viññāṇañ-c'āyatanaṃ upasampajja viharati.|| ||</p>

					<p class="f4">Tassa ce āvuso bhikkhuno iminā vihārena viharato ākāsānāñcāyatanasahagatā saññā mana-sikārā samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso sukhino dukkhaṃ uppajjeyya yāva-d-eva ābādhāya,||<br />
					evam assa te Ākāsanañ-c'āyatanasahagatā saññā mana-sikārā samud'ācaranti.|| ||</p>

					<p class="f4">Svāssa hoti ābādho,||<br />
					yo kho pan'āvuso ābādho,||<br />
					dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso pariyāyena veditibbaṃ yathā sukhaṃ Nibbānanti.|| ||</p>

					<p class="ctr c">&#9632;</p>

					<p class="f4">10. Puna ca paraṃ āvuso bhikkhu sabbaso Viññāṇañ-c'āyatanaṃ samati-k-kamma n'atthi kiñci' ti Ākiñcaññ'āyatanaṃ upasampajja viharati.|| ||</p>

					<p class="f4">Tassa ce āvuso,||<br />
					bhikkhuno iminā vihārena viharato Viññāṇañ-c'āyatana sahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso,||<br />
					sukhino dukkhā uppajjeyya yāva-d-eva ābādhāya.|| ||</p>

					<p class="f4">Evam ev'assa te Viññāṇañ-c'āyatanasahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Yo kho pan'āvuso ābādho dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso pariyāyena veditabbaṃ yathā sukhaṃ nibbāyanti.|| ||</p>

					<p class="ctr c">&#9632;</p>

					<p class="f4">111. Puna ca paraṃ āvuso bhikkhu sabbaso Ākiñcaññ'āyatanaṃ samatikamma N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Tassa ce āvuso bhikkhuno iminā viharena viharato Ākiñ caññ'āyatanasahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Seyyathā pi āvuso sukhino dukkhaṃ uppajjeyya yāva-d-eva ābādhāya.|| ||</p>

					<p class="f4">Evam ev'assa te Ākiñ caññ'āyatanasahagatā saññā-manasikārā samud'ācaranti,||<br />
					svāssa hoti ābādho.|| ||</p>

					<p class="f4">Yo kho pan'āvuso ābādho,||<br />
					dukkhame taṃ vuttaṃ Bhagavatā.|| ||</p>

					<p class="f4">Iminā pi kho etaṃ āvuso,||<br />
					pariyāyena veditabbaṃ yathā sukhaṃ Nibbānan.|| ||</p>

					<p class="ctr c">&#9632;</p>

					<p class="f4"><a id="pg418"><span class="f2 g"><b>[418]</b></span></a> 12. Puna ca paraṃ āvuso bhikkhu sabbaso N'eva-saññā-nā-saññ'āyatanaṃ samati-k-kamma saññā-vedayita-nirodhaṃ upasampajja viharati,||<br />
					paññāyaṃ vassa disvā āsavā parikkhīṇā honti.|| ||</p>

					<p class="f4">Iminā pi kho etaṃ āvuso pariyāyena veditabbaṃ yathā sukhaṃ Nibbānanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>