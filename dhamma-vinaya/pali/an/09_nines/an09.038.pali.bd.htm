<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 38. The Buddha explains why it is incorrect to speak of the world as a finite entitity and how it comes about that one can come to the end of the world." />
<title>AN 9 38: Lokāyatika Brāhmaṇa Suttaɱ aka Nibbāna-Sukha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Navaka Nipāta<br />
					IV. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p38">Sutta 38</a></h4>

					<h1>Lokāyatika Brāhmaṇa Suttaɱ aka Nibbāna-Sukha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg428"><span class="f2 g"><b>[428]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.038.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.038.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ.|| ||</p>

					<p class="f4">Atha kho dve lokāya-tikā brahmaṇā yena Bhagavā ten'upasankamiɱsu.|| ||</p>

					<p class="f4">Upasaŋkamitvā bhagakavatā saddhi sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te brāhmaṇā Bhagavantaɱ etad avocuɱ:|| ||</p>

					<p class="f4">2. "Pūraṇo bho Gotama Kassapo sabbaññū sabba-dassāvī aparisesa ñāṇa-dassanaɱ paṭijānāti:|| ||</p>

					<p class="f4">'Carato ca me tiṭṭhito ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitan' ti.|| ||</p>

					<p class="f4">So evam āha:|| ||</p>

					<p class="f4">'Ahaɱ anantena ñāṇena antavantaɱ lokaɱ jānaɱ passaɱ viharāmī' ti.|| ||</p>

					<p class="ctr c">&#9632;</p>

					<p class="f4"><a id="pg429"><span class="f2 g"><b>[429]</b></span></a> Ayam pi bho Gotama,||<br />
					Nigaṇṭho Nātaputto sabbaññū sabba-dassāvī aparisesa ñāṇa-dassanaɱ paṭijānāti|| ||</p>

					<p class="f4">'Carato ca me tiṭṭhito ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitan' ti.|| ||</p>

					<p class="f4">So evam āha:|| ||</p>

					<p class="f4">'Ahaɱ antavantena āṇena antavantaɱ lokaɱ jānaɱ passaɱ viharāmī' ti.|| ||</p>

					<p class="ctr c">&#9632;</p>

					<p class="f4">Imesaɱ bho Gotama,||<br />
					uhinnaɱ ñāṇa-vādānaɱ uhinnaɱ añña-maññaɱ vipaccanīka-vādānaɱ ko saccaɱ āha ko musā" ti?|| ||</p>

					<p class="f4">3. "Alaɱ brāhmaṇā, tiṭṭhate taɱ:</p>

					<p class="f4">'Imesaɱ uhinnaɱ ñāṇa-vādānaɱ ubhinnaɱ añña-maññaɱ vipaccanīka-vādānaɱ ko saccaɱ āha ko musā' ti?|| ||</p>

					<p class="f4">Dhammaɱ vo brāhmaṇā desessāmi.</p>

					<p class="f4">Taɱ suṇātha,||<br />
					sādhukaɱ manasi karotha,||<br />
					bhāsissāmīti."|| ||</p>

					<p class="f4">"Evaɱ bho" ti kho te brāhmaṇā Bhagavato paccassosuɱ.</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. "Seyyathā pi brāhmaṇā,||<br />
					cattāro purisā catu-d-disā ṭitā paramāya gatiyā ca javena ca samannāgatā paramena ca padavītihārena.|| ||</p>

					<p class="f4">Te eva-rūpena javena samannāgatā assu,||<br />
					seyyathā pi nāma brāhmaṇā,||<br />
					daḷha-dhammo dhanuggaho sikkhito katahattho katupāsāno lahukena asanena appakasirena tiriyaɱ tālacchāyaɱ atipāteyya,||<br />
					eva-rūpena ca padavītihārena.|| ||</p>

					<p class="ctr c">&#9632;</p>

					<p class="f4">Seyyathā pi nāma puratthimā samuddā pacchimo samuddo.|| ||</p>

					<p class="f4">Atha puratthimāya disāya ṭhito puriso evaɱ vadeyya:|| ||</p>

					<p class="f4">'Ahaɱ gamanena lokassa antaɱ pāpuṇissāmī' ti.|| ||</p>

					<p class="f4">So aññatr'eva asita-pīta-khāyita-sāyitā aññatr'eva uccāra-passāva-kammā aññatr'eva niddā-kilamatha-paṭivinodanā vassa-satāyuko vassa-sata-jīvī vassa-sataɱ gantvā appatvāva lokassa antaɱ antarā <a id="pg430"><span class="f2 g"><b>[430]</b></span></a> kālaɱ kareyya.|| ||</p>

					<p class="f4">Atha pacchi-māya disāya ṭhito puriso evaɱ vadeyya:|| ||</p>

					<p class="f4">'Ahaɱ gamanena lokassa antaɱ pāpuṇissāmī' ti.|| ||</p>

					<p class="f4">So aññatr'eva asita-pīta-khāyita-sāyitā aññatr'eva uccāra-passāva-kammā aññatr'eva niddā-kilamatha-paṭivinodanā vassa-satāyuko vassa-sata-jīvī vassa-sataɱ gantvā appatvāva lokassa antaɱ antarā kālaɱ kareyya.|| ||</p>

					<p class="f4">Atha uttarāya disāya ṭhito puriso evaɱ vadeyya:|| ||</p>

					<p class="f4">'Ahaɱ gamanena lokassa antaɱ pāpuṇissāmī' ti.|| ||</p>

					<p class="f4">So aññatr'eva asita-pīta-khāyita-sāyitā aññatr'eva uccāra-passāva-kammā aññatr'eva niddā-kilamatha-paṭivinodanā vassa-satāyuko vassa-sata-jīvī vassa-sataɱ gantvā appatvāva lokassa antaɱ antarā kālaɱ kareyya.|| ||</p>

					<p class="f4">Atha dakkhiṇāya disāya ṭhito puriso evaɱ vadeyya:|| ||</p>

					<p class="f4">'Ahaɱ gamanena lokassa antaɱ pāpuṇissāmī' ti.|| ||</p>

					<p class="f4">So aññatr'eva asita-pīta-khāyita-sāyitā aññatr'eva uccāra-passāva-kammā aññatr'eva niddā-kilamatha-paṭivinodanā vassa-satāyuko vassa-sata-jīvī vassa-sataɱ gantvā appatvāva lokassa antaɱ antarā kālaɱ kareyya.|| ||</p>

					<p class="f4">Taɱ kissa hetu?|| ||</p>

					<p class="f4">Nāhaɱ brāhmaṇā,||<br />
					eva-rūpāya sandhāvanikānaya lokassa antaɱ ñāteyyaɱ daṭṭheyyaɱ patteyyanti vadāmi.|| ||</p>

					<p class="f4">Na c'āhaɱ brāhmaṇā,||<br />
					appattāva lokassa antaɱ dukkhassantakiriyaɱ vadāmī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Pañc'ime brāhmaṇā,||<br />
					kāma-guṇā ariyassa vinaye lokoti vuccati.|| ||</p>

					<p class="f4">Katame pañca?|| ||</p>

					<p class="f4">6. Cakkhu viññeyyā rūpā||<br />
					iṭṭhā kantā manāpā piya-rūpā kām'ūpasaɱ-hitā rajanīyā,||<br />
					sota viññeyyā saddā||<br />
					iṭṭhā kantā manāpā piya-rūpā kām'ūpasaɱ-hitā rajanīyā,||<br />
					ghāna viññeyyā gandhā||<br />
					iṭṭhā kantā manāpā piya-rūpā kām'ūpasaɱ-hitā rajanīyā,||<br />
					jivhā viññeyyā rasā||<br />
					iṭṭhā kantā manāpā piya-rūpā kām'ūpasaɱ-hitā rajanīyā,||<br />
					kāya viññeyyā phoṭṭhabbā||<br />
					iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ime kho brāhmaṇā,||<br />
					pañca kāma-guṇā ariyassa vinaye lokoti vuccati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Idha, brāhmaṇā bhikkhave, vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokassa ante viharati.|| ||</p>

					<p class="f4">Tam aññe evam āhaɱsu:|| ||</p>

					<p class="f4">'Ayam pi loka-pariyāpanno,||<br />
					anissaṭo lokamhā' ti.|| ||</p>

					<p class="f4">Aham pi brāhmanā,||<br />
					evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokāmhā' ti.|| ||</p>

					<p class="ctr c">&#9632;</p>

					<p class="f4"><a id="pg431"><span class="f2 g"><b>[431]</b></span></a> 8. Puna ca paraɱ brāhmaṇā,||<br />
					bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokassa ante viharati.|| ||</p>

					<p class="f4">Tamaññe evam āhaɱsu:|| ||</p>

					<p class="f4">'Ayam pi loka-pariyāpanno,||<br />
					anissaṭo lokamhā' ti.|| ||</p>

					<p class="f4">Aham pi brāhmanā,||<br />
					evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokāmhā' ti.|| ||</p>

					<p class="ctr c">&#9632;</p>

					<p class="f4">Pītiyā ca virāgā upekkhako ca viharati sato ca sampajāno,||<br />
					sukhañca kāyena paṭisaɱvedeti,||<br />
					yaɱ taɱ ariyā āvikkhanti<br />
					'Upekkhako satimā sukha-vihārī' ti,||<br />
					tatiyaɱ-jhānaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokassa ante viharati.|| ||</p>

					<p class="f4">Tamaññe evam āhaɱsu:|| ||</p>

					<p class="f4">'Ayam pi loka-pariyāpanno,||<br />
					anissaṭo lokamhā' ti.|| ||</p>

					<p class="f4">Aham pi brāhmanā,||<br />
					evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokāmhā' ti.|| ||</p>

					<p class="ctr c">&#9632;</p>

					<p class="f4">Sukhassa ca pahānā dukkhassa ca pahānā pubb'eva somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokassa ante viharati.|| ||</p>

					<p class="f4">Tamaññe evam āhaɱsu:|| ||</p>

					<p class="f4">'Ayam pi loka-pariyāpanno,||<br />
					anissaṭo lokamhā' ti.|| ||</p>

					<p class="f4">Aham pi brāhmanā,||<br />
					evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokāmhā' ti.|| ||</p>

					<p class="ctr c">&#9632;</p>

					<p class="f4">9. Puna ca paraɱ brāhmaṇā,||<br />
					bhikkhu sabbaso rūpa-saññānaɱ samati-k-kamā paṭigasaññānaɱ atthaŋ-gamā nānatta-saññānaɱ amanasi-kārā ananto ākāsoti Ākāsanañ-c'āyatanaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokāssa ante viharati,||<br />
					tamaññe evam āhaɱsu:|| ||</p>

					<p class="f4">'Ayaɱm pi loka-pariyāpanno,||<br />
					ayam pi anissaṭo lokamhā' ti.|| ||</p>

					<p class="f4">Aham pi brāhmaṇā evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokāmhā' ti.|| ||</p>

					<p class="ctr c">&#9632;</p>

					<p class="f4">10. Puna ca paraɱ brāhmaṇā,||<br />
					bhikkhu sabbaso Ākāsanañ-c'āyatanaɱ samati-k-kamma ''Anantaɱ viññāṇan' ti Viññāṇañ-c'āyatanaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokassa ante viharati.|| ||</p>

					<p class="f4">Tamaññe evam āhaɱsu:|| ||</p>

					<p class="f4">'Ayam pi loka-pariyāpanno,||<br />
					anissaṭo lokamhā' ti.|| ||</p>

					<p class="f4">Aham pi brāhmanā,||<br />
					evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokāmhā' ti.|| ||</p>

					<p class="ctr c">&#9632;</p>

					<p class="f4">11. Puna ca paraɱ brāhmaṇa,||<br />
					bhikkhu sabbaso Viññāṇañ-c'āyatanaɱ samati-k-kamma n'atthi kiñcī' ti Ākiñ caññ'āyatanaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokassa ante viharati.|| ||</p>

					<p class="f4">Tamaññe evam āhaɱsu:|| ||</p>

					<p class="f4">'Ayam pi loka-pariyāpanno,||<br />
					anissaṭo lokamhā' ti.|| ||</p>

					<p class="f4">Aham pi brāhmanā,||<br />
					evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokāmhā' ti.|| ||</p>

					<p class="ctr c">&#9632;</p>

					<p class="f4">12. Puna ca paraɱ brāhmaṇa,||<br />
					bhikkhu sabbaso Ākiñ caññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lokassa antaɱ āgamma lokasse ante viharati.|| ||</p>

					<p class="f4">Tamaññe evam āhaɱsu:|| ||</p>

					<p class="f4">'Ayam pi loka-pariyāpanto ayam pi anissaṭo lokāmhā' ti.|| ||</p>

					<p class="f4">Aham pi brāhmaṇā, evaɱ vadāmi:|| ||</p>

					<p class="f4">'Ayam pi loka-pariyāpanno,||<br />
					ayam pi anissaṭo lokamhā' ti.|| ||</p>

					<p class="ctr c">&#9632;</p>

					<p class="f4">13. Puna ca paraɱ brāhmaṇā,||<br />
					bhikkhu sabbaso N'eva-saññā-nā-saññ'āyatanaɱ samati-k-kamma saññā-vedayita-nirodhaɱ upasampajja viharati.|| ||</p>

					<p class="f4">Paññāya c'assa disvā āsavā parikkhiṇā honti.|| ||</p>

					<p class="f4">Ayaɱ vuccati brāhmaṇā,||<br />
					bhikkhu lo <a id="pg432"><span class="f2 g"><b>[432]</b></span></a> kassa antaɱ āgamma lokassa ante viharati<br />
					tiṇṇo loke visattikan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>