<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 25. The Buddha says that one with abundant wisdom may declare arahantship; then he defines what he means by wisdom." />
<title>AN 9 25: Paññā-Paricita Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Navaka Nipāta<br />
					III. Satt'Āvāsa Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p25">Sutta 25</a></h4>

					<h1>Paññā-Paricita Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg402"><span class="f2 g"><b>[402]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.025.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvātthiyaɱ viharati Jetavane Anāthapiṇḍikassa ārāme.|| ||</p>

					<p class="f4">"Yato kho bhikkhave bhikkhuno paññāya cittaɱ supari-citaɱ hoti,||<br />
					tass'etaɱ bhikkhave, bhikkhave, bhikkhuno kallaɱ vacanāya:|| ||</p>

					<p class="f4">'"Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā" ti||<br />
					pajānāmī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave bhikkhuno||<br />
					paññāya cittaɱ supari-citaɱ hoti?|| ||</p>

					<p class="f4">2. 'Vīta-rāgaɱ me cittan' ti||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Vīta-dosaɱ me cittan' ti||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Vīta-mohaɱ me cittan' ti||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Asā-rāga-dhammaɱ me cittan' ti||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Asandosadhammaɱ me cittan' ti||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Asa-m-moha-dhammaɱ me cittan' ti||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Anāvatti-dhammaɱ me cittaɱ kāma-bhavāyā' ti,||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Anāvatti-dhammaɱ me cittaɱ rūpa-bhavāyā' ti,||<br />
					paññāya cittaɱ supari-citaɱ hoti,|| ||</p>

					<p class="ctr c">&#9632;</p>

					<p class="f4">'Anāvatti dhammaɱ me cittaɱ arūpa-bhavāyā' ti,||<br />
					paññāya cittaɱ supari-citaɱ hoti.|| ||</p>

					<p class="f4">Yato kho bhikkhave bhikkhuno paññāya cittaɱ supari-citaɱ hoti,||<br />
					tass'etaɱ bhikkhave, bhikkhuno kallaɱ vacanāya:|| ||</p>

					<p class="f4">'"Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā" ti||<br />
					pajānāmī'" ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>