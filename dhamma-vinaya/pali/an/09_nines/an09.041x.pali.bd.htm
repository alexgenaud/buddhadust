<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 41. The Buddha describes the benefits of giving all up and the dangers in pleasures of the senses." />
<title>AN 9 41: Tapussa-Gahapati Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Navaka Nipāta<br />
					IV. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p41">Sutta 41</a></h4>

					<h1>Tapussa-Gahapati Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg438"><span class="f2 g"><b>[438]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.041.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.041.than.ati.htm#p1">than</a>][<a href="../../../../dhamma-vinaya/bd/an/09_nines/an09.041.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Mallesu Viharati||<br />
					Uruvela-kappaɱ nāma Mallānaɱ nigamo.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaram ādāya Uruvela-kappaɱ piṇḍāya pāvisi.|| ||</p>

					<p class="f4">Uruvela-kappe piṇḍāya caritvā paccābhattaɱ piṇḍa-pāta-paṭikkanto āyasmantaɱ Ānandaɱ āmantesi:|| ||</p>

					<p class="f4">"Idh'eva tāva tvaɱ Ānanda hohi,||<br />
					yāvāhaɱ Mahāvanaɱ ajjhogāhāmi divā-vihārāyā" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā Mahāvanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Atha kho Tapusso gahapati yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmantaɱ Ānandaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Tapusso gahapati āyasmantaɱ Ānandaɱ etad avoca:|| ||</p>

					<p class="f4">"Mayaɱ bhante Ānanda, gihī||<br />
					kāma-bhogī||<br />
					kām'ārāmā||<br />
					kāma-ratā||<br />
					kāma-sammuditā.|| ||</p>

					<p class="f4">Tesaɱ no bhante,||<br />
					amhākaɱ gihīnaɱ||<br />
					kāma-bhogīnaɱ||<br />
					kām'ārāmānaɱ||<br />
					kāma-ratānaɱ||<br />
					kāma-sammuditānaɱ||<br />
					papāto viya khāyati||<br />
					yad idaɱ nekkhammaɱ.|| ||</p>

					<p class="f4">Sutaɱ me taɱ bhante:|| ||</p>

					<p class="f4">'Imasmiɱ Dhamma-Vinaye,||<br />
					daharānaɱ,||<br />
					daharānaɱ bhikkhūnaɱ nekkhamme cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					"Etaɱ santan" ti passato.'|| ||</p>

					<p class="f4">Ta-y-idaɱ bhante imasmiɱ Dhamma-Vinaye||<br />
					bhikkhūnaɱ bahunā janena visabhāgo||<br />
					yad idaɱ nekkhamman" ti.|| ||</p>

					<p class="ctr c">&#9632;</p>

					<p class="f4"><a id="pg439"><span class="f2 g"><b>[439]</b></span></a> "Atthi kho etaɱ gahapati kathā-pābhataɱ Bhagavantaɱ.|| ||</p>

					<p class="f4">Dassanāya āyāma gahapati,||<br />
					yena Bhagavā ten'upasankamissāma,||<br />
					upasankamitvā Bhagavato etam atthaɱ ārocessāma.|| ||</p>

					<p class="f4">Yathā no Bhagavā vyākarissatī||<br />
					tathā taɱ dhāressāmā" ti.|| ||</p>

					<p class="f4">"Evaɱ bhante" ti kho Tapusso gahapati āyasmato Ānandassa paccassosi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho āyasmā Ānando Tapussena gahapatinā saddhiɱ yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Ānando Tapussena gahapatinā Bhagavā etad avoca:|| ||</p>

					<p class="ctr c">&#9632;</p>

					<p class="f4">"Ayaɱ bhante Tapusso gahapati evam āha:|| ||</p>

							<p class="in2">'Mayaɱ bhante Ānanda,||<br />
							gihī kāma-bhogī kām'ārāmā kāma-ratā kāma-sammuditā.|| ||</p>

							<p class="in2">Tesaɱ no bhante,||<br />
							amhākaɱ gihīnaɱ kāma-bhogīnaɱ kām'ārāmānaɱ kāma-ratānaɱ kāma-sammuditānaɱ papāto viya khāyati yad idaɱ nekkhammaɱ.|| ||</p>

							<p class="in2">Sutaɱ me taɱ bhante,||<br />
							imasmiɱ Dhamma-Vinaye daharānaɱ daharānaɱ bhikkhūnaɱ nekkhamme cittaɱ pakkhandati pasīdati santi-ṭ-ṭhati vimuccati:|| ||</p>

							<p class="in2">"Etaɱ santan" ti passataɱ.|| ||</p>

							<p class="in2">Ta-y-idaɱ bhante imasmiɱ Dhamma-Vinaye bhikkhūnaɱ bahunā janena visabhāgo yad idaɱ nekkhamman'" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. "Evam etaɱ Ānanda!|| ||</p>

					<p class="f4">Evam etaɱ Ānanda!|| ||</p>

					<p class="f4">Mayham pi kho Ānanda,||<br />
					pubb'eva sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Sādhu nekkhammaɱ,||<br />
					sādhu paviveko' ti.|| ||</p>

					<p class="f4">Tassa mayhaɱ Ānanda nekkhamme cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati,||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nu kho hetu||<br />
					ko paccayo||<br />
					yena me nekkhamme cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati,||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Kāmesu kho me ādīnavo adiṭṭho,||<br />
					so ca me abahūlīkato,||<br />
					nekkhamme ānisaɱso anadhigato,||<br />
					so ca me <a id="pg440"><span class="f2 g"><b>[440]</b></span></a> anāsevito.|| ||</p>

					<p class="f4">Tasmā me nekkhamme cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					"etaɱ santan" ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Sace kho ahaɱ kāmesu ādīnavaɱ disvā taɱ bahulī-kareyyaɱ,||<br />
					nekkhamme ānisaɱsaɱ adhigamma tam āseveyyaɱ;||<br />
					ṭhānaɱ kho pan'etaɱ vijjati,||<br />
					yaɱ me nekkhamme cittaɱ||<br />
					pakkhandeyya||<br />
					pasīdeyya||<br />
					santi-ṭ-ṭheyye||<br />
					vimucceyya||<br />
					"etaɱ santan" ti passato'.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda,||<br />
					aparena samayena kāmesu ādīnavaɱ disvā taɱ bahulam akāsiɱ,||<br />
					nekkhamme ānisaɱsaɱ adhigamma tam āseviɱ.|| ||</p>

					<p class="f4">Tassa mayhaɱ Ānanda, nekkhamme cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati,||<br />
					"etaɱ santan" ti passato'.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda,||<br />
					aparena samayena vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharāmi.|| ||</p>

					<p class="f4">Tassa mayhaɱ Ānanda,||<br />
					iminā vihārena viharato kāma-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaɱ uppajjeyya yāva'd'eva ābādhāya,||<br />
					evam ev'assa me kāma-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">5. Tassa mayhaɱ Ānanda, etad ahosi:|| ||</p>

					<p class="f4">'Yan nūnāhaɱ vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja vihareyyan' ti|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda,||<br />
					avitakke cittaɱ na pakkhandati,||<br />
					nap-pasīdati,||<br />
					na santi-ṭ-ṭhati,||<br />
					na vimuccatī||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo||<br />
					yena me avitakke cittaɱ||<br />
					na pakkhandati,||<br />
					na p-pasīdati,||<br />
					na santi-ṭ-ṭhati,||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Vitikkesu kho me ādīnavo adiṭṭho,||<br />
					so ca me abahulī-kato,||<br />
					avitakke ānisaɱso anadhigato,||<br />
					so <a id="pg441"><span class="f2 g"><b>[441]</b></span></a> ca  me anāsevito.|| ||</p>

					<p class="f4">Tasmā me avitakke cittaɱ||<br />
					na pakkhandati,||<br />
					na p-pasīdati,||<br />
					na santi-ṭ-ṭhati,||<br />
					na vimuccati||<br />
					"etaɱ santan" ti passato'.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Sace kho ahaɱ vitakkesu ādīnavaɱ disvā taɱ bahulī-kareyyaɱ||<br />
					avitakke ānisaɱsaɱ adhigamma tam āseveyyaɱ,||<br />
					ṭhānaɱ kho pan'etaɱ vijjati||<br />
					yaɱ me avitakke cittaɱ||<br />
					pakkhandeyya,||<br />
					pasīdeyya,||<br />
					santi-ṭ-ṭheyya,||<br />
					vimucceyya||<br />
					"etaɱ santan" ti passato'.|| ||</p>

					<p class="f4">So kho ahaɱ Ānanda aparena samayena vitakkesu adīnavaɱ disvā taɱ bahulam akāsiɱ,||<br />
					avitakke ānisaɱsaɱ adhigamma tam āseviɱ.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda avitakke cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda,||<br />
					aparena samayena vitakka-vicārānam vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharāmi.|| ||</p>

					<p class="f4">Tassa mayhaɱ Ānanda,||<br />
					iminā vihārena viharato vitakka-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaɱ uppajjeyya yāva'd'eva ābādhāya||<br />
					evam ev'assa me vitakka-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">6. Tassa mayhaɱ Ānanda, etad ahosi:|| ||</p>

					<p class="f4">'Yan nunāhaɱ pītiyā ca virāgā||<br />
					upekkhako ca||<br />
					viharati sato ca sampajāno,||<br />
					sukhañ ca kāyena paṭisaŋvedeti,||<br />
					yaɱ taɱ ariyā āvikkhanti:||<br />
					"Upekkhako satimā sukha-vihārī" ti,||<br />
					tatiyaɱ-jhānaɱ upasampajja viharati' ti.|| ||</p>

					<p class="f4">Tassa mayhaɱ Ānanda,||<br />
					nippītike cittaɱ||<br />
					na pakkhandati,||<br />
					na p-pasīdati,||<br />
					na santi-ṭ-ṭhati,||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me nippītike cittaɱ||<br />
					na pakkhandati,||<br />
					na p-pasīdati,||<br />
					na santi-ṭ-ṭhati,||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Pītiyā kho me ādīnavo adiṭṭho,||<br />
					so ca me abhulīkato||<br />
					nippitike ānisaɱso anadhigato,||<br />
					so ca me anāsevito.|| ||</p>

					<p class="f4">Tasmā me nippītike cittaɱ||<br />
					na pakkhandati||<br />
					na p-pasīdati||<br />
					na san- <a id="pg442"><span class="f2 g"><b>[442]</b></span></a> ti-ṭ-ṭhati||<br />
					na vimuccati||<br />
					"etaɱ santin" ti passato' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda etad ahosi:|| ||</p>

					<p class="f4">'Sace kho ahaɱ pītiyā ādīnavaɱ disvā taɱ bahulī-kareyyaɱ,||<br />
					nippitike ānisaɱsaɱ adhigamma tam āseveyyaɱ;||<br />
					ṭhānaɱ kho pan'etaɱ vijjati,||<br />
					yaɱ me nippītike cittaɱ||<br />
					pakkhandeyya||<br />
					pasīdeyya,||<br />
					santi-ṭ-ṭheyya||<br />
					vimucceyya||<br />
					"etaɱ santan" ti passato'.|| ||</p>

					<p class="f4">So kho ahaɱ Ānanda,||<br />
					aparena samayena pītiyā ādīnavaɱ disvā taɱ bahulam-akāsiɱ||<br />
					nippītike ānisaɱsaɱ adhigamma tam āseviɱ.|| ||</p>

					<p class="f4">Tassa mayhaɱ Ānanda, nippītike cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda, aparena samayena||<br />
					pītiyā ca virāgā||<br />
					upekkhako ca vihareyyaṃ||<br />
					sato ca sampajāno,||<br />
					sukhañ ca kāyena paṭisaŋvedeyyaɱ,||<br />
					yaɱ taɱ ariyā āvikkhanti||<br />
					'Upekkhako satimā sukha-vihārī' ti,||<br />
					tatiyaɱ-jhānaɱ upasampajja viharāmi.|| ||</p>

					<p class="f4">Tassa mayhaɱ Ānanda,||<br />
					iminā vihārena viharato pīti-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaɱ uppajjeyya yāva'd'eva ābādhāya||<br />
					evam ev'assa me pīti-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">7. Tassa mayhaɱ Ānanda, etad ahosi:|| ||</p>

					<p class="f4">'Yan nūnāhaɱ sukhassa ca pāhānā||<br />
					dukkhassa ca pahānā||<br />
					pubb'eva somanassa-domanassānaɱ atthaŋ-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja vihareyyan' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, adukkha-m-asukhe cittaɱ||<br />
					na pakkhandati||<br />
					na p-pasīdati,||<br />
					na saniṭṭhati,||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda etad ahosi:|| ||</p>

					<p class="f4">'Ko nu kho hetu,||<br />
					ko paccayo||<br />
					yena me adukkha-m-asukhe cittaɱ||<br />
					na pakkhandati,||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Upekkhā-sukhe kho me ādīnavo adiṭṭho,||<br />
					so ca me abahulī-kato,||<br />
					adukkha-m-asukhe ānisaɱso anadhigato,||<br />
					so ca me anāsevito.|| ||</p>

					<p class="f4">Tasmā me adukkha-m-asukhe cittaɱ||<br />
					na pakkhandati,||<br />
					na p-pasīdati,||<br />
					na santi-ṭ-ṭhati,||<br />
					na vimuccati||<br />
					"etaɱ santan" ti passato'.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Sace kho ahaɱ upekkhā-sukhe ādīnavaɱ disvā <a id="pg443"><span class="f2 g"><b>[443]</b></span></a> taɱ bahulī-kareyyaɱ,||<br />
					adukkha-m-asukhe ānisaɱsaɱ adhigamma tam āseveyyaɱ,||<br />
					ṭhānaɱ kho pan'etaɱ vijjati,||<br />
					yaɱ me adukkha-m-asukhe cittaɱ||<br />
					pakkhandeyya||<br />
					pasīdeyya||<br />
					santi-ṭ-ṭheyya||<br />
					vimucceyya||<br />
					"etaɱ santan" ti passato'.|| ||</p>

					<p class="f4">So kho āhaɱ Ānanda,||<br />
					aparena samayena upekkhā-sukhe ādīnavaɱ disvā taɱ bahulam-akāsiɱ,||<br />
					adukkha-m-asukhe ānisaɱsaɱ adhigamma tam āseviɱ.|| ||</p>

					<p class="f4">Tassa mayhaɱ Ānanda adukkha-m-asukhe cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda aparena samayena||<br />
					sukhassa ca pāhānā||<br />
					dukkhassa ca pahānā||<br />
					pubb'eva somanassa-domanassānaɱ atthaŋ-gamā||<br />
					adukkha-m-asukhaɱ upekkhā||<br />
					sati-pārisuddhiɱ||<br />
					catutthaɱ-jhānaɱ upasampajja viharāmi.|| ||</p>

					<p class="f4">Tassa mayhaɱ Ānanda iminā vihārena viharato upekkhā-sahagatā saññā-manasikārā samud'ācaranti||<br />
					svāssa me hoti ābādho.|| ||</p>

					<p class="f4">Seyyathā pi Ānanda sukhino dukkhaɱ upapa-j-jeyya yāva-d-eva ābādhāya,||<br />
					evam ev'assa me upekkhā-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">8. Tassa mayhaɱ Ānanda, etad ahosi:|| ||</p>

					<p class="f4">'Yan nūnāhaɱ sabbaso rūpa-saññānaɱ samati-k-kamā||<br />
					paṭigha-saññānaɱ attaŋgamā||<br />
					nānatta-saññānaɱ amanasi-kārā||<br />
					"Ananto ākāso" ti,||<br />
					Ākāsanañ-c'āyatanaɱ upasampajja vihareyyan' ti.|| ||</p>

					<p class="f4">Tassa mayhaɱ Ānanda, Ākāsānañ-c'āyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo yena me Ākāsānañ-c'āyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Rūpesu kho me ādīnavo adiṭṭho,||<br />
					so ca me abahulī-kato,||<br />
					Ākāsānañ-c'āyatane ānisaɱso anadhigato,||<br />
					so ca me anāsevito.|| ||</p>

					<p class="f4">Tasmā me Ākāsānañ-c'āyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					"etaɱ santan" <a id="pg444"><span class="f2 g"><b>[444]</b></span></a> ti passato'.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Sace kho ahaɱ rūpesu ādīnavaɱ disvā taɱ bahulī-kareyyaɱ,||<br />
					Ākāsānañ-c'āyatane ānisaɱsaɱ adhigamma tam āseveyyaɱ,||<br />
					ṭānaɱ kho pan'etaɱ vijjati,||<br />
					yaɱ me Ākāsānañ-c'āyatane cittaɱ||<br />
					pakkhandeyya||<br />
					pasīdeyya||<br />
					santi-ṭ-ṭheyya||<br />
					vimucceyya||<br />
					"etaɱ santan" ti passato'.|| ||</p>

					<p class="f4">So kho ahaɱ Ānanda,||<br />
					aparena samayena rūpesu ādīnavaɱ disvā taɱ bahulam-akāsiɱ,||<br />
					Ākāsānañ-c'āyatane ānisaɱsaɱ adhigamma tam āseviɱ.|| ||</p>

					<p class="f4">Tassa mayhaɱ Ānanda,||<br />
					Ākāsānañ-c'āyatane cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho Ānanda,||<br />
					aparena samayena sabbaso rūpa-saññānaɱ samati-k-kamā||<br />
					paṭigha-saññānaɱ atthaŋ-gamā||<br />
					nānatta-saññānaɱ amanasi-kārā||<br />
					'Anatto ākāso' ti,||<br />
					Ākāsanañ-c'āyatanaɱ upasampajja viharāmi.|| ||</p>

					<p class="f4">Tassa mayhaɱ Ānanda,||<br />
					iminā vihārena viharato rūpasahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaɱ uppajjeyya,||<br />
					yāva'd'eva ābādhāya,||<br />
					evam ev'assa me rūpasahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">9. Tassa mayhaɱ Ānanda, etad ahosi:|| ||</p>

					<p class="f4">'Yan nūnāhaɱ sabbaso Ākāsanañ-c'āyatanaɱ samati-k-kamma||<br />
					"Anantaɱ viññāṇan" ti||<br />
					Viññāṇañ-c'āyatanaɱ upasampajja vihareyyan' ti.|| ||</p>

					<p class="f4">Tassa mayhaɱ Ānanda Viññāṇañ-c'āyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yena me Viññāṇañ-c'āyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ākāsānañ-c'āyatane kho me ādīnavo adiṭṭho,||<br />
					so ca me abahulī-kato||<br />
					Viññāṇañ-c'āyatane ānisaɱso anadhigato||<br />
					so ca me anāsevito.|| ||</p>

					<p class="f4">Tasmā me Viññāṇañ-c'āyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">Sace kho ahaɱ Ākāsānañ-c'āyatane ādīnavaɱ disvā taɱ <a id="pg445"><span class="f2 g"><b>[445]</b></span></a> bahulī-kareyyaɱ,||<br />
					Viññāṇañ-c'āyatane ānisaɱsaɱ adhigamma tam āseveyyaɱ,||<br />
					ṭhānaɱ kho pan'etaɱ vijjati,||<br />
					yaɱ me Viññāṇañ-c'āyatane cittaɱ||<br />
					pakkhandeyya||<br />
					pasīdeyya||<br />
					santi-ṭ-ṭheyya||<br />
					vimucceyya||<br />
					'etaɱ santan' ti passato.|| ||</p>

					<p class="f4">So kho ahaɱ Ānanda,||<br />
					aparena samayena Ākāsānañ-c'āyatane ādīnavaɱ disvā taɱ bahulam akāsiɱ,||<br />
					Viññāṇañ-c'āyatane ānisaɱsaɱ adhigamma tam āseviɱ.|| ||</p>

					<p class="f4">Tassa mayhaɱ Ānanda,||<br />
					Viññāṇañ-c'āyatane cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda,||<br />
					aparena samavena sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharāmi.|| ||</p>

					<p class="f4">Tassa mayhaɱ Ānanda,||<br />
					iminā vihārena viharato Ākāsanañ-c'āyatanasahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaɱ uppajjeyya yāva-d-eva ābādhāya,||<br />
					evam ev'assa me Ākāsanañ-c'āyatanasahagatā saññā-manasikārā samud'ācaranti||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">10. Tassa mayhaɱ Ānanda etad ahosi:|| ||</p>

					<p class="f4">'Yan nūnāhaɱ sabbaso Viññāṇañ-c'āyatanaɱ samati-k-kamma||<br />
					"N'atthi kiñcī" ti||<br />
					Ākiñcaññ'āyatanaɱ upasampajja vihareyyan' ti.|| ||</p>

					<p class="f4">Tassa mayhaɱ Ānanda,||<br />
					Ākiñ caññ'āyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yena me Ākiñ caññ'āyatane cittaɱ||<br />
					na pakkhandati,||<br />
					nap-pasīdati,||<br />
					na santi-ṭ-ṭhati,||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">Viññāṇañ-c'āyatanaɱ kho me ādīnavo adiṭṭho,||<br />
					so ca me abhulīkato,||<br />
					Ākiñ caññ'āyatane ānisaɱso anadhigato,||<br />
					so ca me anāsevito.|| ||</p>

					<p class="f4">Tasmā me Ākiñ caññ'āyatane cittaɱ||<br />
					na pakkhandati||<br />
					na p-pasīdati||<br />
					na saɱtiṭṭhati||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda etad ahosi:|| ||</p>

					<p class="f4">'Sace kho ahaɱ Viññāṇañ-c'āyatane ādīnavaɱ disvā naɱ bahulī-kareyyaɱ,||<br />
					Ākiñ caññ'āyatane ānisaɱsaɱ adhigamma tam āseveyyaɱ,||<br />
					ṭhānaɱ kho pan'etaɱ vijjati,||<br />
					yaɱ me Ākiñ caññā- <a id="pg446"><span class="f2 g"><b>[446]</b></span></a> yatane cittaɱ pakkhandeyya pasīdeyya santi-ṭ-ṭheyya vimucceyya||<br />
					"etaɱ santan" ti passato'.|| ||</p>

					<p class="f4">So kho ahaɱ Ānanda,||<br />
					aparena samayena Viññāṇañ-c'āyatane ādīnavaɱ disvā taɱ bahulam ākāsiɱ Ākiñ caññ'āyatane ānisaɱsaɱ adhigamma tam āseviɱ.|| ||</p>

					<p class="f4">Tassa mayhaɱ Ānanda Ākiñ caññ'āyatane cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccanti||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda aparena samayena sabbaso Viññāṇañ-c'āyatanaɱ samati-k-kamma||<br />
					'N'atthi kiñci' ti||<br />
					Ākiñcaññ'āyatanaɱ upasampajja viharāmi.|| ||</p>

					<p class="f4">Tassa mayhaɱ Ānanda,||<br />
					iminā vihārena viharato Viññāṇañ-c'āyatana sahagatā saññā-manasikārā samud'ācaranti||<br />
					svāssa me hoti ābādho.|| ||</p>

					<p class="f4">Seyyathā pi Ānanda sukhino dukkhaɱ uppajjeyya yāva-d-eva ābādhāya,||<br />
					evam ev'assa me Viññāṇañ-c'āyatanasahagatā saññā-manasikārā samud'ācaran ti||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">11. Tassa mayhaɱ Ānanda, etad ahosi:|| ||</p>

					<p class="f4">'Yan nūnāhaɱ sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja vihareyyan' ti.|| ||</p>

					<p class="f4">Tassa mayhaɱ Ānanda,||<br />
					N'eva-saññā-nāsaññāyatane cittaɱ||<br />
					na pakkhandati,||<br />
					na p-pasīdati,||<br />
					na santi-ṭ-ṭhati,||<br />
					na vimuccati,||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yena me N'eva-saññā-nāsaññāyatane cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">Ākiñ caññ'āyatane kho me ādīnavo adiṭṭho,||<br />
					so ca me abhulīkato,||<br />
					N'eva-saññā-nāsaññāyatane ānisaɱso anadhigato,||<br />
					so ca me anāsevito.|| ||</p>

					<p class="f4">Tasmā me N'eva-saññā-nāsaññāyatane cittaɱ||<br />
					na pakkhandati||<br />
					na p-pasīdati||<br />
					na saɱtiṭṭhati||<br />
					na vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Sace kho ahaɱ Ākiñ caññ'āyatane ādīnavaɱ disvā taɱ bahulī-kareyyaɱ,||<br />
					N'eva-saññā-nāsaññāyatane ānisaɱsaɱ adhigamma tam āseveyyaɱ,||<br />
					ṭhānaɱ kho pan'etaɱ vijjati,||<br />
					yaɱ me N'eva-saññā-nāsaññāyatane cittaɱ||<br />
					pakkhandeyya,||<br />
					pasīdeyya,||<br />
					santi-ṭ-ṭheyya,||<br />
					vimucceyya,||<br />
					"etaɱ santan" ti passato'.|| ||</p>

					<p class="f4"><a id="pg447"><span class="f2 g"><b>[447]</b></span></a> So kho āhaɱ Ānanda,||<br />
					aparena samayena Ākiñ caññ'āyatane ādīnavaɱ disvā taɱ bahulam akāsiɱ,||<br />
					N'evasaññānāsaññāyatane ānisaɱsaɱ adhigamma tam āseviɱ.|| ||</p>

					<p class="f4">Tassa mayhaɱ Ānanda N'eva-saññā-nāsaññāyatane cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda,||<br />
					aparena samayena sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharāmi.|| ||</p>

					<p class="f4">Tassa mayhaɱ Ānanda,||<br />
					iminā vihārena viharato Ākiñ caññ'āyatana-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaɱ uppajjeyya yāva-d-eva ābādhāya,||<br />
					evam ev'assa me Ākiñ caññ'āyatana-sahagatā saññā-manasikārā samud'ācaranti||<br />
					svāssa me hoti ābādho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">12. Tassa mayhaɱ Ānanda, etad ahosi:|| ||</p>

					<p class="f4">'Yan nūnāhaɱ sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja vihareyyan' ti.|| ||</p>

					<p class="f4">Tassa mayhaɱ Ānanda, saññā-vedayita-nirodhe cittaɱ||<br />
					na pakkhandati,||<br />
					na p-pasīdati||<br />
					na santi-ṭ-ṭhati,||<br />
					na vimuccati,||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Ko nukho hetu,||<br />
					ko paccayo,||<br />
					yena me saññā-vedayita-nirodhe cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					"etaɱ santan" ti passato'?|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'N'eva-saññā-nāsaññāyatane kho me ādīnavo adiṭṭho,||<br />
					so ca me abhulīkato,||<br />
					saññā-vedayita-nirodhe ānisaɱso anadhigato||<br />
					so ca me anāsevito;||<br />
					tasmā me saññā-vedayita-nirodhe cittaɱ||<br />
					na pakkhandati||<br />
					na p-pasīdati||<br />
					na santi-ṭ-ṭhati||<br />
					na vimuccati||<br />
					'etaɱ santin' ti passato.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda, etad ahosi:|| ||</p>

					<p class="f4">'Sace kho ahaɱ N'eva-saññā-nāsaññāyatane ādīnavaɱ disvā taɱ bahulī-kareyyaɱ,||<br />
					saññā-vedayita-nirodhe ānisaɱsaɱ adhigamma tam āseveyyaɱ;||<br />
					ṭhānaɱ kho pan'etaɱ vijjati,||<br />
					yaɱ me saññā-vedayita-nirodhe cittaɱ||<br />
					pakkhandeyyaɱ||<br />
					pasīdeyya,||<br />
					santi-ṭ-ṭheyya,||<br />
					vimucceyya||<br />
					"etaɱ santan" ti passato'.|| ||</p>

					<p class="f4">So kho ahaɱ Ānanda,||<br />
					aparena samayena N'eva-saññā-nāsaññāyatane ādīnavaɱ disvā taɱ bahulam akā- <a id="pg448"><span class="f2 g"><b>[448]</b></span></a> siɱ,||<br />
					saññā-vedayita-nirodhe ānisaɱsaɱ adhigimma tam āseviɱ.|| ||</p>

					<p class="ctr c">&#9632;</p>

					<p class="f4">Tassa mayhaɱ Ānanda,||<br />
					saññā-vedayita-nirodhe cittaɱ||<br />
					pakkhandati||<br />
					pasīdati||<br />
					santi-ṭ-ṭhati||<br />
					vimuccati||<br />
					'etaɱ santan' ti passato.|| ||</p>

					<p class="ctr c">&#9632;</p>

					<p class="f4">So kho ahaɱ Ānanda aparena samayena sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharāmi,||<br />
					paññāya ca me disvā āsavā parikkhayaɱ agamaɱsu.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Yāva kīvañ c'āhaɱ Ānanda imā nava anupubba-vihāra-samāpattiyo na evaɱ anuloma-paṭilomaɱ samāpajjim pi,||<br />
					vuṭṭhahim pi||<br />
					n'eva tāvāhaɱ Ānanda sa-devake loke sa-Mārake sa-brahmake sa-s-samaṇa-brāhmaṇiyā pajāya sa-deva-manussāya anuttaraɱ sammā-sambodhiɱ abhisambuddho paccaññāsiɱ.|| ||</p>

					<p class="f4">Yato ca kho ahaɱ Ānanda,||<br />
					imā nava anupubba-vihāra-samāptiyo evaɱ anuloma-paṭilomaɱ samāpajjim pi||<br />
					vuṭṭhahim pi,||<br />
					ath'āhaɱ Ānanda,||<br />
					sa-devake loke sa-Mārake sa-brahmake sa-s-samaṇa-brāhmaṇiyā pajāya sa-deva-manussāya anuttaraɱ sammā-sambodhiɱ abhisambuddho paccaññāsiɱ.|| ||</p>

					<p class="f4">'Ñāṇañ ca pana me dassanaɱ udapādi,||<br />
					"Akuppā me ceto-vimutti||<br />
					ayam antimā jāti,||<br />
					n'atthi dāni puna-b-bhavo' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>