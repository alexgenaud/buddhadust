<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 72. The Four settings-up of Mind should be used to eliminate the five sorts of mental bondage." />
<title>AN 9 72: Vinibandha Sati-Paṭṭhāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					IX. Navaka Nipāta<br />
					VII. Sati-paṭṭhāna Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p72">Sutta 72</a></h4>

					<h1>Vinibandha Sati-Paṭṭhāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg461"><span class="f2 g"><b>[461]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.072.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Sāvatthi nidānaṃ|| ||</p>

					<p class="f4">"Pañc'ime bhikkhave cetaso vinibandhā.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu kāmesu avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu kāmesu avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ paṭhamo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhu kāye avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu kāye avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ dutiyo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhu rūpe avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu rūpesu avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya, ayaṃ tatiyo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhu yāva-datthaṃ udarāvadehakaṃ bhuñjitvā seyya-sukhaṃ phassa-sukhaṃ middha-sukhaṃ anuyutto viharati avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu yāva-datthaṃ udarāvadehakaṃ bhuñjitvā seyya-sukhaṃ phassa-sukhaṃ middha-sukhaṃ anuyutto viharati,||<br />
					avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaṃ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ catuttho cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhu aññataraṃ deva-nikāyaṃ paṇidhāya Brahma-cariyaṃ carati,||<br />
					imin-ā-haṃ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā'ti.|| ||</p>

					<p class="f4">Yo so bhikkhave bhikkhu aññataraṃ deva-nikāyaṃ paṇidhāya Brahma-cariyaṃ carati imin-ā-haṃ sīlena vā vatena vā tapena vā brahma-cariyena vā devo vā bhavismi deva-ñ-ñataro vāti,||<br />
					tassa cittaṃ na namati ātappāya anuyogāya, sāta-c-cāya padhānāya.|| ||</p>

					<p class="f4">Yassa cittaṃ na namati ātappāya anuyogāya sāta-c-cāya padhānāya,||<br />
					ayaṃ pañcamo cetaso vinibandho.|| ||</p>

					<p class="f4">Ime kho bhikkhave, pañca cetaso vinibandhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaṃ kho bhikkhave pañcannaṃ cetaso vinibandhanaṃ pahānāya||<br />
					cattāro sati-paṭṭhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Vedanāsu vedan'ānupassi viharati ātāpī sampajāno satimā vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Dhammesu Dhamm'ānupassi viharati ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Imesaṃ kho bhikkhave pañcannaṃ vinibandhanaṃ pahānāya ime cattāro sati-paṭṭhānā bhāvetabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
