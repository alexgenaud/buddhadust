<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Nines, Sutta 4. Four things which must be brought to perfection, and five advantages of hearing Dhamma." />
<title>AN 9 4: Nandaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					I. Sambodha Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p4">Sutta 4</a></h4>

					<h1>Nandaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg358"><span class="f2 g"><b>[358]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.004.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.004.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Nandako upaṭṭhāna-sālāyaɱ bhikkhū dhammiyā kathāya sandesseti sam-ā-dapeti samuttejeti sampahaɱseti.|| ||</p>

					<p class="ctr c">&#9632;</p>

					<p class="f4">2. Atha kho Bhagavā sāyaṇha-samayaɱ paṭisallānā vuṭṭhito yen'upaṭṭhāna-sālā ten'upasankami.|| ||</p>

					<p class="f4">Upasaŋkamitvā bahi dvāra-koṭṭhake aṭṭhāsi kathā-pariyosānaɱ āgamayamāno.|| ||</p>

					<p class="f4">Atha kho Bhagavā kathā-pariyosānaɱ viditvā <a id="pg359"><span class="f2 g"><b>[359]</b></span></a> ukkāsitvā aggalaɱ ākoṭesi.|| ||</p>

					<p class="f4">Vivariɱsu kho te bhikkhu Bhagavato dvāraɱ.|| ||</p>

					<p class="f4">Atha kho Bhagavā upaṭṭhāna-sālaɱ pāvisi.|| ||</p>

					<p class="f4">Pavisitvā paññatte āsane nisīdi.|| ||</p>

					<p class="f4">Nisajja kho Bhagavā āyasmantaɱ Nandakaɱ etad avoca:|| ||</p>

					<p class="f4">"Dīgho kho tyāyaɱ Nandaka dhamma-pariyāyo bhikkunaɱ paṭihāsi,||<br />
					api ca me piṭṭhi āgilāyati bahi dvāra-koṭṭhake ṭhitassa kathā-pariyosānaɱ āgamayamānassā" ti.|| ||</p>

					<p class="ctr c">&#9632;</p>

					<p class="f4">3. Evaɱ vutte āyasmā Nandako sārajjamānarūpo||<br />
					Bhagavantaɱ etad avoca:|| ||</p>

					<p class="f4">"Na kho mayahaɱ bhante jānāma||<br />
					'Bhagavā bahi dvāra-koṭṭhake ṭhito' ti.|| ||</p>

					<p class="f4">Sace hi mayaɱ bhante jāneyyāma||<br />
					'Bhagavā bahi dvāra-koṭṭhake ṭhito' ti||<br />
					ettakam pi no na p-paṭibhāseyyā" ti.|| ||</p>

					<p class="f4">Atha kho Bhagavā āyasmantaɱ Nandakaɱ sārajjamānarūpaɱ viditvā āyasmantaɱ Nandakaɱ etad avoca:|| ||</p>

					<p class="f4">"Sādhū sādhū Nandaka,||<br />
					etaɱ kho Nandaka,||<br />
					tumhākaɱ paṭirūpaɱ kula-puttānaɱ saddhāya agārasmā anagāriyaɱ pabba-jitānaɱ,||<br />
					yaɱ tumhe dhammiyā kathāya sannisīdeyyātha;||<br />
					sanni-patitānaɱ vo Nandaka dvayaɱ karaṇīyaɱ:|| ||</p>

					<p class="f4">Dhammī vā kathā,||<br />
					ariyo vā tuṇhīhāvo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Saddho ca Nandaka bhikkhu hoti no ca sīlavā,||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kintāhaɱ saddho ca <a id="pg360"><span class="f2 g"><b>[360]</b></span></a> assaɱ sīlavā cā' ti?|| ||</p>

					<p class="f4">Yato ca kho Nandaka,||<br />
					bhikkhu saddo ca hoti sīlavā ca,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					no ca lābhī ajjhattaɱ ceto-samathassa.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kiɱ tāhaɱ saddo ca assaɱ sīlavā ca lābhī ca ajjhattaɱ ceto-samathassā' ti?|| ||</p>

					<p class="f4">Yato ca kho Nandaka bhikkhu saddo ca hoti sīlavā ca,||<br />
					lābhī ca ajjhattaɱ ceto-samathassa,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					lābhī ca ajjhattaɱ ceto-samathassa||<br />
					na lābhī adhipañña-dhamma-vipassanāya.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Seyyathā pi Nandaka pāṇako catuppādako,||<br />
					tass assa eko pādo omako lāmako,||<br />
					evaɱ so ten'aŋgena aparipūro assa,||<br />
					evam eva kho Nandaka bhikkhu saddho ca hoti sīlavā ca lābhī ca ajjhattaɱ ceto-samathassa||<br />
					na lābhī adhipaññādhamma-vipassanāya,||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ;|| ||</p>

					<p class="f4">'Kinnāhaɱ saddho ca assaɱ sīlavā ca lābhī ca ajjhattaɱ ceto-samathassa,||<br />
					lābhī ca adhipaññādhamma-vipassanāyā' ti?|| ||</p>

					<p class="f4">Yato ca kho Nandaka,||<br />
					bhikkhu saddho ca hoti sīlavā ca lābhī ca ajjhattaɱ ceto-samathassa lābhī ca adhipaññādhamma-vipassanāya,||<br />
					evaɱ so ten'aŋgena paripūro hotī" ti.|| ||</p>

					<p class="f4">Idam avoca Bhagavā, idaɱ vatvāna Sugato uṭṭhāy āsanā vihāraɱ pāvisi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Atha kho āyasmā Nandako acira-pakkantassa Bhagavato bhikkhu āmantesi:|| ||</p>

					<p class="f4">"Idān'āvuso Bhagavā catūhi padehi kevala-paripuṇṇaɱ parisuddhaɱ Brahma-cariyaɱ pakā- <a id="pg361"><span class="f2 g"><b>[361]</b></span></a> setvā uṭṭhāy āsanā vihāraɱ paviṭṭho:|| ||</p>

					<p class="f4">'Saddho ca Nandaka bhikkhu hoti no ca sīlavā,||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">"Kintāhaɱ saddho ca assaɱ sīlavā cā" ti?|| ||</p>

					<p class="f4">Yato ca kho Nandaka,||<br />
					bhikkhu saddo ca hoti sīlavā ca,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					no ca lābhī ajjhattaɱ ceto-samathassa.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">"Kiɱ tāhaɱ saddo ca assaɱ sīlavā ca lābhī ca ajjhattaɱ ceto-samathassā" ti?|| ||</p>

					<p class="f4">Yato ca kho Nandaka bhikkhu saddo ca hoti sīlavā ca,||<br />
					lābhī ca ajjhattaɱ ceto-samathassa,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					lābhī ca ajjhattaɱ ceto-samathassa||<br />
					na lābhī adhipañña-dhamma-vipassanāya.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Seyyathā pi Nandaka pāṇako catuppādako,||<br />
					tass assa eko pādo omako lāmako,||<br />
					evaɱ so ten'aŋgena aparipūro assa,||<br />
					evam eva kho Nandaka bhikkhu saddho ca hoti sīlavā ca lābhī ca ajjhattaɱ ceto-samathassa||<br />
					na lābhī adhipaññādhamma-vipassanāya,||<br />
					evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ;|| ||</p>

					<p class="f4">"Kinnāhaɱ saddho ca assaɱ sīlavā ca lābhī ca ajjhattaɱ ceto-samathassa,||<br />
					lābhī ca adhipaññādhamma-vipassanāyā" ti?|| ||</p>

					<p class="f4">Yato ca kho Nandaka,||<br />
					bhikkhu saddho ca hoti sīlavā ca lābhī ca ajjhattaɱ ceto-samathassa lābhī ca adhipaññādhamma-vipassanāya,||<br />
					evaɱ so ten'aŋgena paripūro hotī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'ime āvuso ānisaɱsā kālena Dhamma-savaṇe,||<br />
					kālena dhamma-sākacchāya.|| ||</p>

					<p class="f4">Katame pañca?|| ||</p>

					<p class="f4">5. Idh'āvuso, bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Tathā tathāssa Satthā'va piyo ca hoti manāpo ca garu ca bhāvanīyo ca.|| ||</p>

					<p class="f4">Ayaɱ āvuso, paṭhamo ānisaɱso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">6. Puna ca paraɱ āvuso,||<br />
					bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Tathā tathā so tasmiɱ dhamme attha-paṭisaɱvedī ca hoti dhamma-paṭisaɱvedī ca.|| ||</p>

					<p class="f4">Ayaɱ āvuso dutiyo ānisaɱso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">7. Puna ca paraɱ āvuso,||<br />
					bhikkhu bhikkhunaɱ dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaɱ dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ brah- <a id="pg362"><span class="f2 g"><b>[362]</b></span></a> macariyaɱ pakāseti.|| ||</p>

					<p class="f4">Tathā tathā so tasmiɱ dhamme gambhīraɱ attha-padaɱ paññāya paṭivijjha passati.|| ||</p>

					<p class="f4">Ayaɱ āvuso tatiyo ānisaɱso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">8. Puna ca paraɱ āvuso,||<br />
					bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Tathā tathā naɱ sabrahma-cārī uttariɱ sambhāventi.|| ||</p>

					<p class="f4">"Addhā ayam āyasmā patto vā pacchati vā" ti.|| ||</p>

					<p class="f4">Ayaɱ āvuso, catuttho ānisaɱso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">9. Puna ca paraɱ āvuso,||<br />
					bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaɱ dhammaɱ deseti ādi-kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Tattha tattha ye te bhikkhu sekhā appattamānasā anuttaraɱ yoga-k-khemaɱ patthayamānā viharanti,||<br />
					te taɱ dhammaɱ sutvā viriyaɱ ārabhanti appattassa pattiyā,||<br />
					anadhi-gatassa adhigamāya asacchi-katassa sacchi-kiriyāya.|| ||</p>

					<p class="f4">Ye pana tattha bhikkhu arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma-d-aññā-vimuttā,||<br />
					te taɱ dhammaɱ sutvā diṭṭhadham- <a id="pg363"><span class="f2 g"><b>[363]</b></span></a> masukha-vihāraɱ yeva anuyuttā viharanti.|| ||</p>

					<p class="f4">Ayaɱ āvuso, pañcamo ānisaɱso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">Ime kho āvuso, pañca ānisaɱsā kālena Dhamma-savaṇe,||<br />
					kālena dhamma-sākacchāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>