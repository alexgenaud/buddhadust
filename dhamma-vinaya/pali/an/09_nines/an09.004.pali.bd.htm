<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṇguttara Nikāya, Book of the Nines, Sutta 4. Four things which must be brought to perfection, and five advantages of hearing Dhamma." />
<title>AN 9 4: Nandaka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					IX. Navaka Nipāta<br />
					I. Sambodha Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p4">Sutta 4</a></h4>

					<h1>Nandaka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg358"><span class="f2 g"><b>[358]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.004.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.004.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Nandako upaṭṭhāna-sālāyaṃ bhikkhū dhammiyā kathāya sandesseti sam-ā-dapeti samuttejeti sampahaṃseti.|| ||</p>

					<p class="ctr c">&#9632;</p>

					<p class="f4">2. Atha kho Bhagavā sāyaṇha-samayaṃ paṭisallānā vuṭṭhito yen'upaṭṭhāna-sālā ten'upasaṇkami.|| ||</p>

					<p class="f4">Upasaṇkamitvā bahi dvāra-koṭṭhake aṭṭhāsi kathā-pariyosānaṃ āgamayamāno.|| ||</p>

					<p class="f4">Atha kho Bhagavā kathā-pariyosānaṃ viditvā <a id="pg359"><span class="f2 g"><b>[359]</b></span></a> ukkāsitvā aggalaṃ ākoṭesi.|| ||</p>

					<p class="f4">Vivariṃsu kho te bhikkhu Bhagavato dvāraṃ.|| ||</p>

					<p class="f4">Atha kho Bhagavā upaṭṭhāna-sālaṃ pāvisi.|| ||</p>

					<p class="f4">Pavisitvā paññatte āsane nisīdi.|| ||</p>

					<p class="f4">Nisajja kho Bhagavā āyasmantaṃ Nandakaṃ etad avoca:|| ||</p>

					<p class="f4">"Dīgho kho tyāyaṃ Nandaka dhamma-pariyāyo bhikkunaṃ paṭihāsi,||<br />
					api ca me piṭṭhi āgilāyati bahi dvāra-koṭṭhake ṭhitassa kathā-pariyosānaṃ āgamayamānassā" ti.|| ||</p>

					<p class="ctr c">&#9632;</p>

					<p class="f4">3. Evaṃ vutte āyasmā Nandako sārajjamānarūpo||<br />
					Bhagavantaṃ etad avoca:|| ||</p>

					<p class="f4">"Na kho mayahaṃ bhante jānāma||<br />
					'Bhagavā bahi dvāra-koṭṭhake ṭhito' ti.|| ||</p>

					<p class="f4">Sace hi mayaṃ bhante jāneyyāma||<br />
					'Bhagavā bahi dvāra-koṭṭhake ṭhito' ti||<br />
					ettakam pi no na p-paṭibhāseyyā" ti.|| ||</p>

					<p class="f4">Atha kho Bhagavā āyasmantaṃ Nandakaṃ sārajjamānarūpaṃ viditvā āyasmantaṃ Nandakaṃ etad avoca:|| ||</p>

					<p class="f4">"Sādhū sādhū Nandaka,||<br />
					etaṃ kho Nandaka,||<br />
					tumhākaṃ paṭirūpaṃ kula-puttānaṃ saddhāya agārasmā anagāriyaṃ pabba-jitānaṃ,||<br />
					yaṃ tumhe dhammiyā kathāya sannisīdeyyātha;||<br />
					sanni-patitānaṃ vo Nandaka dvayaṃ karaṇīyaṃ:|| ||</p>

					<p class="f4">Dhammī vā kathā,||<br />
					ariyo vā tuṇhīhāvo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Saddho ca Nandaka bhikkhu hoti no ca sīlavā,||<br />
					evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kintāhaṃ saddho ca <a id="pg360"><span class="f2 g"><b>[360]</b></span></a> assaṃ sīlavā cā' ti?|| ||</p>

					<p class="f4">Yato ca kho Nandaka,||<br />
					bhikkhu saddo ca hoti sīlavā ca,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					no ca lābhī ajjhattaṃ ceto-samathassa.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kiṃ tāhaṃ saddo ca assaṃ sīlavā ca lābhī ca ajjhattaṃ ceto-samathassā' ti?|| ||</p>

					<p class="f4">Yato ca kho Nandaka bhikkhu saddo ca hoti sīlavā ca,||<br />
					lābhī ca ajjhattaṃ ceto-samathassa,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					lābhī ca ajjhattaṃ ceto-samathassa||<br />
					na lābhī adhipañña-dhamma-vipassanāya.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Seyyathā pi Nandaka pāṇako catuppādako,||<br />
					tass assa eko pādo omako lāmako,||<br />
					evaṃ so ten'aṇgena aparipūro assa,||<br />
					evam eva kho Nandaka bhikkhu saddho ca hoti sīlavā ca lābhī ca ajjhattaṃ ceto-samathassa||<br />
					na lābhī adhipaññādhamma-vipassanāya,||<br />
					evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ;|| ||</p>

					<p class="f4">'Kinn-ā-haṃ saddho ca assaṃ sīlavā ca lābhī ca ajjhattaṃ ceto-samathassa,||<br />
					lābhī ca adhipaññādhamma-vipassanāyā' ti?|| ||</p>

					<p class="f4">Yato ca kho Nandaka,||<br />
					bhikkhu saddho ca hoti sīlavā ca lābhī ca ajjhattaṃ ceto-samathassa lābhī ca adhipaññādhamma-vipassanāya,||<br />
					evaṃ so ten'aṇgena paripūro hotī" ti.|| ||</p>

					<p class="f4">Idam avoca Bhagavā, idaṃ vatvāna Sugato uṭṭhāy āsanā vihāraṃ pāvisi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Atha kho āyasmā Nandako acira-pakkantassa Bhagavato bhikkhu āmantesi:|| ||</p>

					<p class="f4">"Idān'āvuso Bhagavā catūhi padehi kevala-paripuṇṇaṃ parisuddhaṃ Brahma-cariyaṃ pakā- <a id="pg361"><span class="f2 g"><b>[361]</b></span></a> setvā uṭṭhāy āsanā vihāraṃ paviṭṭho:|| ||</p>

					<p class="f4">'Saddho ca Nandaka bhikkhu hoti no ca sīlavā,||<br />
					evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">"Kintāhaṃ saddho ca assaṃ sīlavā cā" ti?|| ||</p>

					<p class="f4">Yato ca kho Nandaka,||<br />
					bhikkhu saddo ca hoti sīlavā ca,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					no ca lābhī ajjhattaṃ ceto-samathassa.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">"Kiṃ tāhaṃ saddo ca assaṃ sīlavā ca lābhī ca ajjhattaṃ ceto-samathassā" ti?|| ||</p>

					<p class="f4">Yato ca kho Nandaka bhikkhu saddo ca hoti sīlavā ca,||<br />
					lābhī ca ajjhattaṃ ceto-samathassa,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">Saddho ca Nandaka bhikkhu hoti sīlavā ca,||<br />
					lābhī ca ajjhattaṃ ceto-samathassa||<br />
					na lābhī adhipañña-dhamma-vipassanāya.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Seyyathā pi Nandaka pāṇako catuppādako,||<br />
					tass assa eko pādo omako lāmako,||<br />
					evaṃ so ten'aṇgena aparipūro assa,||<br />
					evam eva kho Nandaka bhikkhu saddho ca hoti sīlavā ca lābhī ca ajjhattaṃ ceto-samathassa||<br />
					na lābhī adhipaññādhamma-vipassanāya,||<br />
					evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ;|| ||</p>

					<p class="f4">"Kinn-ā-haṃ saddho ca assaṃ sīlavā ca lābhī ca ajjhattaṃ ceto-samathassa,||<br />
					lābhī ca adhipaññādhamma-vipassanāyā" ti?|| ||</p>

					<p class="f4">Yato ca kho Nandaka,||<br />
					bhikkhu saddho ca hoti sīlavā ca lābhī ca ajjhattaṃ ceto-samathassa lābhī ca adhipaññādhamma-vipassanāya,||<br />
					evaṃ so ten'aṇgena paripūro hotī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'ime āvuso ānisaṃsā kālena Dhamma-savaṇe,||<br />
					kālena dhamma-sākacchāya.|| ||</p>

					<p class="f4">Katame pañca?|| ||</p>

					<p class="f4">5. Idh'āvuso, bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Tathā tathāssa Satthā'va piyo ca hoti manāpo ca garu ca bhāvanīyo ca.|| ||</p>

					<p class="f4">Ayaṃ āvuso, paṭhamo ānisaṃso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">6. Puna ca paraṃ āvuso,||<br />
					bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Tathā tathā so tasmiṃ dhamme attha-paṭisaṃvedī ca hoti dhamma-paṭisaṃvedī ca.|| ||</p>

					<p class="f4">Ayaṃ āvuso dutiyo ānisaṃso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">7. Puna ca paraṃ āvuso,||<br />
					bhikkhu bhikkhunaṃ dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaṃ dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ brah- <a id="pg362"><span class="f2 g"><b>[362]</b></span></a> macariyaṃ pakāseti.|| ||</p>

					<p class="f4">Tathā tathā so tasmiṃ dhamme gambhīraṃ attha-padaṃ paññāya paṭivijjha passati.|| ||</p>

					<p class="f4">Ayaṃ āvuso tatiyo ānisaṃso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">8. Puna ca paraṃ āvuso,||<br />
					bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Tathā tathā naṃ sabrahma-cārī uttariṃ sambhāventi.|| ||</p>

					<p class="f4">"Addhā ayam āyasmā patto vā pacchati vā" ti.|| ||</p>

					<p class="f4">Ayaṃ āvuso, catuttho ānisaṃso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">9. Puna ca paraṃ āvuso,||<br />
					bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Yathā yathā āvuso,||<br />
					bhikkhu bhikkhunaṃ dhammaṃ deseti ādi-kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Tattha tattha ye te bhikkhu sekhā appattamānasā anuttaraṃ yoga-k-khemaṃ patthayamānā viharanti,||<br />
					te taṃ dhammaṃ sutvā viriyaṃ ārabhanti appattassa pattiyā,||<br />
					anadhigatassa adhigamāya asacchi-katassa sacchi-kiriyāya.|| ||</p>

					<p class="f4">Ye pana tattha bhikkhu Arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saṃyojanā samma-d-aññā-vimuttā,||<br />
					te taṃ dhammaṃ sutvā diṭṭhadham- <a id="pg363"><span class="f2 g"><b>[363]</b></span></a> masukha-vihāraṃ yeva anuyuttā viharanti.|| ||</p>

					<p class="f4">Ayaṃ āvuso, pañcamo ānisaṃso kālena Dhamma-savaṇe,||<br />
					kālena dhamma-sākacchāya.|| ||</p>

					<p class="ctr c">&#9632;</p>

					<p class="f4">Ime kho āvuso, pañca ānisaṃsā kālena Dhamma-savaṇe,||<br />
					kālena dhamma-sākacchāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>