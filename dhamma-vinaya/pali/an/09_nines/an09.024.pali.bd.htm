<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 24. Nine ways in which beings tend to find rebirth stated in terms of body and consciousness." />
<title>AN 9 24: Satt'Āvāsa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Navaka Nipāta<br />
					III. Satt'Āvāsa Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p24">Sutta 24</a></h4>

					<h1>Satt'Āvāsa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg401"><span class="f2 g"><b>[401]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.024.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.024.than.ati.htm#p1">than</a>]</span> Evaṃ me sutaṃ ekaṃ samayaṃ Bhagavā Sāvātthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Nava bhikkhave, taṇhā mūlake dhamme desessāmi.|| ||</p>

					<p class="f4">Taṃ suṇātha, sādhukaṃ manasi-karotha, bhāsissāmī" ti.|| ||</p>

					<p class="f4">Evaṃ bhante ti kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Nava ime bhikkhave, satt'āvāsā.|| ||</p>

					<p class="f4">Katame nava?|| ||</p>

					<p class="f4">2. Santi, bhikkhave, sattā nānatta-kāyā nānatta saññino,||<br />
					seyyathā pi manussā ekacce ca devā ekacce ca vinipātikā.|| ||</p>

					<p class="f4">Ayaṃ paṭhamo satt'āvāso.|| ||</p>

					<p class="ctr c">&#9632;</p>

					<p class="f4">3. Santi, bhikkhave, sattā nānatta-kāyā ekattasaññino||<br />
					seyyathā pi devā Brahma-kāyikā paṭhamāhi nibbattā.|| ||</p>

					<p class="f4">Ayaṃ dutiyo satt'āvāso.|| ||</p>

					<p class="ctr c">&#9632;</p>

					<p class="f4">4. Santi, bhikkhave, sattā ekattakāyā nānatta-saññino||<br />
					seyyathā pi devā Ābhāssarā.|| ||</p>

					<p class="f4">Ayaṃ tatiyo satt'āvāso.|| ||</p>

					<p class="ctr c">&#9632;</p>

					<p class="f4">5. Santi, bhikkhave, sattā ekattakāyā ekattasaññino||<br />
					seyyathā pi devā Subhakiṇṇā.|| ||</p>

					<p class="f4">Ayaṃ catuttho satt'āvāso.|| ||</p>

					<p class="ctr c">&#9632;</p>

					<p class="f4">6. Santi, bhikkhave, sattā asaññino appaṭisaṃvedino,||<br />
					seyyathā pi devā Asaññasattā.|| ||</p>

					<p class="f4">Ayaṃ pañcamo satt'āvāso.|| ||</p>

					<p class="ctr c">&#9632;</p>

					<p class="f4">7. Santi, bhikkhave, sattā sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā||<br />
					nānatta-saññānaṃ amanasikārā||<br />
					'anatto ākāso' ti||<br />
					Ākāsānañ-c'āyatanūpagā.|| ||</p>

					<p class="f4">Ayaṃ chaṭṭho satt'āvāso.|| ||</p>

					<p class="ctr c">&#9632;</p>

					<p class="f4">8. Santi, bhikkhave, sattā sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanūpagā.|| ||</p>

					<p class="f4">Ayaṃ sattamo satt'āvāso.|| ||</p>

					<p class="ctr c">&#9632;</p>

					<p class="f4">9. Santi, bhikkhave, sattā sabbaso Viññāṇañ-c'āyatanaṃ samatikkamma||<br />
					'n'atthi kiñci' ti||<br />
					Ākiñ caññ'āyatanūpagā.|| ||</p>

					<p class="f4">Ayaṃ aṭṭhamo satt'āvāso.|| ||</p>

					<p class="ctr c">&#9632;</p>

					<p class="f4">10. Santi, bhikkhave, sattā sabbaso Ākiñcaññ'āyatanaṃ samatikkamma||<br />
					N'eva-saññā-nāsaññāyatanūpagā.|| ||</p>

					<p class="f4">Ayaṃ navamo satt'āvāso.|| ||</p>

					<p class="f4">Ime kho bhikkhave nava satt'āvāsā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>