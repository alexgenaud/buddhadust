<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 19. Devas report to the Buddha on the sad results of nine flaws in their attitude towards homeless wanderers and the happy results when these flaws were eliminated." />
<title>AN 9 19: Devatā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					II. Sīhanāda Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p19">Sutta 19</a></h4>

					<h1>Devatā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg390"><span class="f2 g"><b>[390]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.019.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.019.upal.mnl.htm#p1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvātthiyaɱ viharati Jetavane Anāthapiṇḍikassa ārāme,||<br />
					tatra kho Bhagavā bhikkhu āmantesi.|| ||</p>

					<p class="f4">"Imañ ca Bhikkhave, rattiɱ sambahulā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yen'āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho bhikkhave,||<br />
					tā devatā maɱ etad avocuɱ:|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ Bhante, paccu-ṭ-ṭhimha,||<br />
					no ca kho abhivādimha.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4"><a id="pg391"><span class="f2 g"><b>[391]</b></span></a> 2. Aparā pi maɱ bhikkhave,||<br />
					sambahulā devatā upasankamitvā etad avocuɱ:|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante paccu-ṭ-ṭhimha,||<br />
					abhivādimha||<br />
					no ca kho āsanaɱ adamha.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4">3. Aparā pi maɱ bhikkhave,<br />
					sambahulā devatā upasankamitvā etad avocuɱ:|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante paccu-ṭ-ṭhimha,||<br />
					abhivādimha||<br />
					āsanañ ca adamha||<br />
					no ca kho yathā-satti yathā-balaɱ saɱvibhajimha.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4">4. Aparā pi maɱ bhikkhave,<br />
					sambahulā devatā upasankamitvā etad avocuɱ:|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante paccu-ṭ-ṭhimha,||<br />
					abhivādimha||<br />
					āsanañ ca adamha||<br />
					<a id="pg392"><span class="f2 g"><b>[392]</b></span></a> yathā-satti yathā-balaɱ saɱvibhajimha,||<br />
					no ca kho upanisīdmiha Dhamma-savaṇāya.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4">5. Aparā pi maɱ bhikkhave,<br />
					sambahulā devatā upasankamitvā etad avocuɱ|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante paccu-ṭ-ṭhimha,||<br />
					abhivādimha||<br />
					āsanañ ca adamha||<br />
					yathā-satti yathā-balaɱ saɱvibhajimha,||<br />
					upanisīdmha Dhamma-savaṇāya||<br />
					no ca kho ohita-sotā dhammaɱ suṇimha.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4">6. Aparā pi maɱ bhikkhave,<br />
					sambahulā devatā upasankamitvā etad avocuɱ|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante paccu-ṭ-ṭhimha,||<br />
					abhivādimha||<br />
					āsanañ ca adamha||<br />
					yathā-satti yathā-balaɱ saɱvibhajimha,||<br />
					upanisīdmha Dhamma-savaṇāya||<br />
					ohita-sotā dhammaɱ suṇimha,||<br />
					no ca kho sutvā dhammaɱ dhārayimha.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4">7. Aparā pi maɱ bhikkhave,<br />
					sambahulā devatā upasankamitvā etad avocuɱ|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante paccu-ṭ-ṭhimha,||<br />
					abhivādimha||<br />
					āsanañ ca adamha||<br />
					yathā-satti yathā-balaɱ saɱvibhajimha,||<br />
					upanisīdmha Dhamma-savaṇāya||<br />
					ohita-sotā dhammaɱ suṇimha,||<br />
					sutvā dhammaɱ dhārayimha||<br />
					no ca kho dhatānaɱ dhammānaɱ atthaɱ upapari-k-khimha.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4">8. Aparā pi maɱ bhikkhave,<br />
					sambahulā devatā upasankamitvā etad avocuɱ|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante paccu-ṭ-ṭhimha,||<br />
					abhivādimha,||<br />
					āsanañ ca adamha,||<br />
					yathā-satti yathā-balaɱ saɱvibhajimha,||<br />
					upanisīdmha Dhamma-savaṇāya||<br />
					ohita-sotā dhammaɱ suṇimha,||<br />
					sutvā dhammaɱ dhārayimha,||<br />
					dhatānaɱ dhammānaɱ atthaɱ upapari-k-khimha,||<br />
					no ca kho attham aññāya dhammam aññāya Dhamm-ā-nu-Dhammaɱ paṭipajjimha.|| ||</p>

					<p class="f4">Tā mayaɱ bhante,||<br />
					aparipuṇṇa-kammantā vippaṭi-sāriniyo pacch-ā-nutāpiniyo hīnaɱ kāyaɱ upapannā' ti.|| ||</p>

					<p class="ctr c">&#9632;</p>

					<p class="f4">9. Aparā pi maɱ bhikkhave,||<br />
					sambihulā devatā upasankamitvā etad avocuɱ:|| ||</p>

					<p class="f4">'Upasaŋkamiɱsu no bhante,||<br />
					pubbe manussa-bhūtānaɱ pabba-jitā agārāni,||<br />
					tā mayaɱ bhante, paccu-ṭ-ṭhimha,||<br />
					abhivādimha,||<br />
					āsanaɱ adamha,||<br />
					yathā-satti yathā-balaɱ saɱvibhajimha,||<br />
					upanisīdimha Dhamma-savaṇāya,||<br />
					ohita-sotā ca dhammaɱ suṇimha,||<br />
					sutvā ca dhammaɱ dhārayimha,||<br />
					dhatānañ ca dhammānaɱ atthaɱ upapari-k-khimha,||<br />
					attham aññāya dhammam aññāya Dhamm-ā-nu-Dhammaɱ paṭipajjimha.|| ||</p>

					<p class="f4">Tā mayaɱ bhante,||<br />
					paripuṇṇakammāntā avippaṭi-sāriniyo apacch-ā-nutāpiniyo paṇītaɱ kāyaɱ upapannā' ti.|| ||</p>

					<p class="f4">Etāni bhikkhave,||<br />
					rukkha-mūlāni etani suññ-ā-gārāni jhāyatha bhikkhave,||<br />
					mā pamādattha,||<br />
					mā pacchā vippaṭi-sārino ahuvattha,||<br />
					seyyathā pi tā purimikā devatā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>