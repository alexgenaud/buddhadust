<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṇguttara Nikāya, Book of the Nines" />
<title>AN 9 5: Bala-Saṇgaha-Vatthu Suttaṃ Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					IX. Navaka Nipāta<br />
					I. Sambodha Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p5">Sutta 5</a></h4>

					<h1>Bala-Saṇgaha-Vatthu Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.005.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.005.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Cattār'imāni bhikkhave balāni.|| ||</p>

					<p class="f4">Katamāni cattāriṃ?|| ||</p>

					<p class="f4">2. Paññā-balaṃ,||<br />
					viriya-balaṃ,||<br />
					anavajja-balaṃ,||<br />
					saṇgaha-balaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave paññā-balaṃ?|| ||</p>

					<p class="f4">3. Ye'dhammā akusalā akusala-saṇkhātā,||<br />
					ye dhammā kusal-ā-kusala-saṇkhātā,||<br />
					ye dhammā sāvajjā sāvajja-saṇkhātā,||<br />
					ye dhammā anavajjā anavajja-saṇkhātā,||<br />
					ye dhammā kaṇhā kaṇhasaṇkhātā,||<br />
					ye dhammā sukkā sukkasaṇkhātā,||<br />
					ye dhammā asevitabbā asevitabba-saṇkhātā,||<br />
					ye dhammā sevitabbā sevitabba-saṇkhātā,||<br />
					ye dhammā nālamariyā nālamariya-saṇkhātā,||<br />
					ye dhammā alamariyā alam-ariya-saṇkhātā,||<br />
					tyāssa dhammā paññāya vodiṭṭhā honti vocaritā honti.|| ||</p>

					<p class="f4">Idaṃ vuccati bhikkhave paññā-balaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave viriya-balaṃ?|| ||</p>

					<p class="f4">4. Ye'dhammā akusalā akusala-saṇkhātā,||<br />
					ye dhammā sāvajjā sāvajja-saṇkhātā,||<br />
					ye dhammā kaṇhā kaṇhasaṇkhātā,||<br />
					ye dhammā asevitabbā asevitabbasaṇakhātā,||<br />
					ye dhammā nālamariyā nālamariya-saṇkhātā,||<br />
					tesaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Ye'dhammā kusal-ā-kusala-saṇkhātā,||<br />
					ye dhammā anavajjā anavajja-saṇkhātā,||<br />
					ye dhammā sukkā sukkasaṇkhātā,||<br />
					ye dhammā sevitibbā sevitabba- <a id="pg364"><span class="f2 g"><b>[364]</b></span></a> saṇkhātā,||<br />
					ye dhammā alamariyā alam-ariya-saṇkhātā,||<br />
					tesaṃ dhammānaṃ paṭilābhāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Idaṃ vuccati bhikkhave viriya-balaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave, anavajja-balaṃ?|| ||</p>

					<p class="f4">5. Idha bhikkhave ariya-sāvako anavajjena kāya-kammena samannāgato hoti,||<br />
					anavajjena vacī-kammena samannāgato hoti,||<br />
					anavajjena mano-kammena samannāgato hoti.|| ||</p>

					<p class="f4">Idaṃ vuccati bhikkhave anavajja-balaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave, saṇgaha-balaṃ?|| ||</p>

					<p class="f4">6. Cattār'imāni bhikkhave saṇgahavatthuni:|| ||</p>

					<p class="f4">Dānaṃ peyyavajjaṃ attha-cariyā samān'attatā.|| ||</p>

					<p class="f4">Etad aggaṃ bhikkhave,||<br />
					dānānaṃ yad idaṃ dhammadānaṃ.|| ||</p>

					<p class="f4">Etad aggaṃ bhikkhave,||<br />
					peyyavajjānaṃ,||<br />
					yad idaṃ atthikassa ohita-sotassa puna-p-punaṃ dhammaṃ deseti.|| ||</p>

					<p class="f4">Etad aggaṃ bhikkhave,||<br />
					attha-cariyānaṃ,||<br />
					yad idaṃ a-s-saddhaṃ saddhā-sampadāya sam-ā-dapeti niveseti patiṭṭhāpeti,||<br />
					du-s-sīlaṃ sīla-sampadāya sam-ā-dapeti nivesati patiṭṭhāpeti,||<br />
					maccharīṃ cāga-sampadāya sam-ā-dapeti niveseti patiṭṭhāpeti||<br />
					duppaññe paññā-sampadāya sam-ā-dapeti niveseti patiṭṭhāpeti.|| ||</p>

					<p class="f4">Etad aggaṃ bhikkhave, samān'attatānaṃ,||<br />
					yad idaṃ Sotāpanno Sot'āpannassa samānatto,||<br />
					Sakad'āgāmī Sakad-āgāmissa samānatto,||<br />
					Anāgāmī Anāgāmissa samānatto,||<br />
					arahaṃ arahato samānatto.|| ||</p>

					<p class="f4">Idaṃ vuccati bhikkhave saṇgaha-balaṃ.|| ||</p>

					<p class="f4">Imāni kho bhikkhave cattāri balānī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Imehi kho bhikkhave catūhi balehi samannāgato ariya-sāvako pañca bhayāni samatikkanto hoti.|| ||</p>

					<p class="f4">Katamāni pañca?|| ||</p>

					<p class="f4">8. Ājīvika-bhayaṃ,||<br />
					asiloka-bhayaṃ,||<br />
					parisa-sārajja-bhayaṃ,||<br />
					<a id="pg365"><span class="f2 g"><b>[365]</b></span></a> maraṇa-bhayaṃ,||<br />
					duggati-bhayaṃ.|| ||</p>

					<p class="ctr c">&#9632;</p>

					<p class="f4">Sa kho so bhikkhave ariya-sāvako iti paṭisañcikkhati:|| ||</p>

					<p class="f4">9. Nāhaṃ ājīvika-bhayassa bhāyāmi.|| ||</p>

					<p class="f4">Kissāhaṃ ājīvika-bhayassa bhāyissāmi?|| ||</p>

					<p class="f4">Atthi me cattāri balāni:|| ||</p>

					<p class="f4">Paññā-balaṃ,||<br />
					viriya-balaṃ,||<br />
					anavajja-balaṃ,||<br />
					saṇgaha-balaṃ.|| ||</p>

					<p class="f4">Duppañño kho ājīvika-bhayassa bhāyeyya,||<br />
					kusīto ājīvika-bhayassa bhāyeyya,||<br />
					sāvajjakāya-kammanto,||<br />
					vacī-kammanto,||<br />
					mano-kammanto,||<br />
					ājīvika-bhayassa bhāyeyya,||<br />
					asaṇgāhako ājīvika-bhayassa bhāyeyya.|| ||</p>

					<p class="ctr c">&#9632;</p>

					<p class="f4">10. Nāhaṃ asiloka-bhayassa bhāyāmi.|| ||</p>

					<p class="f4">Kissāhaṃ asiloka-bhayassa bhāyissāmi?|| ||</p>

					<p class="f4">Atthi me cattāri balāni:|| ||</p>

					<p class="f4">Paññā-balaṃ,||<br />
					viriya-balaṃ,||<br />
					anavajja-balaṃ,||<br />
					saṇgaha-balaṃ.|| ||</p>

					<p class="f4">Duppañño kho asiloka-bhayassa bhāyeyya,||<br />
					kusīto ājīvika-bhayassa bhāyeyya,||<br />
					sāvajjakāya-kammanto, vacī-kammanto, mano-kammanto, ājīvika-bhayassa bhāyeyya,||<br />
					asaṇgāhako ājīvika-bhayassa bhāyeyya.|| ||</p>

					<p class="ctr c">&#9632;</p>

					<p class="f4">11. Nāhaṃ parisa-sārajja-bhayassa bhāyāmi,||<br />
					kissāhaṃ parisa-sārajja-bhayassa bhāyissāmi.|| ||</p>

					<p class="f4">Atthi me cattāri balāni:|| ||</p>

					<p class="f4">Paññā-balaṃ,||<br />
					viriya-balaṃ,||<br />
					anavajja-balaṃ,||<br />
					saṇgaha-balaṃ.|| ||</p>

					<p class="f4">Duppañño kho parisa-sārajja-bhayassa bhāyeyya,||<br />
					kusīto parisa-sārajja-bhayassa bhāyeyya,||<br />
					sāvajjakāya-kammanto vacī-kammanto mano-kammanto parisa-sārajja-bhayassa bhāyeyya,||<br />
					asaṇgāhako parisa-sārajja-bhayassa bhāyeyya.|| ||</p>

					<p class="ctr c">&#9632;</p>

					<p class="f4">12. Nāhaṃ maraṇa-bhayassa bhāyāmi,||<br />
					kissāhaṃ maraṇa-bhayassa bhāyissāmi.|| ||</p>

					<p class="f4">Atthi me cattāri balāni:|| ||</p>

					<p class="f4">Paññā-balaṃ,||<br />
					viriya-balaṃ,||<br />
					anavajja-balaṃ,||<br />
					saṇgaha-balaṃ.|| ||</p>

					<p class="f4">Duppañño kho maraṇa-bhayassa bhāyeyya,||<br />
					kusīto maraṇa-bhayassa bhāyeyya,||<br />
					sāvajjakāya-kammanto vacī-kammanto mano-kammanto marabhayassa bhāyeyya,||<br />
					asaṇgāhako marabhayassa bhāyeyya.|| ||</p>

					<p class="ctr c">&#9632;</p>

					<p class="f4">13. Nāhaṃ duggati-bhayassa bhāyāmi,||<br />
					kissāhaṃ duggati-bhayassa bhāyissāmi.|| ||</p>

					<p class="f4">Atthi me cattāri balāni:|| ||</p>

					<p class="f4">Paññā-balaṃ,||<br />
					viriya-balaṃ,||<br />
					anavajja-balaṃ,||<br />
					saṇgaha-balaṃ.|| ||</p>

					<p class="f4">Duppañño kho duggati-bhayassa bhāyeyya,||<br />
					kusīto duggati-bhayassa bhāyeyya,||<br />
					sāvajjakāya-kammanto vacī-kammanto mano-kammanto duggati-bhayassa bhāyeyya,||<br />
					asaṇgāhako duggati-bhayassa bhāyeyya.|| ||</p>

					<p class="f4">Imehi kho bhikkhave catūhi balehi samannāgato ariya-sāvako imāni pañca-bhayāni samatikkanto hotī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>