<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Nines, Sutta 2. Nine conditions which when present justify the thought that one is 'well-seated'." />
<title>AN 9 2: Nissaya-Sampanna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					I. Sambodha Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p2">Sutta 2</a></h4>

					<h1>Nissaya-Sampanna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg353"><span class="f2 g"><b>[353]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.002.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.002.upal.mnl.htm#p1">upal</a>]</span> Evaɱ me sutaɱ.|| ||</p>
					
					<p class="f4">Ekaɱ samayaɱ Bhagavā Sāvātthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisidi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"'Nissaya-sampanno nissaya-sampanno' ti bhante vuccati.|| ||</p>

					<p class="f4">Kittāvatā nu kho bhante bhikkhu nissaya-sampanno hotī" ti?|| ||</p>

					<p class="f4">2. "Saddhañ ce bhikkhu, bhikkhu nissāya||<br />
					akusalaɱ pajahati kusalaɱ bhāveti pahīnam ev'assa taɱ akusalaɱ hoti.|| ||</p>

					<p class="ctr c">&#9632;</p>

					<p class="f4">Hiriñ ce bhikkhu, bhikkhu nissāya||<br />
					akusalaɱ pajahati kusalaɱ bhāveti pahīnam ev'assa taɱ akusalaɱ hoti.|| ||</p>

					<p class="ctr c">&#9632;</p>

					<p class="f4">Ottappañ ce bhikkhu, bhikkhu nissāya||<br />
					akusalaɱ pajahati kusalaɱ bhāveti pahīnam ev'assa taɱ akusalaɱ hoti.|| ||</p>

					<p class="ctr c">&#9632;</p>

					<p class="f4">Viriyañ ce bhikkhu, bhikkhu nissāya||<br />
					akusalaɱ pajahati kusalaɱ bhāveti pahīnam ev'assa taɱ akusalaɱ hoti.|| ||</p>

					<p class="ctr c">&#9632;</p>

					<p class="f4">Paññañ ce bhikkhu, bhikkhu nissāya||<br />
					akusalaɱ pajahati kusalaɱ bhāveta pahīnam ev'assa taɱ akusalaɱ hoti.|| ||</p>

					<p class="f4">Taɱ hī'ssa bhikkhuno akusalaɱ pahīnaɱ hoti suppahīnaɱ,||<br />
					yaɱsa ariyāya paññāya disvā pahīnaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tena ca pana bhikkhū, bhikkhunā imesu pañcasu dhammesu patiṭṭhāya cattāro dhammā upanissāya vihātabbā.|| ||</p>

					<p class="f4">Katame cattāro?|| ||</p>

					<p class="f4">Idha bhikkhu, bhikku||<br />
					saŋkhāy'ekaɱ paṭisevati,||<br />
					saŋkhāy'ekaɱ adhivāseti,||<br />
					saŋkhāy'ekaɱ parivajjeti,||<br />
					saŋkhāy'ekaɱ vinodeti.|| ||</p>

					<p class="f4">Evaɱ kho bhikkhu bhikkhu nissaya-sampanno hotī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>