<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Nines" />
<title>AN 9 6: Sevitabb-ā-Sevitabba Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					I. Sambodha Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p6">Sutta 6</a></h4>

					<h1>Sevitabb-ā-Sevitabba Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg0"><span class="f2 g"><b>[&nbsp;]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.006.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.006.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Sāvatthī Nidānaɱ.|| ||</p>

					<p class="f4">Tatra kho āyasmā Sāriputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">2. "Puggalo pi āvuso du-vidhena veditabbo:||<br />
					sevitabbo pi,||<br />
					asevitabbo pi.|| ||</p>

					<p class="f4">Cīviram pi āvuso du-vidhena veditabbaɱ:||<br />
					sevitabbam pi,||<br />
					asevitabbam pi.|| ||</p>

					<p class="f4">Piṇḍapāto pi āvuso du-vidhena veditabbo:||<br />
					sevitabbo pi,||<br />
					asevitabbo pi.|| ||</p>

					<p class="f4">Senāsanam pi āvuso du-vidhena veditabbaɱ:||<br />
					sevitabbam pi,||<br />
					asevitabbam pi.|| ||</p>

					<p class="f4">Gāmanigamo pi āvuso du-vidhena veditabbo:||<br />
					sevitabbo <a id="pg366"><span class="f2 g"><b>[366]</b></span></a> pi,||<br />
					asevitabbo pi.|| ||</p>

					<p class="f4">Janapada-padeso pi āvuso du-vidhena veditabbo:||<br />
					sevitabbo pi,||<br />
					asevitabbo pi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Puggalo pi āvuso du-vidhena veditabbo:||<br />
					sevitabbo pi,||<br />
					asevitabbo pī"||<br />
					iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Tattha yaɱ jaññā puggalaɱ:|| ||</p>

					<p class="f4">'Imaɱ kho me puggalaɱ sevato akusalā dhammā abhivaḍḍhati,||<br />
					kusalā dhammā parihāyanti.|| ||</p>

					<p class="f4">Ye ca kho me pabba-jitena jīvita parikkhārā samudānetabbā cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te ca kasirena samudāgacchanti.|| ||</p>

					<p class="f4">Yassa c'amhi attāya agārasmā anagāriyaɱ pabba-jito,||<br />
					so ca me sāmaññattho na bhāvanā-pāripūriɱ gacchatī" ti.|| ||</p>

					<p class="f4">Ten'āvuso, puggalena so puggalo ratti-bhāgaɱvā divasabhāgaɱ vā saŋkhā pi anāpucchā pakkamitabbaɱ nānubandhitabbo:|| ||</p>

					<p class="ctr c">&#9632;</p>

					<p class="f4">Tattha yaɱ jaññā puggalaɱ:|| ||</p>

					<p class="f4">"Imaɱ kho me puggalaɱ sevato akusalā dhammā abhivaḍḍhanti||<br />
					kusalā dhammā paribhāyanti.|| ||</p>

					<p class="f4">Ye ca kho me pabba-jitena jīvita parikkhārā samudānetabbā cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te ca appakasirena samudāgacchanti.|| ||</p>

					<p class="f4">Yassa c'amhi atthāya agārasmā anagāriyaɱ pabba-jito,||<br />
					so ca me sāmaññattho na bhāvanā-pāripūriɱ gacchatī ti.|| ||</p>

					<p class="f4">Ten'āvuso puggalena so puggalo saŋkhā pi anāpucchā pakkamitabbaɱ nānubandhitabbo.|| ||</p>

					<p class="ctr c">&#9632;</p>

					<p class="f4">Tattha yaɱ jaññā puggalaɱ:|| ||</p>

					<p class="f4">"Imaɱ kho me puggalaɱ sevato aku- <a id="pg367"><span class="f2 g"><b>[367]</b></span></a> salā dhammā parihāyanti||<br />
					kusalā dhammā abhivaḍḍhanti.|| ||</p>

					<p class="f4">Ye ca kho me pabba-jitena jīvita parikkhārā samudānetabbā cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te ca appakasirena samudāgacchanti.|| ||</p>

					<p class="f4">Yassa c'amhi atthāya agārasmā anagāriyaɱ pabba-jito,||<br />
					so ca me sāmaññattho bhāvanā-pāripūriɱ gacchatī ti.|| ||</p>

					<p class="f4">Tenāvuso puggalena so puggalo saŋkhā pi anubandhitabbo na pakkamitabbaɱ.|| ||</p>

					<p class="ctr c">&#9632;</p>

					<p class="f4">Tattha yaɱ jaññā puggalaɱ:|| ||</p>

					<p class="f4">"Imaɱ kho me puggalaɱ sevato akusalā dhammā parihāyanti||<br />
					kusalā dhammā abhivaḍḍhanti.|| ||</p>

					<p class="f4">Ye ca kho me pabba-jitena jīvita-parikkhārā samudānetabbā cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te ca appakasirena samudāgacchanti.|| ||</p>

					<p class="f4">Yassa c'amhi atthāya agārasmā anagāriyaɱ pabba-jito,||<br />
					so ca me sāmaññattho bhāvanā-pāripūriɱ gacchatī ti.|| ||</p>

					<p class="f4">Tenāvuso puggalena so puggalo yāva-jīvaɱ anubandhitabbo na pakkamitabbaɱ api panujjamānena.|| ||</p>

					<p class="f4">"Puggalo pi āvuso du-vidhena veditabbo:||<br />
					sevitabbo pi asevitabbo pī" ti.|| ||</p>

					<p class="f4">Iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Cīvaram pi kho āvuso du-vidhena veditabbaɱ sevitabbam pi asevitabbam pī" ti||<br />
					iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Tattha yaɱ jaññā cīvaraɱ:|| ||</p>

					<p class="f4">"Idaɱ kho me cīvaraɱ sevato akusalā dhammā abhivaḍḍhanti,||<br />
					kusalā dhammā paribhāyantī" ti.|| ||</p>

					<p class="f4">Eva-rūpaɱ cīvaraɱ na sevitabbaɱ.|| ||</p>

					<p class="f4">Tattha yaɱ jaññā cīvaraɱ:|| ||</p>

					<p class="f4">"Idaɱ kho me cīvaraɱ sevato akusalā dhammā parihāyanti,||<br />
					kusalā dhammā abhivaḍḍhantī" ti.|| ||</p>

					<p class="f4">Eva-rūpaɱ cīvaraɱ sevitabbaɱ.|| ||</p>

					<p class="f4">"Ciram pi kho āvuso du-vidhena veditabbaɱ:||<br />
					sevitabbam pi asevitabbampī" ti.|| ||</p>

					<p class="f4">Iti yaɱ taɱ vuttaɱ||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. "Piṇḍa-pāto pi āvuso du-vidhena veditabbo:||<br />
					sevitabbo pi asevitabbo pī" ti||<br />
					iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Tattha yaɱ jaññā piṇḍa-pātaɱ:|| ||</p>

					<p class="f4">"Imaɱ kho me piṇḍa-pātaɱ sevato akusalā dhammā abhivaḍḍhanti,||<br />
					kusalā dhammā paribhāyantī" ti.|| ||</p>

					<p class="f4">Eva-rūpo piṇḍa-pāto na sevitabbo.|| ||</p>

					<p class="ctr c">&#9632;</p>

					<p class="f4">Tattha yaɱ jaññā piṇḍa-pātaɱ:|| ||</p>

					<p class="f4">"Imaɱ kho me piṇḍa-pātaɱ sevato akusalā dhammā parihāyanti,||<br />
					kusalā dhammā abhivaḍḍhantī" ti.|| ||</p>

					<p class="f4">Eva-rūpo piṇḍa-pāto sevitabbo:|| ||</p>

					<p class="f4">"Piṇaḍapāto pi āvuso du-vidhena veditabbo:||<br />
					sevitabbo pi asevitabbopī" ti.|| ||</p>

					<p class="f4">Iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. "Senāsanam pi kho āvuso du-vidhena veditabbaɱ:||<br />
					sevitabbam pi asevitabbam pī" ti||<br />
					iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Tattha yaɱ jaññā sen'āsanaɱ:|| ||</p>

					<p class="f4">"Idaɱ kho me sen'āsanaɱ sevato akusalā dhammā abhivaḍḍhanti,||<br />
					kusalā dhammā paribhāyantī" ti.|| ||</p>

					<p class="f4">Eva-rūpaɱ sen'āsanaɱ na sevitabbaɱ.|| ||</p>

					<p class="ctr c">&#9632;</p>

					<p class="f4">Tattha yaɱ jaññā sen'āsanaɱ.|| ||</p>

					<p class="f4">"Idaɱ kho me sen'āsanaɱ sevato akusalā dhammā parihāyanti||<br />
					kusalā dhammā abhivaḍḍhaḍantī" ti.|| ||</p>

					<p class="f4">Eva-rūpaɱ sen'āsanaɱ sevitabbaɱ.|| ||</p>

					<p class="f4">"Senāsanam pi āvuso du-vidhena veditabbaɱ:||<br />
					sevitabbam pi asevitabbampī" ti.|| ||</p>

					<p class="f4">Iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. "Gāmanigamo pi āvuso du-vidhena veditabbo:||<br />
					sevitabbo pi asevitabbopī" ti||<br />
					iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Tattha yaɱ jaññā gāmani-gamaɱ:|| ||</p>

					<p class="f4">"Imaɱ kho me gāmani-gamaɱ sevato akusalā dhammā abhivaḍḍhanti||<br />
					kusalā dhammā parihāyantī" ti.|| ||</p>

					<p class="f4">Eva-rūpo gāmani-gamo na sevitabbo.|| ||</p>

					<p class="ctr c">&#9632;</p>

					<p class="f4">Tattha yaɱ jaññā gāmani-gamaɱ.|| ||</p>

					<p class="f4">"Imaɱ kho me gāmani-gamaɱ sevato akusalā dhammā parihāyanti||<br />
					kusalā dhammā abhivaḍḍhantī" ti.|| ||</p>

					<p class="f4">Eva-rūpo gāmani-gamo sevitabbo.|| ||</p>

					<p class="f4">"Gāmanigamo pi āvuso du-vidhena veditabbo sevitabbo pi asevitabbopī" ti.|| ||</p>

					<p class="f4">Iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. "Janapada-padeso pi āvuso du-vidhena veditabbo:||<br />
					sevitabbo pi asevitabbopī" ti||<br />
					iti kho pan'etaɱ vuttaɱ.|| ||</p>

					<p class="f4">Kiñ c'etaɱ paṭicca vuttaɱ?|| ||</p>

					<p class="ctr c">&#9632;</p>

					<p class="f4">Tattha yaɱ jaññā jana-pada-padesaɱ:|| ||</p>

					<p class="f4">"Imaɱ kho me jana-pada-padesaɱ sevato akusalā dhammā parihāyanti||<br />
					kusalā dhammā abhivaḍḍhanti" ti.|| ||</p>

					<p class="f4">Eva-rūpo jana-pada-padeso na sevitabbo.|| ||</p>

					<p class="f4">"Janapadapanadeso pi āvuso du-vidhena veditabbo sevitabbo pi asevitabbopī" ti.|| ||</p>

					<p class="f4">Iti yaɱ tacaɱ vuttaɱ,||<br />
					idam etaɱ paṭicca vuttanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>