<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 20. What makes a gift very profitable with an example story from the past." />
<title>AN 9 20: Velāma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					IX. Navaka Nipāta<br />
					II. Sīhanāda Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p20">Sutta 20</a></h4>

					<h1>Velāma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg392"><span class="f2 g"><b>[392]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.020.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.020.than.ati.htm#p1">than</a>][<a href="../../../../dhamma-vinaya/mnl/an/09_nines/an09.020.upal.mnl.htm#p1">upal</a>]</span> Evaṃ me sutaṃ ekaṃ samayaṃ Bhagavā Sāvātthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapatiṃ Bhagavā etad avoca:|| ||</p>

					<p class="f4">"Api nū te gahapati, kule dānaṃ dīyatī" ti?|| ||</p>

					<p class="f4">"Dīyati me bhante, kule dānaṃ,||<br />
					tañ ca kho lūkhaṃ kaṇājakaṃ bilaṅga-dutiyan" ti.|| ||</p>

					<p class="ctr c">&#9632;</p>

					<p class="f4">2. "Lukhañ ce pi gahapati,||<br />
					dānaṃ deti paṇītaṃ vā,||<br />
					tañ ca asakkaccaṃ deti,||<br />
					acitti-katvā deti,||<br />
					asahatthā deti,||<br />
					apaviddhaṃ deti,||<br />
					anāgamana-diṭṭhiko deti;||<br />
					yattha yattha tassa tassa dānassa vipāko nibbattati,||<br />
					na uḷārāya bhatta-bhogāya cittaṃ namati,||<br />
					na uḷārāya vattha-bhogāya cittaṃ namati,||<br />
					na uḷārāya yāna-bhogāya cittaṃ namati,||<br />
					na uḷāresu pañcasu kāma-guṇesu bhogāya cittaṃ namati;||<br />
					ye pi'ssa te <a id="pg393"><span class="f2 g"><b>[393]</b></span></a> honti puttā ti vā dārā ti vā dāsā ti vā pessā ti vā kamma-karā ti vā,||<br />
					te pi na sussusanti,||<br />
					na sotaṃ odāhanti,||<br />
					na aññā-cittaṃ upaṭṭhapenti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ gahapati,||<br />
					hoti asakkacca-katānaṃ kammānaṃ vipāko.|| ||</p>

					<p class="ctr c">&#9632;</p>

					<p class="f4">3. Lukhañ ce pi gahapati,||<br />
					dānaṃ deti paṇītaṃ vā,||<br />
					tañ ca sakkaccaṃ deti,||<br />
					citti-katvā deti,||<br />
					sahatthā deti,||<br />
					anapaviddhaṃ deti,||<br />
					āgamana-diṭṭhiko deti;||<br />
					yattha yattha tassa tassa dānassa vipāko nibbattati,||<br />
					uḷārāya bhatta-bhogāya cittaṃ namati,||<br />
					uḷārāya vattha-bhogāya cittaṃ namati,||<br />
					uḷārāya yāna-bhogāya cittaṃ namati,||<br />
					uḷāresu pañcasu kāma-guṇesu bhogāya cittaṃ namati.|| ||</p>

					<p class="f4">Ye pi'ssa te honti puttā ti vā dārā ti vā dāsā ti vā pessā ti vā kamma-karā ti vā||<br />
					te pi sussusanti,||<br />
					sotaṃ odahanti,||<br />
					aññā-cittaṃ upaṭṭhapenti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ h'etaṃ gahapati,||<br />
					hoti sakkaccakatānaṃ kammānaṃ vipāko.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Bhūta-pubbaṃ gahapati,||<br />
					Velāmo nāma brāhmaṇo ahosi.|| ||</p>

					<p class="f4">So eva-rūpaṃ dānaṃ adāsi mahā-dānaṃ:|| ||</p>

					<p class="f4">Catur-ā-sīti suvaṇṇa-pātisahassāni adāsi rūpiya pūrāni,||<br />
					catur-ā-sīti rūpiya-pātisahassāni adāsi suvaṇṇa-purāni,||<br />
					catur-ā-sīti kaṃsa-pātisahassāni adāsi hirañña-purāni,||<br />
					catur-ā-sīti hatthi-sahassāni adāsi sovaṇṇ-ā-laṅkārāni sovaṇṇa-dhajāni hema-jāla-sañchannāni||<br />
					catur-ā-sīti ratha-sahassāni adāsi sīha-camma-parivārāni vyāggha-camma-parivārāni dīpi-camma-parivārāni paṇḍuka-m-bala-parivārāni sovaṇṇ-ā-laṅkārāni sovaṇṇa-dhajāni hema-jāla-sañchannāni||<br />
					catur-ā-sīti dhenu-sahassāni adāsi dukula-santhanāni kaṃs'ūpadhāraṇāni,||<br />
					catur-ā-sīti kaññā-sahassāni adāsi āmutta-maṇi-kuṇḍalāyo,||<br />
					catur-ā-sīti pallaṅka-sahassāni <a id="pg394"><span class="f2 g"><b>[394]</b></span></a> adāsi goṇa-katthatāni paṭikattatāni paṭalika-t-thatāni kādali-miga-pavara-pacc'attha-raṇāni,||<br />
					sā-uttara-c-chadāni ubhato lohita-kūpa-dhānāni,||<br />
					catur-ā-sīti vattha-koṭi-sahassāni adāsi khoma-sukhumānaṃ koseyya-sukhumānaṃ kambala-sukhumānaṃ kappāsika-sukhumānaṃ||<br />
					ko pana vādo annassa pānassa khajjassa bhojjassa leyyassa peyyassa?|| ||</p>

					<p class="f4">Najjo maññe vissandati.|| ||</p>

					<p class="ctr c">&#9632;</p>

					<p class="f4">5. Siyā kho pana te gahapati.|| ||</p>

					<p class="f4">Evam assa 'Añño nūna tena samayena Velāmo brāhmaṇo ahosi||<br />
					so taṃ dānaṃ adāsi mahā-dānan' ti.|| ||</p>

					<p class="f4">Na kho pan'etaṃ gahapati,||<br />
					evaṃ daṭṭhabbaṃ.|| ||</p>

					<p class="f4">Ahaṃ tena samayena Velāmo brāhmaṇo ahosiṃ,||<br />
					ahaṃ taṃ dānaṃ adāsiṃ mahā-dānaṃ.|| ||</p>

					<p class="f4">Tasmiṃ kho pana gahapati,||<br />
					dāne na koci dakkhiṇeyyo ahosi||<br />
					na taṃ koci dakkhinaṃ visodheti.|| ||</p>

					<p class="ctr c">&#9632;</p>

					<p class="f4">Yaṃ gahapati, Velāmo brāhmaṇo dānaṃ adāsi, mahā-dānaṃ,||<br />
					yo c'ekaṃ dīṭṭhisampannaṃ bhojeyya,||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca sataṃ diṭṭhi-sampannānaṃ bhojeyya,||<br />
					yo c'ekaṃ Sakad-āgāmiṃ bojeyya,||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca sataṃ Sakad'āgāmīnaṃ bhojeyya,||<br />
					yo c'ekaṃ Anāgāmiṃ bojeyya,||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca sataṃ Anāgāminaṃ bhojeyya,||<br />
					yo c'ekaṃ Arahantaṃ bhojeyya,||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca sataṃ Arahantaṃ bhojeyya,||<br />
					yo c'ekaṃ Pacceka-Buddhaṃ bho- <a id="pg395"><span class="f2 g"><b>[395]</b></span></a> jeyya,||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca Pacceka-Buddhānaṃ bhojeyya,||<br />
					yo ca Tathāgataṃ Arahantaṃ Sammā Sambuddhaṃ bhojeyya||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca buddhapamūkhaṃ bhikkhu-saṅghaṃ bhojeyya,<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca cātudadisaṃ Saṅghaṃ uddissa vihāraṃ kārāpeyya||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca pasanna-citto buddañ ca Dhammañ ca Saṅghañ ca saraṇaṃ gaccheyya||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo ca pasanna-citto sikkhā-padāni samādiyeyya pāṇ-ā-tipātā veramaṇīṃ,||<br />
					adinn'ādānā veramaṇīṃ,||<br />
					kāmesu micchā-cārā veramaṇiṃ,||<br />
					musā-vādā veramaṇiṃ,||<br />
					surā-mera-yamajja-pamā-daṭṭhānā veramaṇiṃ,||<br />
					yo ca antamaso gaddūhana-mattam pi,||<br />
					metta-cittaṃ bhāveyya,||<br />
					idaṃ tato maha-p-phalataraṃ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaṃ adāsi mahā-dānaṃ,||<br />
					yo c'ekaṃ diṭṭhi-sampannaṃ bhojeyya,||<br />
					yo ca sataṃ diṭṭhi-sampannānaṃ bhojeyya,||<br />
					yo cekaṃ Sakad-āgāmiṃ bhojeyya,||<br />
					yo ca sataṃ Sakad'āgāmīnaṃ bhojeyya,||<br />
					yo cekaṃ Anāgāmiṃ bhojeyya,||<br />
					yo ca sataṃ Anāgāmīnaṃ bhojeyya,||<br />
					yo cekaṃ Arahantaṃ bhojeyya,||<br />
					yo ca sataṃ Arahantānaṃ bhojeyya,||<br />
					yo cekaṃ Pacceka-Buddhaṃ bhojeyya,||<br />
					yo ca sataṃ Pacceka-Buddhānaṃ bhojeyya.|| ||</p>

					<p class="f4">Yo ca Tathāgataṃ Arahantaṃ Sammā Sambuddhaṃ bhojeyya,||<br />
					yo ca Buddha-pamūkhaṃ bhikkhu-saṅghaṃ bhojeyya,||<br />
					yo ca cātud-disaṃ Saṅghaṃ uddissa vihāraṃ kārāpeyya,||<br />
					yo ca pasanna-citto Buddhañ ca Dhammañ ca Saṅghañ ca saraṇaṃ gaccheyya,||<br />
					yo ca pasanna citto sikkhā-padāni samādiyye pāṇ-ā-tipāti veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					surā-mera-yamajja-pamā-daṭṭhānā veramaṇī.|| ||</p>

					<p class="f4">Yo ca antamaso gaddūhana-matta pi metta-cittaṃ bhā- <a id="pg396"><span class="f2 g"><b>[396]</b></span></a> veyya,||<br />
					yo ca accharā-saṇaghātā-mattam pi anicca-saññaṃ bhāveyya,||<br />
					idaṃ tatato maha-p-phalataranti.|| ||</p>

					<p class="ctr">Sīhanāda Vagga Dutiyo|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>