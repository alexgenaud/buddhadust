<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 20. What makes a gift very profitable with an example story from the past." />
<title>AN 9 20: Velāma Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					II. Sīhanāda Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p20">Sutta 20</a></h4>

					<h1>Velāma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg392"><span class="f2 g"><b>[392]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.020.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.020.than.ati.htm#p1">than</a>][<a href="../../../../dhamma-vinaya/mnl/an/09_nines/an09.020.upal.mnl.htm#p1">upal</a>]</span> Evaɱ me sutaɱ ekaɱ samayaɱ Bhagavā Sāvātthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">"Api nū te gahapati, kule dānaɱ dīyatī" ti?|| ||</p>

					<p class="f4">"Dīyati me bhante, kule dānaɱ,||<br />
					tañ ca kho lūkhaɱ kaṇājakaɱ bilaŋga-dutiyan" ti.|| ||</p>

					<p class="ctr c">&#9632;</p>

					<p class="f4">2. "Lukhañ ce pi gahapati,||<br />
					dānaɱ deti paṇītaɱ vā,||<br />
					tañ ca asakkaccaɱ deti,||<br />
					acitti-katvā deti,||<br />
					asahatthā deti,||<br />
					apaviddhaɱ deti,||<br />
					anāgamana-diṭṭhiko deti;||<br />
					yattha yattha tassa tassa dānassa vipāko nibbattati,||<br />
					na uḷārāya bhatta-bhogāya cittaɱ namati,||<br />
					na uḷārāya vattha-bhogāya cittaɱ namati,||<br />
					na uḷārāya yāna-bhogāya cittaɱ namati,||<br />
					na uḷāresu pañcasu kāma-guṇesu bhogāya cittaɱ namati;||<br />
					ye pi'ssa te <a id="pg393"><span class="f2 g"><b>[393]</b></span></a> honti puttā ti vā dārā ti vā dāsā ti vā pessā ti vā kamma-karā ti vā,||<br />
					te pi na sussusanti,||<br />
					na sotaɱ odāhanti,||<br />
					na aññā-cittaɱ upaṭṭhapenti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ h'etaɱ gahapati,||<br />
					hoti asakkacca-katānaɱ kammānaɱ vipāko.|| ||</p>

					<p class="ctr c">&#9632;</p>

					<p class="f4">3. Lukhañ ce pi gahapati,||<br />
					dānaɱ deti paṇītaɱ vā,||<br />
					tañ ca sakkaccaɱ deti,||<br />
					citti-katvā deti,||<br />
					sahatthā deti,||<br />
					anapaviddhaɱ deti,||<br />
					āgamana-diṭṭhiko deti;||<br />
					yattha yattha tassa tassa dānassa vipāko nibbattati,||<br />
					uḷārāya bhatta-bhogāya cittaɱ namati,||<br />
					uḷārāya vattha-bhogāya cittaɱ namati,||<br />
					uḷārāya yāna-bhogāya cittaɱ namati,||<br />
					uḷāresu pañcasu kāma-guṇesu bhogāya cittaɱ namati.|| ||</p>

					<p class="f4">Ye pi'ssa te honti puttā ti vā dārā ti vā dāsā ti vā pessā ti vā kamma-karā ti vā||<br />
					te pi sussusanti,||<br />
					sotaɱ odahanti,||<br />
					aññā-cittaɱ upaṭṭhapenti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ h'etaɱ gahapati,||<br />
					hoti sakkaccakatānaɱ kammānaɱ vipāko.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Bhūta-pubbaɱ gahapati,||<br />
					Velāmo nāma brāhmaṇo ahosi.|| ||</p>

					<p class="f4">So eva-rūpaɱ dānaɱ adāsi mahā-dānaɱ:|| ||</p>

					<p class="f4">Catur-ā-sīti suvaṇṇa-pātisahassāni adāsi rūpiya pūrāni,||<br />
					catur-ā-sīti rūpiya-pātisahassāni adāsi suvaṇṇa-purāni,||<br />
					catur-ā-sīti kaɱsa-pātisahassāni adāsi hirañña-purāni,||<br />
					catur-ā-sīti hatthi-sahassāni adāsi sovaṇṇ-ā-laŋkārāni sovaṇṇa-dhajāni hema-jāla-sañchannāni||<br />
					catur-ā-sīti ratha-sahassāni adāsi sīha-camma-parivārāni vyāggha-camma-parivārāni dīpi-camma-parivārāni paṇḍuka-m-bala-parivārāni sovaṇṇ-ā-laŋkārāni sovaṇṇa-dhajāni hema-jāla-sañchannāni||<br />
					catur-ā-sīti dhenu-sahassāni adāsi dukula-santhanāni kaɱs'ūpadhāraṇāni,||<br />
					catur-ā-sīti kaññā-sahassāni adāsi āmutta-maṇi-kuṇḍalāyo,||<br />
					catur-ā-sīti pallaŋka-sahassāni <a id="pg394"><span class="f2 g"><b>[394]</b></span></a> adāsi goṇa-katthatāni paṭikattatāni paṭalika-t-thatāni kādali-miga-pavara-pacc'attha-raṇāni,||<br />
					sā-uttara-c-chadāni ubhato lohita-kūpa-dhānāni,||<br />
					catur-ā-sīti vattha-koṭi-sahassāni adāsi khoma-sukhumānaɱ koseyya-sukhumānaɱ kambala-sukhumānaɱ kappāsika-sukhumānaɱ||<br />
					ko pana vādo annassa pānassa khajjassa bhojjassa leyyassa peyyassa?|| ||</p>

					<p class="f4">Najjo maññe vissandati.|| ||</p>

					<p class="ctr c">&#9632;</p>

					<p class="f4">5. Siyā kho pana te gahapati.|| ||</p>

					<p class="f4">Evam assa 'Añño nūna tena samayena Velāmo brāhmaṇo ahosi||<br />
					so taɱ dānaɱ adāsi mahā-dānan' ti.|| ||</p>

					<p class="f4">Na kho pan'etaɱ gahapati,||<br />
					evaɱ daṭṭhabbaɱ.|| ||</p>

					<p class="f4">Ahaɱ tena samayena Velāmo brāhmaṇo ahosiɱ,||<br />
					ahaɱ taɱ dānaɱ adāsiɱ mahā-dānaɱ.|| ||</p>

					<p class="f4">Tasmiɱ kho pana gahapati,||<br />
					dāne na koci dakkhiṇeyyo ahosi||<br />
					na taɱ koci dakkhinaɱ visodheti.|| ||</p>

					<p class="ctr c">&#9632;</p>

					<p class="f4">Yaɱ gahapati, Velāmo brāhmaṇo dānaɱ adāsi, mahā-dānaɱ,||<br />
					yo c'ekaɱ dīṭṭhisampannaɱ bhojeyya,||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca sataɱ diṭṭhi-sampannānaɱ bhojeyya,||<br />
					yo c'ekaɱ Sakad-āgāmiɱ bojeyya,||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca sataɱ Sakad'āgāmīnaɱ bhojeyya,||<br />
					yo c'ekaɱ Anāgāmiɱ bojeyya,||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca sataɱ Anāgāminaɱ bhojeyya,||<br />
					yo c'ekaɱ arahantaɱ bhojeyya,||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca sataɱ arahantaɱ bhojeyya,||<br />
					yo c'ekaɱ Pacceka-Buddhaɱ bho- <a id="pg395"><span class="f2 g"><b>[395]</b></span></a> jeyya,||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca Pacceka-Buddhānaɱ bhojeyya,||<br />
					yo ca Tathāgataɱ arahantaɱ Sammā-Sam-Buddhaɱ bhojeyya||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca buddhapamūkhaɱ bhikkhu-sanghaɱ bhojeyya,<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca cātudadisaɱ Sanghaɱ uddissa vihāraɱ kārāpeyya||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca pasanna-citto buddañ ca Dhammañ ca Sanghañ ca saraṇaɱ gaccheyya||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo ca pasanna-citto sikkhā-padāni samādiyeyya pāṇāti-pātā veramaṇīɱ,||<br />
					adinn'ādānā veramaṇīɱ,||<br />
					kāmesu micchā-cārā veramaṇiɱ,||<br />
					musā-vādā veramaṇiɱ,||<br />
					surā-mera-yamajja-pamā-daṭṭhānā veramaṇiɱ,||<br />
					yo ca antamaso gaddūhana-mattam pi,||<br />
					metta-cittaɱ bhāveyya,||<br />
					idaɱ tato maha-p-phalataraɱ.|| ||</p>

					<p class="ctr c">&#9632;</p>

					<p class="f4">Yañ ca gahapati Velāmo brāhmaṇo dānaɱ adāsi mahā-dānaɱ,||<br />
					yo c'ekaɱ diṭṭhi-sampannaɱ bhojeyya,||<br />
					yo ca sataɱ diṭṭhi-sampannānaɱ bhojeyya,||<br />
					yo cekaɱ Sakad-āgāmiɱ bhojeyya,||<br />
					yo ca sataɱ Sakad'āgāmīnaɱ bhojeyya,||<br />
					yo cekaɱ Anāgāmiɱ bhojeyya,||<br />
					yo ca sataɱ Anāgāmīnaɱ bhojeyya,||<br />
					yo cekaɱ arahantaɱ bhojeyya,||<br />
					yo ca sataɱ arahantānaɱ bhojeyya,||<br />
					yo cekaɱ Pacceka-Buddhaɱ bhojeyya,||<br />
					yo ca sataɱ Pacceka-Buddhānaɱ bhojeyya.|| ||</p>

					<p class="f4">Yo ca Tathāgataɱ arahantaɱ Sammā-Sam-Buddhaɱ bhojeyya,||<br />
					yo ca Buddha-pamūkhaɱ bhikkhu-sanghaɱ bhojeyya,||<br />
					yo ca cātud-disaɱ Sanghaɱ uddissa vihāraɱ kārāpeyya,||<br />
					yo ca pasanna-citto Buddhañ ca Dhammañ ca Sanghañ ca saraṇaɱ gaccheyya,||<br />
					yo ca pasanna citto sikkhā-padāni samādiyye pāṇāti-pāti veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					surā-mera-yamajja-pamā-daṭṭhānā veramaṇī.|| ||</p>

					<p class="f4">Yo ca antamaso gaddūhana-matta pi metta-cittaɱ bhā- <a id="pg396"><span class="f2 g"><b>[396]</b></span></a> veyya,||<br />
					yo ca accharā-saŋaghātā-mattam pi anicca-saññaɱ bhāveyya,||<br />
					idaɱ tatato maha-p-phalataranti.|| ||</p>

					<p class="ctr">Sīhanāda Vagga Dutiyo|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>