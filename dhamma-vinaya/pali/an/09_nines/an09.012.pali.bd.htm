<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 12. Nine sorts of persons who when they die with some attachment remaining are nevertheless free from rebirths in states lower than the human form." />
<title>AN 9 12: Sa-Upādisesa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					II. Sīhanāda Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p12">Sutta 12</a></h4>

					<h1>Sa-Upādisesa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg351"><span class="f2 g"><b>[351]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.012.hare.pts.htm#p1">pts</a>][<a href="../../../../dhamma-vinaya/bd/an/09_nines/an09.012.olds.bd.htm#p1">olds</a>][<a href="../../../../dhamma-vinaya/mnl/an/09_nines/an09.012.upal.mnl.htm#p1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Sāriputto pubbaṇha-samayaɱ nivāsetvā patta-cīvaram ādāya Sāvatthiɱ piṇḍāya pāvisi.|| ||</p>

					<p class="f4">Atha kho āyasmato Sāriputtassa etad ahosi:|| ||</p>

					<p class="f4">"Atippago kho tāva Sāvatthiyaɱ piṇḍāya carituɱ,||<br />
					yan nūnāhaɱ yena añña-titthiyānaɱ paribbājakānaɱ ārāmo ten'upasankameyyan" ti.|| ||</p>

					<p class="f4">Atha kho āyasmā Sāriputto yena añña-titthiyānaɱ paribbājakānaɱ ārāmo ten'upasankamī.|| ||</p>

					<p class="f4">Upasaŋkamitvā tehi añña-titthiyehi paribbājakehi saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">2. Tena kho pana samayena tesaɱ añña-titthiyānaɱ paribbājakānaɱ sannisnnānaɱ sanni-patitānaɱ ayam antarā-kathā udapādi:|| ||</p>

					<p class="f4">"So hi koci āvuso sa-upādiseso kālaɱ karoti,||<br />
					sabbo so aparimutto Nirayā,||<br />
					aparimutto tiracchāna-yoniyā,||<br />
					aparimutto petti-visayā,||<br />
					aparimutto apāya,||<br />
					duggati,||<br />
					vinipātā" ti.|| ||</p>

					<p class="f4">3. Atha kho āyasmā Sāriputto tesaɱ añña-titthiyānaɱ paribbājakānaɱ bhāsitaɱ||<br />
					n'eva abhinandi,||<br />
					na paṭikkosi.|| ||</p>

					<p class="f4">Anabhinan'ditvā appaṭikositvā uṭṭhāy āsanā pakkāmi,||<br />
					"Bhagavato santike etassa bhāsitassa atthaɱ ājāni-s-sāmī" ti.|| ||</p>

					<p class="f4">Atha kho āyasmā Sāriputto Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkanto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Sāriputto Bhagavantaɱ etad avoca:|| ||</p>

					<p class="f4">"Idāhaɱ bhante pubbaṇha-samayaɱ nivāsetvā patta-cīvaram ādāya Sāvatthiɱ piṇḍāya pāvisiɱ.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">'Atippago kho tāva Sāvatthiyaɱ piṇḍāya carituɱ,||<br />
					yan nūnāhaɱ yena añña-titthiyānaɱ paribbājakānaɱ ārāmo ten'upasankameyyan' ti.|| ||</p>

					<p class="f4">Atha khvāhaɱ bhante yena añña-titthiyānaɱ paribbājakānaɱ ārāmo ten'upasankamiɱ,||<br />
					upasankamitvā tehi añña-titthiyehi paribbājakehi saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Tena kho pana bhante samayena tesaɱ añña-titthiyānaɱ paribbājakānaɱ sanni-sinnānaɱ sanni-patitānaɱ ayam antarākatha udapādi:|| ||</p>

					<p class="f4">'Yo hi koci āvuso sa-upādiseso kālaɱ karoti,||<br />
					sabbo so aparimutto Nirayā,||<br />
					aparimutto tiracchāna-yoniyā,||<br />
					aparimutto petti-visayā,||<br />
					aparimutto apāya duggati vinipātā' ti.|| ||</p>

					<p class="f4">Atha khvāhaɱ bhante tesaɱ añña-titthiyānaɱ paribbājakānaɱ bhāsitaɱ||<br />
					n'eva abhinandiɱ||<br />
					na paṭikkosiɱ.|| ||</p>

					<p class="f4">Anabhinan'ditvā a-p-paṭikkositvā uṭṭhāy āsanā pakkāmiɱ:|| ||</p>

					<p class="f4">'Bhagavato santike etassa bhāsitassa atthaɱ ājānissāmi' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Keci Sāriputta añña-titthiyā paribbājakā bālā akhyattā,||<br />
					keci sa-upādisesaɱ vā 'sa-upādiseso' ti jānissanti,||<br />
					anupādisesaɱ vā 'anupādiseso' ti jānissanti.|| ||</p>

					<p class="ctr c">&#9632;</p>

					<p class="f4">Nava yime Sāriputta puggalā sa-upādisesā kālaɱ kurumānā parimuttā Nirayā,||<br />
					parimutto tiracchāna-yoniyā,||<br />
					parimuttā petti-visayā,||<br />
					parimuttā apāya duggati vinipātā.|| ||</p>

					<p class="f4">Katame nava?|| ||</p>

					<p class="f4">5. Idha Sāriputta ekacco puggalo||<br />
					sīlesu paripūra-kārī hoti,||<br />
					samādhismiɱ paripūra-kārī||<br />
					paññāya na paripūra-kāri.|| ||</p>

					<p class="f4">So pañcannaɱ ora-m-bhāgiyānaɱ saŋyojānanaɱ parikkhayā||<br />
					antarā-parinibbāyī hoti.|| ||</p>

					<p class="f4">Ayaɱ Sāriputta, paṭhamo puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">6. Puna ca paraɱ Sāriputta idh'ekacco puggalo||<br />
					sīlesu paripūra-kārī hoti,||<br />
					samādhismiɱ paripūra-kārī,||<br />
					paññāya na paripūra-kāri.|| ||</p>

					<p class="f4">So pañcannaɱ ora-m-bhāgiyānaɱ saŋyojānanaɱ parikkhayā upahacca-parinibbāyī hoti.|| ||</p>

					<p class="f4">Ayaɱ Sāriputta, dutiyo puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">Puna ca paraɱ Sāriputta idh'ekacco puggalo||<br />
					sīlesu paripūra-kārī hoti,||<br />
					samādhismiɱ paripūra-kārī,||<br />
					paññāya na paripūra-kāri.|| ||</p>

					<p class="f4">So pañcannaɱ ora-m-bhāgiyānaɱ saŋyojānanaɱ parikkhayā asankhāra-parinibbāyī hoti.|| ||</p>

					<p class="f4">Ayaɱ Sāriputta, tatiyo puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">Puna ca paraɱ Sāriputta idh'ekacco puggalo||<br />
					sīlesu paripūra-kārī hoti,||<br />
					samādhismiɱ paripūra-kārī,||<br />
					paññāya na paripūra-kāri.|| ||</p>

					<p class="f4">So pañcannaɱ ora-m-bhāgiyānaɱ saŋyojānanaɱ parikkhayā sa-sankhāra-parinibbāyī hoti.|| ||</p>

					<p class="f4">Ayaɱ Sāriputta, catuttho puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">Puna ca paraɱ Sāriputta idh'ekacco puggalo||<br />
					sīlesu paripūra-kārī hoti,||<br />
					samādhismiɱ paripūra-kārī||<br />
					paññāya na paripūra-kāri.|| ||</p>

					<p class="f4">So pañcannaɱ ora-m-bhāgiyānaɱ saŋyojānanaɱ parikkhayā uddhaɱ-soto hoti akaṇiṭṭhagāmī.|| ||</p>

					<p class="f4">Ayaɱ Sāriputta, pañcamo puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">7. Puna ca paraɱ Sāriputta, idh'ekacco puggalo,||<br />
					sīlesu paripūra-kārī hoti,||<br />
					samādhismiɱ na paripūra-kārī||<br />
					paññāya na paripūra-kāri.|| ||</p>

					<p class="f4">So tiṇṇaɱ saŋyojānanaɱ parikkhayā rāga-dosa-mohānaɱ tanuttā Sakad'āgāmī hoti,||<br />
					sakid eva imaɱ lokaɱ āgantvā dukkhass'antaɱ karoti.|| ||</p>

					<p class="f4">Ayaɱ Sāriputta, chaṭṭho puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">8. Puna ca paraɱ Sāriputta idh'ekacco puggalo||<br />
					sīlesu paripūra kārī hoti,||<br />
					samādhismiɱ na paripūra-kāri,||<br />
					paññāya na paripūra-kāri.|| ||</p>

					<p class="f4">So tiṇṇaɱ saŋyojānanaɱ parikkhayā eka-bījī hoti,||<br />
					ekaɱ yeva mānusakaɱ bhavaɱ nibbattetvā dukkhass'antaɱ karoti.|| ||</p>

					<p class="f4">Ayaɱ Sāriputta sattamo puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">9. Puna ca paraɱ Sāriputta idh'ekacco puggalo||<br />
					sīlesu paripūra-kārī hoti,||<br />
					samādhismiɱ mattasokārī,||<br />
					paññāya mattasokārī.|| ||</p>

					<p class="f4">So tiṇṇaɱ saŋyojānanaɱ parikkhayā kolaŋkolo hoti,||<br />
					dve vā tīṇi vā kulāni sandhāvitvā saŋsaritvā dukkhass'antaɱ karoti.|| ||</p>

					<p class="f4">Ayaɱ Sāriputta, aṭṭhamo puggalo sopādisoso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="ctr c">&#9632;</p>

					<p class="f4">10. Puna ca paraɱ Sāriputta idh'ekacco puggalo||<br />
					sīlosu paripūra-kārī hoti||<br />
					samādhismiɱ mattasokārī,||<br />
					paññāya mattasokārī.|| ||</p>

					<p class="f4">So tiṇṇaɱ saŋyojānanaɱ parikkhayā satta-k-khatt'uparamo hoti,||<br />
					satta-k-khatt'uparamaɱ deve ca mānuse ca sandhāvitvā saŋsaritvā dukkhass'antaɱ karoti.|| ||</p>

					<p class="f4">Ayaɱ Sāriputta navamo puggalo sa-upādiseso kālaɱ kurumāno parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya duggati vinipātā.|| ||</p>

					<p class="f4">Keci Sāriputta añña-titthiyā paribbājakā bālā avyattā,||<br />
					keci 'sa-upādisesaɱ vā sa-upādisesao' ti jānissanti||<br />
					'anupādisesaɱ vā anupādiseso' ti jānissanti.|| ||</p>

					<p class="f4">Ime kho Sāriputta nava puggalā sa-upādisesā kālaɱ kurumānā parimuttā Nirayā,||<br />
					parimuttā tiracchāna-yoniyā,||<br />
					parimuttā petti-visayā,||<br />
					parimuttā apāya duggati vinipātā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Na tāvāyaɱ Sāriputta dhamma-pariyāyo paṭibhāsi bhikkhūnaɱ bhikkhunīnaɱ upāsakānaɱ upāsikānaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Mā yimaɱ dhamma-pariyāyaɱ sutvā pamādaɱ āhariɱsu,||<br />
					api ca mayā Sāriputta dhamma-pariyāyo pañhādhippāyena bhāsito" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>