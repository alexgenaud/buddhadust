<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 27. The Buddha instructs Anāthapiṇḍika on the attributes of a Streamwinner that eliminate fear and hate. He also tells him that if he knows he possesses these attributes he may declare himself to be a Stream-winner." />
<title>AN 9 27: Paṭhama Vera-Bhaya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					VIII. Navaka Nipāta<br />
					III. Satt'Āvāsa Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p27">Sutta 27</a></h4>

					<h1>Paṭhama Vera-Bhaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg405"><span class="f2 g"><b>[405]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.027.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvātthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">2. "Yato kho gahapati ariya-sāvakassa pañca bhayāni verāni vūpasantāni honti,||<br />
					catūhi ca sot'āpattiyaṅgehi samannāgato hoti,||<br />
					so ākaṅkha-māno attanā va attāṇaɱ vyākareyya:|| ||</p>

					<p class="f4">'Khīṇa-Nirayo'mih,||<br />
					khīṇa-tiracchāna-yoni,||<br />
					khīṇa-petti-visayo,||<br />
					khīṇ-ā-pāya-duggati-vinipāto,||<br />
					Sot'āpanno'ham asmi,||<br />
					avinipāta-dhammo niyato sambodhi-parāyano.' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg406"><span class="f2 g"><b>[406]</b></span></a> 3. Katamāni pañca bhayāni verāni vūpasantāni honti?|| ||</p>

					<p class="f4">Yaɱ gahapati pāṇ-ā-tipātī pāṇ-ā-tipāta-p-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedetī.|| ||</p>

					<p class="f4">Pāṇ-ā-tipātā paṭivirato n'eva diṭṭha-dhammakam pi bhayaɱ veraɱ pasavati,||<br />
					na samparāyikam pi bhayaɱ veraɱ pasavati,||<br />
					na ceta-sikam pi dukkhaɱ domanassaɱ paṭisaɱvedeti.|| ||</p>

					<p class="f4">Pāṇ-ā-tipātā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">4. Yaɱ gahapati adinn'ādāyī adinnāna-p-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedetī.|| ||</p>

					<p class="f4">Adinn'ādānā paṭivirato n'eva diṭṭha-dhammakam pi bhayaɱ veraɱ pasavati,||<br />
					na samparāyikam pi bhayaɱ veraɱ pasavati,||<br />
					na ceta-sikam pi dukkhaɱ domanassaɱ paṭisaɱvedeti.|| ||</p>

					<p class="f4">Adinn'ādānā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">5. Yaɱ gahapati kāmesu micchā-cārī kāmesu-micchā-cāra-p-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedatī.|| ||</p>

					<p class="f4">Kāmesu micchā-cārā paṭivirato n'eva diṭṭha-dhammakam pi bhayaɱ veraɱ pasavati,||<br />
					na samparāyikam pi bhayaɱ veraɱ pasavati,||<br />
					na ceta-sikam pi dukkhaɱ domanassaɱ paṭisaɱvedati.|| ||</p>

					<p class="f4">Kāmesu micchā-cārā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">6. Yaɱ gahapati musā-vādī musā-vādāppaccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedatī.|| ||</p>

					<p class="f4">Musā-vādā paṭivirato n'eva diṭṭha-dhammakam pi bhayaɱ veraɱ pasavati,||<br />
					na samparāyikam pi bhayaɱ veraɱ pasavati,||<br />
					na ceta-sikam pi dukkhaɱ domanassaɱ paṭisaɱvedati.|| ||</p>

					<p class="f4">Musā-vādā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="ctr c">&#9632;</p>

					<p class="f4">7. Yaɱ gahapati surā-mera-yamajja-pamā-daṭṭhāyī surā-mera-yamajja-pamā-daṭṭhāna-p-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaɱ paṭisaɱvedatī.|| ||</p>

					<p class="f4">Surā-mera-yamajja-pamā-daṭṭhānā paṭivirato n'eva diṭṭha-dhammakam pi bhayaɱ veraɱ pasavati,||<br />
					na samparāyikam pi bhayaɱ veraɱ pasavati,||<br />
					na ceta-sikam pi dukkhaɱ domanassaɱ paṭisaɱvedati.|| ||</p>

					<p class="f4">Surā-mera-yamajja-pamā-daṭṭhānā paṭiviratassa evaɱ taɱ bhayaɱ veraɱ vūpasantāni hoti.|| ||</p>

					<p class="f4">Imāni pañca bhayāni verāni vūpasanthāni honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Katamehi catūhi sot'āpattiyaṅgehi samannāgato hoti?|| ||</p>

					<p class="f4">Idha gahapati ariya-sāvako Buddhe avecca-p-pasādena samannāgato hoti:|| ||</p>

					<p class="f4">'Iti pi so Bhagavā arahaɱ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="ctr c">&#9632;</p>

					<p class="f4">9. Dhamme avecca-p-pasādena samannāgato hoti.|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī' ti.|| ||</p>

					<p class="ctr c">&#9632;</p>

					<p class="f4">10. Saṅghe avecca-p-pasādena samannāgato hoti.|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho <a id="pg407"><span class="f2 g"><b>[407]</b></span></a> ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni aṭṭha purisa-puggalā,||<br />
					esa Bhagavato sāvaka-saṅgho āhuneyyo pāhuneyyo dakkhineyyo añjali-karaṇīyo anuttaraɱ puñña-k-khettaɱ lokassā' ti.|| ||</p>

					<p class="f4">Ariya-kantehi sīlehi samannāgato hoti,||<br />
					akhaṇḍehi acachiddehi asabalehi akammāsehi bhujissehi viññūppasatthehi aparām-aṭṭhehi samādhi-saɱvaṭṭa-nikehi.|| ||</p>

					<p class="f4">Imehi catūhi sotāpāttiyaṅgehi samannāgato hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">11. Yato kho gahapati ariya-sāvakassa imāni pañca bhayāni verāni vūpasantāni honti,||<br />
					imehi ca catūhi sotāpāttiyaṅgehi samannāgato hoti,||<br />
					so ākaṅkha-māno attanā'va attāṇaɱ vyākareyya:|| ||</p>

					<p class="f4">'Khīṇa Nirayo'mhi,||<br />
					khīṇa-tiracchāna-yoni,||<br />
					khīṇa-petti-visayo,||<br />
					khīṇaapāyaduggativinipāto,||<br />
					Sot'āpanno'ham asmi,||<br />
					avinipāta-dhammo niyato sambodhi-parāyano' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>