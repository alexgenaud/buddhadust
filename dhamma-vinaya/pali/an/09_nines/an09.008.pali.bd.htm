<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 8. Nine ways in which it is impossible for an Arahant to transgress." />
<title>AN 9 8: Sajajha-Paribbājaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					I. Sambodha Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p8">Sutta 8</a></h4>

					<h1>Sajajha-Paribbājaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg371"><span class="f2 g"><b>[371]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.008.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.008.upal.mnl.htm#p1">upal</a>][<a href="../../../../dhamma-vinaya/bd/an/09_nines/an09.008.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭepabbate.|| ||</p>

					<p class="f4">Atha kho Sajjho paribbājako yena Bhagavā ten'upasankami,||<br />
					upasankamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Sajjha paribbājako Bhagavantaɱ etad avoca:|| ||</p>

					<p class="f4">"Ekam idaɱ bhante,||<br />
					samayaɱ Bhagavā idh'eva Rājagahe viharati Giribbaje,||<br />
					tatra me bhante,||<br />
					Bhagavato sammukhā sutaɱ sammukhā paṭiggahītaɱ:|| ||</p>

					<p class="f4">'Yo so Sajjha,||<br />
					bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho parikkhīṇa-bhavasaɱ yojano sammadaññā vimutto,||<br />
					abhabbo so pañca-ṭhānāni ajjhācarituɱ.|| ||</p>

					<p class="f4">Abhabbo khīṇ'āsavo bhikkhu sañcīcca pāṇaɱ jīvitā voropetuɱ,||<br />
					abhabbo khīṇ'āsavo bhikkhu adinnaɱ theyya saŋkhātaɱ ādātuɱ,||<br />
					abhabbo khīṇ'āsavo bhikkhu methunaɱ dhammaɱ patisevitūɱ,||<br />
					abhabbo khīṇ'āsavo bhikkhu sampajānamusā bhāsituɱ,||<br />
					abhabbo khīṇ'āsavo bhikkhu sannidhikārake kāme paṭisevituɱ,||<br />
					seyyathā pi pubbe agāriya-bhuto' ti.|| ||</p>

					<p class="f4">Kacci me taɱ bhante,||<br />
					Bhagavato sussutaɱ suggahītaɱ sumana-sikataɱ sūpadhāritan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg372"><span class="f2 g"><b>[372]</b></span></a> "Taggha te taɱ, Sajajha,||<br />
					sussutaɱ suggahītaɱ sumana-sikataɱ supadhāritaɱ.|| ||</p>

					<p class="f4">Pubbe c'āhaɱ sajajha,||<br />
					etarahi ca evaɱ vadāmi.|| ||</p>

					<p class="f4">'Yo so bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho parikkīṇabhavasaŋyojano samma-d-aññā-vimutto.|| ||</p>

					<p class="f4">Abhabbo sonava-ṭhānāni ajjhācarituɱ:||<br />
					abhabbo khīṇ'āsavo bhikkhu sañcicca pāṇaɱ jīvitā voropetuɱ,||<br />
					abhabbo khīṇ'āsavo bhikkhū adinnaɱ theyya-saŋkhātaɱ ādātuɱ,||<br />
					abhabbo khīṇ'āsavo bhikkhu methunaɱ dhammaɱ patisevītuɱ,||<br />
					abhabbo khīṇ'āsavo bhikkhu sampajānamusā bhāsituɱ,||<br />
					abhabbo khīṇ'āsavo bhikkhu sannidhikārake kāme paribhuñjituɱ,||<br />
					seyyathā pi pubbe agāriya-bhuto.|| ||</p>

					<p class="f4">Abhabbo khīṇ'āsavo bhikkhu Buddhaɱ paccakkhātuɱ abhabbo khīṇ'āsavo bhikkhu dhammaɱ paccakkhātuɱ abhabbo khīṇ'āsavo bhikkhu Sanghaɱ paccakkhātuɱ abhabbo khīṇ'āsavo bhikkhu sikkhaɱ paccakkhātuɱ pubbevāhaɱ Sutavā, etarahi ca evaɱ vadāmi:|| ||</p>

					<p class="f4">Abhabbo khīṇ'āsavo bhikkhu sannidhikārake kāme paribhuñjituɱ seyyathā pi pubbe agāriya-bhuto.|| ||</p>

					<p class="f4">Abhabbo khīṇ'āsavo bhikkhu chand-ā-gatiɱ gantuɱ abhabbo khīṇ'āsavo bhikkhu dos-ā-gatiɱ gantuɱ,||<br />
					abhabbo khīṇ'āsavo bhikkhu moh-ā-gatiɱ gantuɱ,||<br />
					abhabbo khīṇ'āsavo bhikkhu bhayāgatiɱ gantuɱ.'|| ||</p>

					<p class="f4">Pubbe c'āhaɱ sajajha,||<br />
					etarahi ca evaɱ vadāmi.|| ||</p>

					<p class="f4">Yo kho bhikkhu arahaɱ khīṇ'āsavo vusitvā kataɱkaraṇīyo ohita-bhāro anuppatta-sadattho parikkhiṇa-bhava-saŋyojano,||<br />
					sammadaññā vimutto,||<br />
					abhabbo so imāni nava-ṭhānāni ajjhācaritun" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>