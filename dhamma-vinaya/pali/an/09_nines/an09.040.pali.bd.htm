<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 40. The Buddha praises living in solitude." />
<title>AN 9 40: Āraññaka-Nāg'Opama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Navaka Nipāta<br />
					IV. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p40">Sutta 40</a></h4>

					<h1>Āraññaka-Nāg'Opama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg435"><span class="f2 g"><b>[435]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.040.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.040.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Sāvatthi nidānaṃ.|| ||</p>

					<p class="f4">"Yasmiṃ bhikkhave samaye āraññakassa nāgassa gocara-pasutassa hatthī pi||<br />
					hatthiniyo pi||<br />
					hattikalabhā pi||<br />
					hatthicchā pi||<br />
					purato gantvā tiṇaggāni chindanti,||<br />
					tena bhikkhave āraññako nāgo aṭṭhiyati harāyati jigucchati.|| ||</p>

					<p class="f4">Yasmiṃ bhikkhave, samaye āraññakassa nāgassa gocara-pasutassa hatthī pi||<br />
					hatthiniyo pi||<br />
					hatthikalabhā pi||<br />
					hatthicchāpā pi||<br />
					ohaggobhaggaṃ sākhābhaṇgaṃ khādanti.|| ||</p>

					<p class="f4">Tena bhikkhave, āraññako nāgo aṭṭīyati harāyati jigucchati.|| ||</p>

					<p class="f4">Yasmiṃ bhikkhave,||<br />
					samaye āraññakassa nāgassa ogāhaṃ otiṇṇassa hatthī pi||<br />
					hatthiniyo pi||<br />
					hatthikalabhā pi||<br />
					hatthicchāpā pi||<br />
					purato purato ganatvā soṇḍāya udakaṃ ālolonti.|| ||</p>

					<p class="f4">Tena bhikkhave, āraññako nāgo aṭṭīyati harāyati jigucchati.|| ||</p>

					<p class="f4">Yasmiṃ bhikkhave, samaye āraññakassa nāgassa ogābhaṃ otiṇṇassa hatthīniyo kāyaṃ upanighaṃsantiyo gacchanti,||<br />
					tena bhikkhave,||<br />
					āraññako nāgo aṭṭhiyati harāyati jigucchati.|| ||</p>

					<p class="f4">2. Tasmaṃ bhikkhave, samaye āraññakassa nāgāssa evaṃ hoti:||<br />
					'ahaṃ kho etarahi ākaṇṇo viharāmi,||<br />
					hatthihi hatthinīhi hatthikalabhehi hatthicchāpehi,||<br />
					chinnaggāni c'eva tiṇāni khādāmi.|| ||</p>

					<p class="f4">Obhaggobhaggañ ca me sākhabhaṇgaṃ khādanti.|| ||</p>

					<p class="f4">Āvilāni ca pānīyāni pivāmi||<br />
					ogāhaṃ ca me otiṇṇassa hatthiniyo kāyaṃ upanighaṃsanniyo gaccanti||<br />
					yan nūn-ā-haṃ eko gaṇasmā vūpakaṭṭho vihareyyan' ti.|| ||</p>

					<p class="f4">So aparena samayena eko gaṇasmā vūpakaṭṭho viharati||<br />
					accinnaggāni c'eva tiṇāni khādati.|| ||</p>

					<p class="f4">Ohaggobhaggañ c'assa <a id="pg436"><span class="f2 g"><b>[436]</b></span></a> sākhābhaṇgaṃ na khādanti anāvilāni ca pāniyāni pivati.|| ||</p>

					<p class="f4">Ogāhañ c'assa otiṇṇassa na hatthiniyo kāyaṃ upanighaṃsanniyo gaccanti.|| ||</p>

					<p class="f4">Tasmiṃ bhikkhave, samaye āraññakassa nāgāssa evaṃ hoti:||<br />
					'Ahaṃ kho pubbe ākiṇṇo vihāsiṃ hatthihi hatthinīhi hatthīkalabhehi hatthiccāpehi,||<br />
					chinnaggāni c'eva tiṇāni khādiṃ,||<br />
					ohaggobhaggañ ca me sākhābhaṇghaṃ khādiṃsu.|| ||</p>

					<p class="f4">Āvilāni ca pānīyāni āpāyiṃ,||<br />
					ogāhañ ca me otiṇṇassa hatthiniyo kāyaṃ upanighaṃsanniyo agamaṃsu.|| ||</p>

					<p class="f4">So'haṃ etarahi eko gaṇasmā vūpakaṭṭho viharāmi,||<br />
					acchinnaggāni c'eva tiṇāni khādāmi.|| ||</p>

					<p class="f4">Obhaggobhaggañ ca me sākhābhaṇgaṃ na khādanti||<br />
					anāvilāni ca pānīyāni pivāmi,||<br />
					ogāhañ ca otiṇnassa na bhatthiniyo kāyāṃ upanighaṃsantiyo gaccantī' ti.|| ||</p>

					<p class="f4">'So soṇḍāya sākhābhaṇgaṃ bhañjitvā sākhābhaṇgena kāyaṃ parimadditvā atta-mano kaṇḍuṃ saṃhanti.|| ||</p>

					<p class="f4">[3] Evam eva kho bhikkhave, yasmiṃ samaye bhikku ākiṇṇo viharati||<br />
					bhikkhuhi bhikkhunīhi upāsakehi upāsākāhi||<br />
					raññā rāja-mahā-mattehi titthiyehi titthiyasāvakehi,||<br />
					tasmiṃ samaye bhikkhussa evaṃ hoti:||<br />
					'ahaṃ kho etarahi ākiṇṇo viharāmi,||<br />
					bhikkhuhī bhikkhunīhi upāsakehi upāsikāhi||<br />
					raññā rāja-mahā-mattehi titthiyehi titthiyasāvakehi.|| ||</p>

					<p class="f4">Yan nūn-ā-haṃ eko gaṇasmā vūpakaṭṭho vihareyyan' ti.|| ||</p>

					<p class="f4">So vicittaṃ sen'āsanaṃ bhajati araññaṃ <a id="pg437"><span class="f2 g"><b>[437]</b></span></a> rukkha-mūlaṃ  pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="f4">So arañña-gato vā rukkhamūgato vā suññ-ā-gāra-gato vā nisīdati pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya vigatābhijejhana cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya akhyāpannacitto viharati||<br />
					sabba-pāṇa-bhuta-hit-ā-nukampī,||<br />
					vyāpāda-padosā cittaṃ parisodheti.|| ||</p>

					<p class="f4">Thīna middhaṃ pahāya vigata-thīna-middho viharati||<br />
					āloka-saññi sato sampajāno,||<br />
					thinamiddhā cittaṃ parisodheti.|| ||</p>

					<p class="f4">Uddhacca-kukkuccaṃ pahāya anuddhato viharati||<br />
					ajjhattaṃ vūpasanta-citto uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati||<br />
					akathaṃ-kathi kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4">So ime pañca nīvaraṇe pahāya cetaso upakkilese paññāya dubbalī-karaṇe vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">Pītiyā ca virāgā upekkhako ca||<br />
					viharati sato ca sampajāno,||<br />
					sukhañ ca kāyena paṭisaṃvedeti,||<br />
					yaṃ taṃ ariyā āvikkhanti upekkhako satimā sukha-vihārī ti,||<br />
					tatiyaṃ-jhānaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">Sukhassa ca pahānā dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-ṃ-asukhaṃ upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">Sabbaso rūpa-saññānaṃ samatikkamā paṭigha-saññānaṃ atthaṇgamā nānatta-saññānaṃ amanasikārā 'anatto ākāso' ti,||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">Sabbaso Ākāsanañ-c'āyatanaṃ samati-k-kama 'anantaṃ viññāṇan' ti,||<br />
					Viññānañ-c'āyatanaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">Sabbaso Viññānañ-c'āyatanaṃ samatikkamma 'n'atthi kiñci' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">Sabbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ upasampajja viharati.|| ||</p>

					<p class="f4">So atta-mano kaṇḍuṃ saṃhanti.|| ||</p>

					<p class="f4">Sabbaso N'eva-saññā-nā-saññ'āyatanaṃ <a id="pg438"><span class="f2 g"><b>[438]</b></span></a> samatikkamma saññā-vedayita nirodhaṃ upasampajja viharati.|| ||</p>

					<p class="f4">Paññāya c'assa disvā āsavā parikkhiṇā honti.|| ||</p>

					<p class="f4">So atta-mano kaṇḍuṃ saṃhantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>