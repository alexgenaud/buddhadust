<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṅguttara Nikāya, Book of the Nines" />
<title>AN 9 3: Meghiya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					IX. Navaka Nipāta<br />
					I. Sambodha Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p3">Sutta 3</a></h4>

					<h1>Meghiya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg354"><span class="f2 g"><b>[354]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.003.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.003.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Cālikāyaɱ viharati Cālikāya pabbate.|| ||</p>

					<p class="f4">Tena kho pana samayen'āyasmā Meghiyo Bhagavato upaṭṭhāko hoti.|| ||</p>

					<p class="f4">Atha kho āyasmā Meghiyo yena Bhagavā ten'upasaṅkami,||<br />
					upasaṅkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho āyasmā Meghiyo bhaghavantaɱ etad avoca:|| ||</p>

					<p class="f4">"Icchām'ahaɱ bhante, Jantugāmaɱ piṇḍāya pavisitun" ti.|| ||</p>

					<p class="f4">"Yassa dāni tvaɱ Meghiya kālaɱ maññasī" ti.|| ||</p>

					<p class="ctr c">&#9632;</p>

					<p class="f4">2. Atha kho āyasmā Meghiyo pubbaṇha-samayaɱ nivāsetvā patta-cīvaram ādāya Jantugāmaɱ piṇḍāya pāvisi:|| ||</p>

					<p class="f4">Jantugāme piṇḍāya caritvā paccābhattaɱ piṇḍa-pāta paṭikkanto yena Kimikālāya nadiyā tīraɱ ten'upasaṅkami.|| ||</p>

					<p class="f4">Addasā kho āyasmā Meghiyo Kimikālāya nadiyā tire jaṅghā-vihāraɱ anucaṅkamamāno anuvicaramāno <a id="pg355"><span class="f2 g"><b>[355]</b></span></a> ambavanaɱ pāsādikaɱ ramaṇīyaɱ.|| ||</p>

					<p class="f4">Disvān'assa etad ahosi:|| ||</p>

					<p class="f4">"Pāsādikaɱ vat'idaɱ ambavanaɱ ramaṇīyaɱ.|| ||</p>

					<p class="f4">Alaɱ vat'idaɱ kula-puttassa padhān'atthikassa padhānāya.|| ||</p>

					<p class="f4">Sace maɱ Bhagavā anujāneyya,||<br />
					āgaccheyayāhaɱ imaɱ ambavanaɱ padhānāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho āyasmā Meghiyo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Meghiyo Bhagavantaɱ etad avoca:|| ||</p>

					<p class="f4">"Idh'āhaɱ bhante pubbaṇha-samayaɱ nivāsetvā patta-cīvaram ādāya Jantugāmaɱ piṇḍāya pāvisiɱ.|| ||</p>

					<p class="f4">Jantugāme piṇḍāya caritvā pacchā-bhattaɱ piṇḍa-pāta-paṭikkanto yena Kimikālāya nadiyā tīraɱ ten'upasaṅkamiɱ.|| ||</p>

					<p class="f4">Addasaɱ kho ahaɱ bhante,||<br />
					Kimikālāya nadiyā tīre jaṅghā-vihāraɱ anucaṅkamamāno anuvicaramāno ambavanaɱ pāsādikaɱ ramaṇīyaɱ,||<br />
					disvāna me etad ahosi:|| ||</p>

					<p class="f4">"Pāsādikaɱ vat'idaɱ ambavanaɱ ramaṇīyaɱ,||<br />
					alaɱ vat'idaɱ kula-puttassa padhān'atthikassa padhānāya.|| ||</p>

					<p class="f4">Sace maɱ Bhagavā anujāneyya||<br />
					āgaccheyy'āhaɱ imaɱ ambavanaɱ padhānāyāti.|| ||</p>

					<p class="f4">Sace maɱ Bhagavā anujāneyya||<br />
					gaccheyy'āhaɱ taɱ ambavanaɱ padhānāyā" ti.|| ||</p>

					<p class="ctr c">&#9632;</p>

					<p class="f4">"Āgamehi tāva Meghiya, ekak'amhā.|| ||</p>

					<p class="f4">Tāva yāva añño pi koci bhikkhu āga-c-chatī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Dutiyam pi kho āyasmā Meghiyo Bhagavantaɱ etad avoca:|| ||</p>

					<p class="f4">"Bhagavato bhante, n'atthi kiñci uttariɱ karaṇīyaɱ,||<br />
					n'atthi katassa paticayo.|| ||</p>

					<p class="f4">Mayihaɱ kho pana bhante,||<br />
					atthi uttariɱ karaṇīyaɱ,||<br />
					atthi katassa paticayo.|| ||</p>

					<p class="f4">Sace maɱ Bhagavā anujāneyya,||<br />
					gaccheyayāhaɱ taɱ ambavanaɱ padhānāyā" ti.|| ||</p>

					<p class="ctr c">&#9632;</p>

					<p class="f4">"Āgamehi tāva Meghiya, ekak'amhā.|| ||</p>

					<p class="f4">Tāva yāva aññe pi koci bhikkhu āga-c-chatī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg356"><span class="f2 g"><b>[356]</b></span></a> 5. Tatiyam pi kho āyasmā Meghiyo Bhagavantaɱ etad avoca:|| ||</p>

					<p class="f4">"Bhagavato bhante, n'atthi kiñci uttariɱ karaṇīyaɱ,||<br />
					n'atthi katassa paticayo.|| ||</p>

					<p class="f4">Mayihaɱ kho pana bhante,||<br />
					atthi uttariɱ karaṇīyaɱ,||<br />
					atthi katassa paticayo.|| ||</p>

					<p class="f4">Sace maɱ Bhagavā anujāneyya,||<br />
					gaccheyayāhaɱ taɱ ambavanaɱ padhānāyā" ti.|| ||</p>

					<p class="ctr c">&#9632;</p>

					<p class="f4">"'Padhātan' ti kho Meghiya vadamānaɱ kinti vadeyyāma?|| ||</p>

					<p class="f4">Yassa dāni tvaɱ Meghiya kālaɱ maññasī" ti.|| ||</p>

					<p class="ctr c">&#9632;</p>

					<p class="f4">6. Atha kho āyasmā Meghiyo uṭṭhāy āsanā Bhagavantaɱ abhivādetvā padakkhiṇaɱ katvā yena taɱ ambavanaɱ ten'upasaṅkami.|| ||</p>

					<p class="f4">Upasaṅkamitvā taɱ ambavanaɱ ajjhogāhetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="ctr c">&#9632;</p>

					<p class="f4">Atha kho āyasmato Meghiyassa tasmiɱ Ambavane viharantassa yebhuyyena tayo pāpakā akusalā vitakkā samud'ācaranti.|| ||</p>

					<p class="f4">Seyyath'idaɱ:||<br />
					kāma-vitakko||<br />
					vyāpāda-vitakko||<br />
					vihiɱsā-vitakko.|| ||</p>

					<p class="ctr c">&#9632;</p>

					<p class="f4">Atha kho āyasmato Meghiyassa etad ahosi:|| ||</p>

					<p class="f4">"Acchariyaɱ vata bho,||<br />
					abbhutaɱ vata bho,||<br />
					saddhāya'va tañ c'amhi agārasmā anagāriyaɱ pabba-jito.|| ||</p>

					<p class="f4">Atha ca pan'imehi tīhi pāpakehi akusalehi vitakkehi anvāsatto:||<br />
					kāma-vitakkena||<br />
					vyāpāda-vitakkena||<br />
					vihiɱsā-vitakkenā" ti.|| ||</p>

					<p class="ctr c">&#9632;</p>

					<p class="f4">7. Atha kho āyasmā Meghiyo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Meghiyo Bhagavantaɱ etad avoca:|| ||</p>

					<p class="f4">"Idha mayhaɱ bhante tasmiɱ Ambavane viharantassa yebhuyyena tayo pāpakā akusalā vitakkā samud'ācaranti.|| ||</p>

					<p class="f4">Seyyath'idaɱ:||<br />
					kāma-vitakko||<br />
					vyāpāda-vitakko||<br />
					vihiɱsā-vitakko.|| ||</p>

					<p class="f4">Tassa mayhaɱ bhante, etad ahosi:|| ||</p>

					<p class="f4">"Acchariyaɱ vata bho,||<br />
					abbhutaɱ vata bho,||<br />
					saddhāya'va tañ c'amhī agārasmā anagāriyaɱ pabba-jito.|| ||</p>

					<p class="f4">Atha ca <a id="pg357"><span class="f2 g"><b>[357]</b></span></a> pan'imehi tīhi pāpakehi akusalehi vitakkehi anvāsatto||<br />
					kāma-vitakkena||<br />
					vyāpāda-vitakkena||<br />
					vihiɱsā-vitakkenā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Aparipakkāya Meghiya ceto-vimuttiyā pañca dhammā paripakkāya saɱvaṭṭanti.|| ||</p>

					<p class="f4">Katame pañca?|| ||</p>

					<p class="f4">8. Idha Meghiya, bhikkhu kalyāṇa-mitto hoti kalyāṇa-sahāyo kalyāṇa-sampavaṅko.|| ||</p>

					<p class="f4">Aparipakkāva Meghiya ceto-vimuttiyā ayaɱ paṭhamo dhammo paripakkāya saɱvaṭṭati.|| ||</p>

					<p class="ctr c">&#9632;</p>

					<p class="f4">9. Puna ca paraɱ Meghiya bhikkhu sīlavā hoti||<br />
					Pātimokkha-saɱvara-saɱvuto viharati ācāra-gocara-sampanno||<br />
					aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">Aparipakkāya Meghiya, ceto-vimuttiyā ayaɱ dutiyo dhammo paripakkāya saɱvaṭṭati.|| ||</p>

					<p class="ctr c">&#9632;</p>

					<p class="f4">10. Puna ca paraɱ Meghiya bhikkhū yā'yaɱ kathā abhisallekhikā ceto-vivaraṇasappāyā seyyath'idaɱ:||<br />
					appiccha-kathā||<br />
					santuṭṭhi-kathā||<br />
					paviveka-kathā||<br />
					asaɱsagga-kathā||<br />
					viriy'ārambha-kathā||<br />
					sīla-kathā||<br />
					samādhi-kathā||<br />
					paññā-kathā||<br />
					vimutti-kathā||<br />
					vimutti-ñāṇa-dassana-kathā.|| ||</p>

					<p class="f4">Eva-rūpiyā kathāya nikāma-lābhī hoti akiccha-lābhī akasira-lābhī.|| ||</p>

					<p class="f4">Aparipakkāya Meghiya, ceto-vimuttiyā ayaɱ tatiyo dhammo paripakkāya saɱvaṭṭati.|| ||</p>

					<p class="ctr c">&#9632;</p>

					<p class="f4">11. Puna ca paraɱ Meghiya bhikkhu āraddha-viriyo viharati akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya||<br />
					thāmavā daḷha-parakkamo anikkhitta-dhūro kusalesu dhammesu.|| ||</p>

					<p class="f4">Aparipakkāya Meghiya ceto-vimuttiyā ayaɱ catuttho dhammo paripakkāya saɱvaṭṭati.|| ||</p>

					<p class="ctr c">&#9632;</p>

					<p class="f4">12. Puna ca paraɱ Meghiya bhikkhu paññavā hoti||<br />
					uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Aparikkāya Meghiya ceto-vimuttiyā ayaɱ pañcamo dhammo paripakkāya saɱvaṭṭati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Kalyāṇa-mittass'etaɱ Meghiya bhikkhuno pāṭikaṅkhaɱ kalyāṇa-sahāyassa kalyāṇa-sampavaṅkassa||<br />
					sīlavā bhavissati||<br />
					Pātimokkha-saɱvara-saɱvuto viharissati ācāra-gocara- <a id="pg358"><span class="f2 g"><b>[358]</b></span></a> sampanno||<br />
					aṇumattesu vijjesu bhaya-dassāvi samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">Kalyāṇa-mittass'etaɱ Meghiya bhikkhuno pāṭikaṅkhaɱ kalyāṇa-sahāyassa kalyāṇa-sampavaṅkassa:||<br />
					yāyaɱ kathā abhisallekhikā ceto-vivaraṇasappāyā.|| ||</p>

					<p class="f4">Seyyath'idaɱ:|| ||</p>

					<p class="f4">Appiccha-kathā||<br />
					santuṭṭhi-kathā||<br />
					paviveka-kathā||<br />
					asaɱsagga-kathā||<br />
					viriy'ārambha-kathā||<br />
					sīla-kathā||<br />
					samādhi-kathā||<br />
					paññā-kathā||<br />
					vimutti-kathā||<br />
					vimutti-ñāṇa-dassana-kathā.|| ||</p>

					<p class="f4">Eva-rūpiyā kathāya nikāma-lābhī bhavissati kiccha-lābhī akasira-lābhī.|| ||</p>

					<p class="ctr c">&#9632;</p>

					<p class="f4">Kalyāṇa-mittass'etaɱ Meghiya bhigkhuno pāṭikaṅkhaɱ kalyāṇa-sahāyassa,||<br />
					kalyāṇa-sampavaṅkassa||<br />
					āraddha-viriyo viharissati akusalānaɱ dhammānaɱ pahānāya||<br />
					kusalānaɱ dhammānaɱ upasampadāya||<br />
					thāmavā daḷha-parakkamo anikkhitta-dhūro kusalesu dhammesu.|| ||</p>

					<p class="ctr c">&#9632;</p>

					<p class="f4">Kalyāṇa-mittass'etaɱ Meghiya bhikkhuno pāṭikaṅkhaɱ kalyāṇa-sahāyassa kalyāṇa-sampavaṅkassa:||<br />
					paññavā bhavissati uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Tena ca pana Meghiya bhikkhuno imesu pañcasu dhammesu patiṭṭhāya cattāro dhammā uttariɱ bhāvetabbā:||<br />
					asubhā bhāvetabbā rāgassa pahānāya,||<br />
					mettā bhāvetabbā vyāpādassa pahānāya,||<br />
					ānāpāna-sati bhāvetabbā vitakk'upacchadāya,||<br />
					anicca-saññā bhāvetabbā asmī-māna-samugghātāya.|| ||</p>

					<p class="f4">Anicca-saññino Meghiya anatta-saññā saṇṭhāti.|| ||</p>

					<p class="f4">Anatta-saññī asmī-māna-samugghātaɱ pāpuṇāti diṭṭhe'va dhamme Nibbānan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>