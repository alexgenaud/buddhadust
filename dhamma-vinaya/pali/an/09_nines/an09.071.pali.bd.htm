<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 71. The Four settings-up of Mind should be used to eliminate the five sorts of mental barrenness." />
<title>AN 9 71: Ceto-Khila Sati-Paṭṭhāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					VII. Sati-paṭṭhāna Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p71">Sutta 71</a></h4>

					<h1>Ceto-Khila Sati-Paṭṭhāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg460"><span class="f2 g"><b>[460]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.071.hare.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'ime bhikkhave ceto-khīlā.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu satthari||<br />
					kankhati||<br />
					vici-kicchati||<br />
					nādhi-muccati||<br />
					na sampasīdati.|| ||</p>

					<p class="f4">Yo so bhikkhave bhikkhu satthari||<br />
					kankhati,||<br />
					vici-kicchati,||<br />
					nādhi-muccati||<br />
					na sampasīdati,||<br />
					tassa cittaɱ na namati||<br />
					ātappāya anuyogāya sāta-c-cāya padhānāya,||<br />
					yassa cittaɱ na namati||<br />
					ātappāya anuyogāya sāta-c-cāya padhānāya,||<br />
					ayaɱ paṭhamo ceto-khīlo.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu dhamme||<br />
					kankhati||<br />
					vici-kicchati||<br />
					nādhi-muccati||<br />
					na sampasīdati.|| ||</p>

					<p class="f4">Yo so bhikkhave bhikkhu dhamme kankhati,||<br />
					vici-kicchati,||<br />
					nādhi-muccati na sampasīdati,||<br />
					tassa cittaɱ na namati||<br />
					ātappāya anuyogāya sāta-c-cāya padhānāya,||<br />
					yassa cittaɱ na namati||<br />
					ātappāya anuyogāya sāta-c-cāya padhānāya,||<br />
					ayaɱ dutiyo ceto-khīlo.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu saŋghe||<br />
					kankhati||<br />
					vici-kicchati||<br />
					nādhi-muccati||<br />
					na sampasīdati.|| ||</p>

					<p class="f4">Yo so bhikkhave bhikkhu saŋghe kankhati,||<br />
					vici-kicchati,||<br />
					nādhi-muccati na sampasīdati,||<br />
					tassa cittaɱ na namati||<br />
					ātappāya anuyogāya sāta-c-cāya padhānāya,||<br />
					yassa cittaɱ na namati||<br />
					ātappāya anuyogāya sāta-c-cāya padhānāya,||<br />
					ayaɱ tatiyo ceto-khīlo.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu sikkhāya||<br />
					kankhati||<br />
					vici-kicchati||<br />
					nādhi-muccati||<br />
					na sampasīdati.|| ||</p>

					<p class="f4">Yo so bhikkhave bhikkhu sikkhāya kankhati,||<br />
					vici-kicchati,||<br />
					nādhi-muccati na sampasīdati,||<br />
					tassa cittaɱ na namati||<br />
					ātappāya anuyogāya sāta-c-cāya padhānāya,||<br />
					yassa cittaɱ na namati||<br />
					ātappāya anuyogāya sāta-c-cāya padhānāya,||<br />
					ayaɱ catuttha ceto-khīlo.|| ||</p>

					<p class="f4">Yo so bhikkhave bhikkhu sabrahma-cārisu kupito hoti anatta-mano abhāta-citto kilajāto,||<br />
					tassa cittaɱ na namati||<br />
					ātappāya anuyogāya,||<br />
					sāta-c-cāya padhānāya||<br />
					yassa cittaɱ na namati||<br />
					ātappāya anuyogāya sāta-c-cāya,||<br />
					ayaɱ pañcamo ceto-khilo.|| ||</p>

					<p class="f4">Ime kho bhikkhave pañca ceto-khīlā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ ceto-khīlānaɱ pahānāya||<br />
					cattāro sati-paṭṭhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Vedanāsu vedan'ānupassi viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Dhammesu Dhamm'ānupassi viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Imesaɱ kho bhikkhave pañcannaɱ ceto-khīlānaɱ pahānāya ime cattāro sati-paṭṭhānā bhāvetabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
