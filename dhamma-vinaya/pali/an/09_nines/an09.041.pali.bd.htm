<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 41. The Buddha describes the benefits of giving all up and the dangers in pleasures of the senses." />
<title>AN 9 41: Tapussa-Gahapati Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Navaka Nipāta<br />
					IV. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p41">Sutta 41</a></h4>

					<h1>Tapussa-Gahapati Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b> Proofread and modified in accordance with the PTS edition.</p>

					<p>&nbsp;</p>

					<hr />

					<p><a id="pg438"><span class="f2 g"><b>[438]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.041.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.041.than.ati.htm#p1">than</a>][<a href="../../../../dhamma-vinaya/bd/an/09_nines/an09.041.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Mallesu Viharati||<br />
					Uruvela-kappaṃ nāma Mallānaṃ nigamo.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaram ādāya Uruvela-kappaṃ piṇḍāya pāvisi.|| ||</p>

					<p class="f4">Uruvela-kappe piṇḍāya caritvā paccābhattaṃ piṇḍa-pāta-paṭikkanto āyasmantaṃ Ānandaṃ āmantesi:|| ||</p>

					<p class="f4">"Idh'eva tāva tvaṃ Ānanda hohi,||<br />
					yāvāhaṃ Mahāvanaṃ ajjhogāhāmi divā-vihārāyā" ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā Mahāvanaṃ ajjhoga-hetvā aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">2. Atha kho Tapusso gahapati yen'āyasmā Ānando ten'upasaṇkami.|| ||</p>

					<p class="f4">Upasaṇkamitvā āyasmantaṃ Ānandaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Tapusso gahapati āyasmantaṃ Ānandaṃ etad avoca:|| ||</p>

					<p class="f4">"Mayaṃ bhante Ānanda, gihī||<br />
					kāma-bhogī||<br />
					kām'ārāmā||<br />
					kāma-ratā||<br />
					kāma-sammuditā.|| ||</p>

					<p class="f4">Tesaṃ no bhante,||<br />
					amhākaṃ gihīnaṃ||<br />
					kāma-bhogīnaṃ||<br />
					kām'ārāmānaṃ||<br />
					kāma-ratānaṃ||<br />
					kāma-sammuditānaṃ||<br />
					papāto viya khāyati||<br />
					yad idaṃ nekkhammaṃ.|| ||</p>

					<p class="f4">Sutaṃ me taṃ bhante:|| ||</p>

					<p class="f4">'Imasmiṃ Dhamma-Vinaye,||<br />
					daharānaṃ,||<br />
					daharānaṃ bhikkhūnaṃ nekkhamme cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					"Etaṃ santan" ti passato.'|| ||</p>

					<p class="f4">Ta-y-idaṃ bhante imasmiṃ Dhamma-Vinaye||<br />
					bhikkhūnaṃ bahunā janena visabhāgo||<br />
					yad idaṃ nekkhamman" ti.|| ||</p>

					<p class="f4"><a id="pg439"><span class="f2 g"><b>[439]</b></span></a> "Atthi kho etaṃ gahapati kathā-pābhataṃ Bhagavantaṃ dassanāya āyāma gahapati,||<br />
					yena Bhagavā ten'upasaṇkamissāma,||<br />
					upasaṇkamitvā Bhagavato etam atthaṃ ārocessāma.|| ||</p>

					<p class="f4">Yathā no Bhagavā vyākarissatī||<br />
					tathā taṃ dhāressāmā" ti.|| ||</p>

					<p class="f4">"Evaṃ bhante" ti kho Tapusso gahapati āyasmato Ānandassa paccassosi.|| ||</p>

					<p class="f4">3. Atha kho āyasmā Ānando Tapussena gahapatinā saddhiṃ yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Ānando Tapussena gahapatinā Bhagavā etad avoca:|| ||</p>

					<p class="f4">"Ayaṃ bhante Tapusso gahapati evam āha:|| ||</p>

							<p class="in2">'Mayaṃ bhante Ānanda,||<br />
							gihī kāma-bhogī kām'ārāmā kāma-ratā kāma-sammuditā.|| ||</p>

							<p class="in2">Tesaṃ no bhante,||<br />
							amhākaṃ gihīnaṃ kāma-bhogīnaṃ kām'ārāmānaṃ kāma-ratānaṃ kāma-sammuditānaṃ papāto viya khāyati yad idaṃ nekkhammaṃ.|| ||</p>

							<p class="in2">Sutaṃ me taṃ bhante,||<br />
							imasmiṃ Dhamma-Vinaye daharānaṃ daharānaṃ bhikkhūnaṃ nekkhamme cittaṃ pakkhandati pasīdati santiṭṭhati vimuccati:|| ||</p>

							<p class="in2">"Etaṃ santan" ti passataṃ.|| ||</p>

							<p class="in2">Ta-y-idaṃ bhante imasmiṃ Dhamma-Vinaye bhikkhūnaṃ bahunā janena visabhāgo yad idaṃ nekkhamman'" ti.|| ||</p>

					<p class="f4">4. "Evam etaṃ Ānanda!|| ||</p>

					<p class="f4">Evam etaṃ Ānanda!|| ||</p>

					<p class="f4">Mayham pi kho Ānanda,||<br />
					pubb'eva sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Sādhu nekkhammaṃ,||<br />
					sādhu paviveko' ti.|| ||</p>

					<p class="f4">Tassa mayhaṃ Ānanda nekkhamme cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati,||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nu kho hetu||<br />
					ko paccayo||<br />
					yena me nekkhamme cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati,||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Kāmesu kho me ādīnavo adiṭṭho,||<br />
					so ca me abahūlīkato,||<br />
					nekkhamme ānisaṃso anadhigato,||<br />
					so ca me <a id="pg440"><span class="f2 g"><b>[440]</b></span></a> anāsevito.|| ||</p>

					<p class="f4">Tasmā me nekkhamme cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					"etaṃ santan" ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Sace kho ahaṃ kāmesu ādīnavaṃ disvā taṃ bahulī-kareyyaṃ,||<br />
					nekkhamme ānisaṃsaṃ adhigamma tam āseveyyaṃ;||<br />
					ṭhānaṃ kho pan'etaṃ vijjati,||<br />
					yaṃ me nekkhamme cittaṃ||<br />
					pakkhandeyya||<br />
					pasīdeyya||<br />
					santi-ṭ-ṭheyye||<br />
					vimucceyya||<br />
					"etaṃ santan" ti passato'.|| ||</p>

					<p class="f4">So kho ahaṃ Ānanda,||<br />
					aparena samayena kāmesu ādīnavaṃ disvā taṃ bahulam akāsiṃ,||<br />
					nekkhamme ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda, nekkhamme cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati,||<br />
					"etaṃ santan" ti passato'.|| ||</p>

					<p class="f4">So kho ahaṃ Ānanda,||<br />
					aparena samayena vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharāmi.|| ||</p>

					<p class="f4">Tassa mayhaṃ Ānanda,||<br />
					iminā vihārena viharato kāma-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaṃ uppajjeyya yāva'd'eva ābādhāya,||<br />
					evam ev'assa me kāma-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">5. Tassa mayhaṃ Ānanda, etad ahosi:|| ||</p>

					<p class="f4">'Yan nūn-ā-haṃ vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja vihareyyan' ti|| ||</p>

					<p class="f4">Tassa mayhaṃ Ānanda,||<br />
					avitakke cittaṃ na pakkhandati,||<br />
					na p-pasīdati,||<br />
					na santiṭṭhati,||<br />
					na vimuccatī||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo||<br />
					yena me avitakke cittaṃ||<br />
					na pakkhandati,||<br />
					na p-pasīdati,||<br />
					na santiṭṭhati,||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Vitikkesu kho me ādīnavo adiṭṭho,||<br />
					so ca me abahulī-kato,||<br />
					avitakke ānisaṃso anadhigato,||<br />
					so <a id="pg441"><span class="f2 g"><b>[441]</b></span></a> ca  me anāsevito.|| ||</p>

					<p class="f4">Tasmā me avitakke cittaṃ||<br />
					na pakkhandati,||<br />
					na p-pasīdati,||<br />
					na santiṭṭhati,||<br />
					na vimuccati||<br />
					"etaṃ santan" ti passato'.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Sace kho ahaṃ vitakkesu ādīnavaṃ disvā taṃ bahulī-kareyyaṃ||<br />
					avitakke ānisaṃsaṃ adhigamma tam āseveyyaṃ,||<br />
					ṭhānaṃ kho pan'etaṃ vijjati,||<br />
					yaṃ me avitakke cittaṃ||<br />
					pakkhandeyya,||<br />
					pasīdeyya,||<br />
					santi-ṭ-ṭheyya,||<br />
					vimucceyya||<br />
					"etaṃ santan" ti passato'.|| ||</p>

					<p class="f4">So kho ahaṃ Ānanda aparena samayena vitakkesu adīnavaṃ disvā taṃ bahulam akāsiṃ,||<br />
					avitakke ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda avitakke cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda,||<br />
					aparena samayena vitakka-vicārānam vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharāmi.|| ||</p>

					<p class="f4">Tassa mayhaṃ Ānanda,||<br />
					iminā vihārena viharato vitakka-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaṃ uppajjeyya yāva'd'eva ābādhāya,||<br />
					evam ev'assa me vitakka-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">6. Tassa mayhaṃ Ānanda, etad ahosi:|| ||</p>

					<p class="f4">'Yan nun-ā-haṃ pītiyā ca virāgā||<br />
					upekkhako ca||<br />
					viharati sato ca sampajāno,||<br />
					sukhañ ca kāyena paṭisaṃvedeti,||<br />
					yaṃ taṃ ariyā āvikkhanti:||<br />
					"Upekkhako satimā sukha-vihārī" ti,||<br />
					tatiyaṃ-jhānaṃ upasampajja viharati' ti.|| ||</p>

					<p class="f4">Tassa mayhaṃ Ānanda,||<br />
					nippītike cittaṃ||<br />
					na pakkhandati,||<br />
					na p-pasīdati,||<br />
					na santiṭṭhati,||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me nippītike cittaṃ||<br />
					na pakkhandati,||<br />
					na p-pasīdati,||<br />
					na santiṭṭhati,||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Pītiyā kho me ādīnavo adiṭṭho,||<br />
					so ca me abhulīkato||<br />
					nippitike ānisaṃso anadhigato,||<br />
					so ca me anāsevito.|| ||</p>

					<p class="f4">Tasmā me nippītike cittaṃ||<br />
					na pakkhandati||<br />
					na p-pasīdati||<br />
					na san <a id="pg442"><span class="f2 g"><b>[442]</b></span></a> ti-ṭ-ṭhati||<br />
					na vimuccati||<br />
					"etaṃ santin" ti passato'.|| ||</p>

					<p class="f4">Tassa mayhaṃ Ānanda etad ahosi:|| ||</p>

					<p class="f4">'Sace kho ahaṃ pītiyā ādīnavaṃ disvā taṃ bahulī-kareyyaṃ,||<br />
					nippitike ānisaṃsaṃ adhigamma tam āseveyyaṃ;||<br />
					ṭhānaṃ kho pan'etaṃ vijjati,||<br />
					yaṃ me nippītike cittaṃ||<br />
					pakkhandeyya||<br />
					pasīdeyya,||<br />
					santi-ṭ-ṭheyya||<br />
					vimucceyya||<br />
					"etaṃ santan" ti passato'.|| ||</p>

					<p class="f4">So kho ahaṃ Ānanda,||<br />
					aparena samayena pītiyā ādīnavaṃ disvā taṃ bahulam-akāsiṃ||<br />
					nippītike ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda, nippītike cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda, aparena samayena||<br />
					pītiyā ca virāgā||<br />
					upekkhako ca vihareyyaṃ||<br />
					sato ca sampajāno,||<br />
					sukhañ ca kāyena paṭisaṃvedeyyaṃ,||<br />
					yaṃ taṃ ariyā āvikkhanti||<br />
					'Upekkhako satimā sukha-vihārī' ti,||<br />
					tatiyaṃ-jhānaṃ upasampajja viharāmi.|| ||</p>

					<p class="f4">Tassa mayhaṃ Ānanda,||<br />
					iminā vihārena viharato pīti-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaṃ uppajjeyya yāva'd'eva ābādhāya||<br />
					evam ev'assa me pīti-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">7. Tassa mayhaṃ Ānanda, etad ahosi:|| ||</p>

					<p class="f4">'Yan nūn-ā-haṃ sukhassa ca pāhānā||<br />
					dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja vihareyyan' ti.|| ||</p>

					<p class="f4">Tassa mayhaṃ Ānanda, adukkha-m-asukhe cittaṃ||<br />
					na pakkhandati||<br />
					na p-pasīdati,||<br />
					na saniṭṭhati,||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda etad ahosi:|| ||</p>

					<p class="f4">'Ko nu kho hetu,||<br />
					ko paccayo||<br />
					yena me adukkha-m-asukhe cittaṃ||<br />
					na pakkhandati,||<br />
					na p-pasīdati||<br />
					na santiṭṭhati||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Upekkhā-sukhe kho me ādīnavo adiṭṭho,||<br />
					so ca me abahulī-kato,||<br />
					adukkha-m-asukhe ānisaṃso anadhigato,||<br />
					so ca me anāsevito.|| ||</p>

					<p class="f4">Tasmā me adukkha-m-asukhe cittaṃ||<br />
					na pakkhandati,||<br />
					na p-pasīdati,||<br />
					na santiṭṭhati,||<br />
					na vimuccati||<br />
					"etaṃ santan" ti passato'.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Sace kho ahaṃ upekkhā-sukhe ādīnavaṃ disvā <a id="pg443"><span class="f2 g"><b>[443]</b></span></a> taṃ bahulī-kareyyaṃ,||<br />
					adukkha-m-asukhe ānisaṃsaṃ adhigamma tam āseveyyaṃ,||<br />
					ṭhānaṃ kho pan'etaṃ vijjati,||<br />
					yaṃ me adukkha-m-asukhe cittaṃ||<br />
					pakkhandeyya||<br />
					pasīdeyya||<br />
					santi-ṭ-ṭheyya||<br />
					vimucceyya||<br />
					"etaṃ santan" ti passato'.|| ||</p>

					<p class="f4">So kho āhaṃ Ānanda,||<br />
					aparena samayena upekkhā-sukhe ādīnavaṃ disvā taṃ bahulam-akāsiṃ,||<br />
					adukkha-m-asukhe ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda adukkha-m-asukhe cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda aparena samayena||<br />
					sukhassa ca pāhānā||<br />
					dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-m-asukhaṃ upekkhā||<br />
					sati-pārisuddhiṃ||<br />
					catutthaṃ-jhānaṃ upasampajja viharāmi.|| ||</p>

					<p class="f4">Tassa mayhaṃ Ānanda iminā vihārena viharato upekkhā-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda sukhino dukkhaṃ upapa-j-jeyya yāva-d-eva ābādhāya,||<br />
					evam ev'assa me upekkhā-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">8. Tassa mayhaṃ Ānanda, etad ahosi:|| ||</p>

					<p class="f4">'Yan nūn-ā-haṃ sabbaso rūpa-saññānaṃ samatikkamā||<br />
					paṭigha-saññānaṃ attaṇgamā||<br />
					nānatta-saññānaṃ amanasikārā||<br />
					"Ananto ākāso" ti,||<br />
					Ākāsanañ-c'āyatanaṃ upasampajja vihareyyan' ti.|| ||</p>

					<p class="f4">Tassa mayhaṃ Ānanda, Ākāsānañ-c'āyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo yena me Ākāsānañ-c'āyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Rūpesu kho me ādīnavo adiṭṭho,||<br />
					so ca me abahulī-kato,||<br />
					Ākāsānañ-c'āyatane ānisaṃso anadhigato,||<br />
					so ca me anāsevito.|| ||</p>

					<p class="f4">Tasmā me Ākāsānañ-c'āyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					"etaṃ santan" <a id="pg444"><span class="f2 g"><b>[444]</b></span></a> ti passato'.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Sace kho ahaṃ rūpesu ādīnavaṃ disvā taṃ bahulī-kareyyaṃ,||<br />
					Ākāsānañ-c'āyatane ānisaṃsaṃ adhigamma tam āseveyyaṃ,||<br />
					ṭānaṃ kho pan'etaṃ vijjati,||<br />
					yaṃ me Ākāsānañ-c'āyatane cittaṃ||<br />
					pakkhandeyya||<br />
					pasīdeyya||<br />
					santi-ṭ-ṭheyya||<br />
					vimucceyya||<br />
					"etaṃ santan" ti passato'.|| ||</p>

					<p class="f4">So kho ahaṃ Ānanda,||<br />
					aparena samayena rūpesu ādīnavaṃ disvā taṃ bahulam-akāsiṃ,||<br />
					Ākāsānañ-c'āyatane ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda,||<br />
					Ākāsānañ-c'āyatane cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					'etaṃ santan' ti passato.|| ||</p>

					<p class="f4">So kho Ānanda,||<br />
					aparena samayena sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā||<br />
					nānatta-saññānaṃ amanasikārā||<br />
					'Anatto ākāso' ti,||<br />
					Ākāsanañ-c'āyatanaṃ upasampajja viharāmi.|| ||</p>

					<p class="f4">Tassa mayhaṃ Ānanda,||<br />
					iminā vihārena viharato rūpasahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaṃ uppajjeyya,||<br />
					yāva'd'eva ābādhāya,||<br />
					evam ev'assa me rūpasahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">9. Tassa mayhaṃ Ānanda, etad ahosi:|| ||</p>

					<p class="f4">'Yan nūn-ā-haṃ sabbaso Ākāsanañ-c'āyatanaṃ samatikkamma||<br />
					"Anantaṃ viññāṇan" ti||<br />
					Viññāṇañ-c'āyatanaṃ upasampajja vihareyyan' ti.|| ||</p>

					<p class="f4">Tassa mayhaṃ Ānanda Viññāṇañ-c'āyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yena me Viññāṇañ-c'āyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ākāsānañ-c'āyatane kho me ādīnavo adiṭṭho,||<br />
					so ca me abahulī-kato||<br />
					Viññāṇañ-c'āyatane ānisaṃso anadhigato||<br />
					so ca me anāsevito.|| ||</p>

					<p class="f4">Tasmā me Viññāṇañ-c'āyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">Sace kho ahaṃ Ākāsānañ-c'āyatane ādīnavaṃ disvā taṃ <a id="pg445"><span class="f2 g"><b>[445]</b></span></a> bahulī-kareyyaṃ,||<br />
					Viññāṇañ-c'āyatane ānisaṃsaṃ adhigamma tam āseveyyaṃ,||<br />
					ṭhānaṃ kho pan'etaṃ vijjati,||<br />
					yaṃ me Viññāṇañ-c'āyatane cittaṃ||<br />
					pakkhandeyya||<br />
					pasīdeyya||<br />
					santi-ṭ-ṭheyya||<br />
					vimucceyya||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda,||<br />
					aparena samayena Ākāsānañ-c'āyatane ādīnavaṃ disvā taṃ bahulam akāsiṃ,||<br />
					Viññāṇañ-c'āyatane ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda,||<br />
					Viññāṇañ-c'āyatane cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda,||<br />
					aparena samavena sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharāmi.|| ||</p>

					<p class="f4">Tassa mayhaṃ Ānanda,||<br />
					iminā vihārena viharato Ākāsanañ-c'āyatanasahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaṃ uppajjeyya yāva-d-eva ābādhāya,||<br />
					evam ev'assa me Ākāsanañ-c'āyatanasahagatā saññā-manasikārā samud'ācaranti||<br />
					svāssa me hoti ābādho.|| ||</p>

					<p class="f4">10. Tassa mayhaṃ Ānanda etad ahosi:|| ||</p>

					<p class="f4">'Yan nūn-ā-haṃ sabbaso Viññāṇañ-c'āyatanaṃ samatikkamma||<br />
					"N'atthi kiñcī" ti||<br />
					Ākiñcaññ'āyatanaṃ upasampajja vihareyyan' ti.|| ||</p>

					<p class="f4">Tassa mayhaṃ Ānanda,||<br />
					Ākiñ caññ'āyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yena me Ākiñ caññ'āyatane cittaṃ||<br />
					na pakkhandati,||<br />
					nap-pasīdati,||<br />
					na santiṭṭhati,||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">Viññāṇañ-c'āyatanaṃ kho me ādīnavo adiṭṭho,||<br />
					so ca me abhulīkato,||<br />
					Ākiñ caññ'āyatane ānisaṃso anadhigato,||<br />
					so ca me anāsevito.|| ||</p>

					<p class="f4">Tasmā me Ākiñ caññ'āyatane cittaṃ||<br />
					na pakkhandati||<br />
					na p-pasīdati||<br />
					na saṃtiṭṭhati||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda etad ahosi:|| ||</p>

					<p class="f4">'Sace kho ahaṃ Viññāṇañ-c'āyatane ādīnavaṃ disvā naṃ bahulī-kareyyaṃ,||<br />
					Ākiñ caññ'āyatane ānisaṃsaṃ adhigamma tam āseveyyaṃ,||<br />
					ṭhānaṃ kho pan'etaṃ vijjati,||<br />
					yaṃ me Ākiñ caññā- <a id="pg446"><span class="f2 g"><b>[446]</b></span></a> yatane cittaṃ pakkhandeyya pasīdeyya santi-ṭ-ṭheyya vimucceyya||<br />
					"etaṃ santan" ti passato'.|| ||</p>

					<p class="f4">So kho ahaṃ Ānanda,||<br />
					aparena samayena Viññāṇañ-c'āyatane ādīnavaṃ disvā taṃ bahulam ākāsiṃ Ākiñ caññ'āyatane ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda Ākiñ caññ'āyatane cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccanti||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda aparena samayena sabbaso Viññāṇañ-c'āyatanaṃ samatikkamma||<br />
					'N'atthi kiñci' ti||<br />
					Ākiñcaññ'āyatanaṃ upasampajja viharāmi.|| ||</p>

					<p class="f4">Tassa mayhaṃ Ānanda,||<br />
					iminā vihārena viharato Viññāṇañ-c'āyatana sahagatā saññā-manasikārā samud'ācaranti||<br />
					svāssa me hoti ābādho.|| ||</p>

					<p class="f4">Seyyathā pi Ānanda sukhino dukkhaṃ uppajjeyya yāva-d-eva ābādhāya,||<br />
					evam ev'assa me Viññāṇañ-c'āyatanasahagatā saññā-manasikārā samud'ācaran ti||<br />
					svāssa me hoti ābādho.|| ||</p>

					<p class="f4">11. Tassa mayhaṃ Ānanda, etad ahosi:|| ||</p>

					<p class="f4">'Yan nūn-ā-haṃ sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja vihareyyan' ti.|| ||</p>

					<p class="f4">Tassa mayhaṃ Ānanda,||<br />
					N'eva-saññā-nāsaññāyatane cittaṃ||<br />
					na pakkhandati,||<br />
					na p-pasīdati,||<br />
					na santiṭṭhati,||<br />
					na vimuccati,||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yena me N'eva-saññā-nāsaññāyatane cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">Ākiñ caññ'āyatane kho me ādīnavo adiṭṭho,||<br />
					so ca me abhulīkato,||<br />
					N'eva-saññā-nāsaññāyatane ānisaṃso anadhigato,||<br />
					so ca me anāsevito.|| ||</p>

					<p class="f4">Tasmā me N'eva-saññā-nāsaññāyatane cittaṃ||<br />
					na pakkhandati||<br />
					na p-pasīdati||<br />
					na saṃtiṭṭhati||<br />
					na vimuccati||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Sace kho ahaṃ Ākiñ caññ'āyatane ādīnavaṃ disvā taṃ bahulī-kareyyaṃ,||<br />
					N'eva-saññā-nāsaññāyatane ānisaṃsaṃ adhigamma tam āseveyyaṃ,||<br />
					ṭhānaṃ kho pan'etaṃ vijjati,||<br />
					yaṃ me N'eva-saññā-nāsaññāyatane cittaṃ||<br />
					pakkhandeyya,||<br />
					pasīdeyya,||<br />
					santi-ṭ-ṭheyya,||<br />
					vimucceyya,||<br />
					"etaṃ santan" ti passato'.|| ||</p>

					<p class="f4"><a id="pg447"><span class="f2 g"><b>[447]</b></span></a> So kho āhaṃ Ānanda,||<br />
					aparena samayena Ākiñ caññ'āyatane ādīnavaṃ disvā taṃ bahulam akāsiṃ,||<br />
					N'evasaññānāsaññāyatane ānisaṃsaṃ adhigamma tam āseviṃ.|| ||</p>

					<p class="f4">Tassa mayhaṃ Ānanda N'eva-saññā-nāsaññāyatane cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda,||<br />
					aparena samayena sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharāmi.|| ||</p>

					<p class="f4">Tassa mayhaṃ Ānanda,||<br />
					iminā vihārena viharato Ākiñ caññ'āyatana-sahagatā saññā-manasikārā samud'ācaranti,||<br />
					svāssa me hoti ābādho.|| ||</p>

					<p class="f4">Seyyathā pi Ānanda,||<br />
					sukhino dukkhaṃ uppajjeyya yāva-d-eva ābādhāya,||<br />
					evam ev'assa me Ākiñ caññ'āyatana-sahagatā saññā-manasikārā samud'ācaranti||<br />
					svāssa me hoti ābādho.|| ||</p>

					<p class="f4">12. Tassa mayhaṃ Ānanda, etad ahosi:|| ||</p>

					<p class="f4">'Yan nūn-ā-haṃ sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja vihareyyan' ti.|| ||</p>

					<p class="f4">Tassa mayhaṃ Ānanda, saññā-vedayita-nirodhe cittaṃ||<br />
					na pakkhandati,||<br />
					na p-pasīdati||<br />
					na santiṭṭhati,||<br />
					na vimuccati,||<br />
					'etaṃ santan' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Ko nukho hetu,||<br />
					ko paccayo,||<br />
					yena me saññā-vedayita-nirodhe cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					"etaṃ santan" ti passato'?|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'N'eva-saññā-nāsaññāyatane kho me ādīnavo adiṭṭho,||<br />
					so ca me abhulīkato,||<br />
					saññā-vedayita-nirodhe ānisaṃso anadhigato||<br />
					so ca me anāsevito;||<br />
					tasmā me saññā-vedayita-nirodhe cittaṃ||<br />
					na pakkhandati||<br />
					na p-pasīdati||<br />
					na santiṭṭhati||<br />
					na vimuccati||<br />
					'etaṃ santin' ti passato.|| ||</p>

					<p class="f4">Tassa mayhaṃ Ānanda, etad ahosi:|| ||</p>

					<p class="f4">'Sace kho ahaṃ N'eva-saññā-nāsaññāyatane ādīnavaṃ disvā taṃ bahulī-kareyyaṃ,||<br />
					saññā-vedayita-nirodhe ānisaṃsaṃ adhigamma tam āseveyyaṃ;||<br />
					ṭhānaṃ kho pan'etaṃ vijjati,||<br />
					yaṃ me saññā-vedayita-nirodhe cittaṃ||<br />
					pakkhandeyyaṃ||<br />
					pasīdeyya,||<br />
					santi-ṭ-ṭheyya,||<br />
					vimucceyya||<br />
					"etaṃ santan" ti passato'.|| ||</p>

					<p class="f4">So kho ahaṃ Ānanda,||<br />
					aparena samayena N'eva-saññā-nāsaññāyatane ādīnavaṃ disvā taṃ bahulam akā- <a id="pg448"><span class="f2 g"><b>[448]</b></span></a> siṃ,||<br />
					saññā-vedayita-nirodhe ānisaṃsaṃ adhigimma tam āseviṃ.|| ||</p>

					<p class="f4">Tassa mayhaṃ Ānanda,||<br />
					saññā-vedayita-nirodhe cittaṃ||<br />
					pakkhandati||<br />
					pasīdati||<br />
					santiṭṭhati||<br />
					vimuccati||<br />
					'etaṃ santan' ti passato.|| ||</p>

					<p class="f4">So kho ahaṃ Ānanda aparena samayena sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharāmi,||<br />
					paññāya ca me disvā āsavā parikkhayaṃ agamaṃsu.|| ||</p>

					<p class="f4">13. Yāva kīvañ c'āhaṃ Ānanda imā nava anupubba-vihāra-samāpattiyo na evaṃ anuloma-paṭilomaṃ samāpajjim pi,||<br />
					vuṭṭhahim pi||<br />
					n'eva tāvāhaṃ Ānanda sa-devake loke sa-Mārake sa-brahmake sa-s-samaṇa-brāhmaṇiyā pajāya sa-deva-manussāya anuttaraṃ sammā-sambodhiṃ abhisambuddho paccaññāsiṃ.|| ||</p>

					<p class="f4">Yato ca kho ahaṃ Ānanda,||<br />
					imā nava anupubba-vihāra-samāptiyo evaṃ anuloma-paṭilomaṃ samāpajjim pi||<br />
					vuṭṭhahim pi,||<br />
					ath'āhaṃ Ānanda,||<br />
					sa-devake loke sa-Mārake sa-brahmake sa-s-samaṇa-brāhmaṇiyā pajāya sa-deva-manussāya anuttaraṃ sammā-sambodhiṃ abhisambuddho paccaññāsiṃ.|| ||</p>

					<p class="f4">'Ñāṇañ ca pana me dassanaṃ udapādi,||<br />
					"Akuppā me ceto-vimutti||<br />
					ayam antimā jāti,||<br />
					n'atthi dāni puna-b-bhavo' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>