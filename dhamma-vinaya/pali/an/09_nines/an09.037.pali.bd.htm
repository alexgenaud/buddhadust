<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 37. Another in a growing collection of suttas which describes an impersonal consciousness. Not 'Bodhi Mind'! Not something that is always there and simply needs to be realized, not something which when attained is the same as that which was left behind, but a stable, happy, fear-free mind-made freedom-sustained serenity where eye is such that of the realm of shapes there is no resultant personal experience." />
<title>AN 9 37: Ānanda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Navaka Nipāta<br />
					IV. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p37">Sutta 37</a></h4>

					<h1>Ānanda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg426"><span class="f2 g"><b>[426]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.037.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.037.than.ati.htm#p1">than</a>][<a href="../../../../dhamma-vinaya/bd/an/09_nines/an09.037.olds.bd.htm#p1">olds</a>][<a href="../../../../dhamma-vinaya/mnl/an/09_nines/an09.037.upal.mnl.htm#p1">upal</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Ānando Kosambīyaṃ viharati Ghositārāme.|| ||</p>

					<p class="f4">Tatra kho āyasmā Ānando bhikkhu āmantesi:|| ||</p>

					<p class="f4">Āvuso Bhikkhavo ti.|| ||</p>

					<p class="f4">Āvuso ti kho te bhikkhu āyasmato Ānandassa paccassosuṃ.|| ||</p>

					<p class="f4">Āyasmā Ānando etad avoca:|| ||</p>

					<p class="f4">2. Acchariyaṃ āvuso,||<br />
					abbhutaṃ āvuso,||<br />
					yāvañ c'idaṃ tena Bhagavatā jānatā passatā arahatā Sammā Sambuddhena sambādhe okās'ādhigamo anu-Buddho sattāṇaṃ visuddhiyā soka-paridavānaṃ samatikkamāya dukkha-domanassānaṃ atthaṅgamāya ñāyassa adhigamāya Nibbānāssa sacchi-kiriyāya.|| ||</p>

					<p class="f4">Tad eva nāma cakkhuṃ bhavissati,||<br />
					te rūpā tañ' <a id="pg427"><span class="f2 g"><b>[427]</b></span></a> cāyatanaṃ no paṭisaṃvedissati;||</p>

					<p class="f4">tad eva nāma sotaṃ bhavissati,||<br />
					te saddā tañ'cāyatanaṃ no paṭisaṃvedissati;||</p>

					<p class="f4">tad eva nāma ghānaṃ bhavissati,||<br />
					te gandhā tañ'cāyatanaṃ no paṭisaṃvedissati;||</p>

					<p class="f4">sā ca nāma jivhā bhavissati,||<br />
					te rasā tañ'cāyatanaṃ no paṭisaṃvedissati;||</p>

					<p class="f4">so ca nāma kāyo bhavissati,||<br />
					te phoṭṭhabbā tañ'cāyatanaṃ no paṭisaṃvedissatī ti.|| ||</p>

					<p class="f4">3. Evaṃ vutte āyasmā Udāyī āyasmantaṃ Ānandaṃ etad avoca:|| ||</p>

					<p class="f4">'Saññi-m-eva nu kho āvuso Ānanda tad āyatanaṃ no paṭisaṃvediti,||<br />
					udāhu asaññī ti?|| ||</p>

					<p class="f4">Saññī-m-eva kho āvuso tad āyatanaṃ no paṭisaṃvediti,||<br />
					no asaññī ti.|| ||</p>

					<p class="f4">Kiṃ saññī pan'āvuso tad āyatanaṃ no paṭisaṃvedatī' ti?|| ||</p>

					<p class="f4">4. Idh'āvuso bhikkhu sabbaso rūpa-saññānaṃ samatikkamā paṭigha-saññānaṃ ataṅgamā nānatta-saññānaṃ amana-sikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Evaṃ saññī pi kho āvuso tad āyatanaṃ no paṭisaṃvedeti.|| ||</p>

					<p class="f4">5. Puna ca paraṃ āvuso bhikkhu sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">Evaṃ saññī pi kho āvuso tad āyatanaṃ no paṭisaṃvedeti.|| ||</p>

					<p class="f4">6. Puna ca paraṃ āvuso,||<br />
					bhikkhu sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Evaṃ saññī pi kho āvuso tad āyatanaṃ no paṭisaṃvedetī ti.|| ||</p>

					<p class="f4">7. Ekam idāhaṃ āvuso,||<br />
					samayaṃ Sākete viharāmi Añjanavane Migadāye.|| ||</p>

					<p class="f4">Atha kho āvuso Jaṭilāgāhiyā Bhik- <a id="pg428"><span class="f2 g"><b>[428]</b></span></a> khunī yenāhaṃ ten'upasaṅkami.|| ||</p>

					<p class="f4">Upasaṅkamitvā maṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho āvuso,||<br />
					Jaṭilāgāhiyā bhikkhunī maṃ etad avoca:|| ||</p>

					<p class="f4">'Yāyaṃ bhante Ānanda samādhi na cābhinato na cāpanato||<br />
					na sa-saṅkhāraniggayhavāritavato||<br />
					vimutt'attā ṭhito,||<br />
					ṭhitattā sanTusito||<br />
					santusitattā no paritassāti,||<br />
					ayaṃ bhante Ānanda samādhi kiṃphalo vutto Bhagavatā' ti?|| ||</p>

					<p class="f4">Evaṃ vutte ahaṃ āvuso Jaṭilāgāhiyaṃ bhikkhuniṃ etad avoca:|| ||</p>

					<p class="f4">'Yāyaṃ bhagini samādhi na cābhinato na cāpanato,||<br />
					na sa-saṅkhāraniggayihavāritavato,||<br />
					vimutt'attā ṭhito,||<br />
					ṭhitattā sanTusito,||<br />
					santusitattā no paritassati||<br />
					ayaṃ bhagini samādhi aññaphalo vutto Bhagavatā' ti.|| ||</p>

					<p class="f4">Evaṃ saññī pi kho āvuso tad āyatanaṃ no paṭisaṃvedetī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>