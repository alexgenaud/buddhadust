<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 36. A sutta which shows how at each step from the first jhana through to the ending of perception and sense-experience there is a sequence of thoughts or perceptions or realizations which can bring one to Arahantship. A sutta in which it is clearly stated that Arahantship can be attained from the first jhana." />
<title>AN 9 36: Jhāna-Nisasaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					VIII. Navaka Nipāta<br />
					IV. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p36">Sutta 36</a></h4>

					<h1>Jhāna-Nisasaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.036.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.036.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Sāvatthi nidānaṃ.|| ||</p>

					<p class="f4">Paṭhamam p'ahaṃ Bhikkhave jhānaṃ nissāya āsavānaṃ khayaṃ vadāmi.|| ||</p>

					<p class="f4">Dutiyam p'ahaṃ Bhikkhave jhānaṃ nissāya āsavānaṃ khayaṃ vadāmi.|| ||</p>

					<p class="f4">Tatiyam p'ahaṃ bhikkhave jhānaṃ nissāya āsavānaṃ khayaṃ vadāmi.|| ||</p>

					<p class="f4">Catuttham p'ahaṃ bhikkhave jhānaṃ nissāya āsavānaṃ khayaṃ vadāmi.|| ||</p>

					<p class="f4">Ākāsanañ-c'āyatanam p'ahaṃ bhikkhave Nissāya āsavānaṃ khayaṃ vadāmi.|| ||</p>

					<p class="f4">Viññānañ-c'āyatanam p'ahaṃ bhikkhave nissāya āsavānaṃ khayaṃ vadāmi.|| ||</p>

					<p class="f4">Ākiñcaññ'āyatanaṃ p'ahaṃ bhikkhave nissāya āsavānaṃ khayaṃ vadāmi.|| ||</p>

					<p class="f4">N'eva-saññā-nā-saññ'āyatanam p'ahaṃ bhikkhave nissāya āsavānaṃ khayaṃ vadāmi.|| ||</p>

					<p class="f4">"Paṭhamam p'ahaṃ bhikkhave jhānaṃ nissāya āsavānaṃ khayaṃ vadāmī" ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha, bhikkhave, vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">So yad eva tattha hoti rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme aniccato,||<br />
					dukkhato,||<br />
					rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					<a id="pg423"><span class="f2 g"><b>[423]</b></span></a> anattato samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā<br />
					amatāya dhātuyā cittaṃ upasaṃharati.|| ||</p>

					<p class="f4">"Etaṃ santaṃ etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'upadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānan" ti.|| ||</p>

					<p class="f4">So tattha ṭhito āsavānaṃ khayaṃ pāpuṇāti.|| ||</p>

					<p class="f4">No ce āsavānaṃ khayaṃ pāpuṇāti ten'eva dhammarāgena tāya dhammanandiyā pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">Seyyathā pi, bhikkhave, issāso vā issāsantevāsī vā tiṇapurisake.|| ||</p>

					<p class="f4">Vā mattikāpuñje vā yoggaṃ karitvā so aparena samayena durepātī ca hoti akkhaṇa-vedhī ca mahato ca kāyassa padā'etā.|| ||</p>

					<p class="f4">Evam eva kho bhikkhave bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">Sotehi dhammehi cittaṃ paṭivāpetvā.|| ||</p>

					<p class="f4">Amatāya dhātuyā cittaṃ upasaṃharati.|| ||</p>

					<p class="f4">"Etaṃ santaṃ etaṃ paṇītaṃ yad idaṃ sabba-saṅkhāra-samatho sabb'upadhi-paṭinissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaṃ khayaṃ pāpuṇāti.|| ||</p>

					<p class="f4">No ce āsavānaṃ khayaṃ pāpuṇāti ten'eva dhammarāgena tāya dhammanandiyā pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">"Paṭhamam p'ahaṃ bhikkhave jhānaṃ nissāyaṃ āsavānaṃ khayaṃ vadāmī" ti iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p class="f4">Dutiyam p'ahaṃ bhikkhave jhānaṃ nissāya āsavānaṃ khayaṃ vadāmī ti.|| ||</p>

					<p class="f4">Tatiyam p'ahaṃ bhikkhave jhānaṃ nissāya āsavānaṃ khayaṃ vadāmī ti.|| ||</p>

					<p class="f4">Catuttham p'ahaṃ bhikkhave jhānaṃ nissāya āsavānaṃ khayaṃ vadāmī ti.|| ||</p>

					<p class="f4">Ākāsanañ-c'āyatanam p'ahaṃ bhikkhave nissāya āsavānaṃ khayaṃ vadāmī" ti.|| ||</p>

					<p class="f4">Iti kho pan'etaṃ vuttaṃ,||<br />
					kiñ c'etaṃ paṭicca vuttaṃ:|| ||</p>

					<p class="f4">Idha, bhikkhave, bhikkhu sabbaso rūpa-saññānaṃ samatikkamā paṭigha-saññānaṃ atthaṅgamā.|| ||</p>

					<p class="f4">Nānattasaññānaṃ amanasikārā anatto ākāsoti Ākāsanañ-c'āyatanaṃ upasampajja viharati,||<br />
					so yad eva tattha hoti vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">Sotehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">"Etaṃ santaṃ etaṃ paṇītaṃ yad idaṃ sabba-saṅkhāra-samatho sabb'upadhi-paṭinissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaṃ khayaṃ pāpuṇāti.|| ||</p>

					<p class="f4">No ce āsavānaṃ khayaṃ pāpuṇāti ten'eva dhammarāgena tāya dhammanandiyā pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">Seyyathā pi, bhikkhave, issāso vā issāsantevāsi vā tiṇapurisake vā mattikāpuñje vā yoggaṃ karitvā so aparena samayena durepāti ca hoti akkhaṇa-vedhī ca mahato kāyassa padā'etā.|| ||</p>

					<p class="f4">Evam eva kho bhikkhave bhikkhu sabbaso rūpa-saññānaṃ samatikkamā paṭisasaññānaṃ atthaṅgamā nānatta-saññānaṃ amanasikārā anatto ākāsoti Ākāsanañ-c'āyatanaṃ upasampajja viharati.
					So yad eva tattha hoti vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaṃ paṭivāpeti sotehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">"Etaṃ santaṃ etaṃ paṇītaṃ yad idaṃ sabba-saṅkhāra-samatho sabb'upadhi-paṭinissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaṃ khayaṃ pāpuṇāti.|| ||</p>

					<p class="f4">No ce āsavānaṃ khayaṃ pāpuṇāti ten'eva dhammarāgena tāya dhammanandiyā pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">Ākāsanañ-c'āyatanam p'ahaṃ bhikkhave nissāya āsavānaṃ khayaṃ vadāmīti iti yaṃ taṃ vuttaṃ ida me taṃ paṭicca vuttaṃ.|| ||</p>

					<p class="f4">Viññāṇañ-c'āyatanam p'ahaṃ bhikkhave nissāya āsavānaṃ khayaṃ vadāmīti.|| ||</p>

					<p class="f4">Ākiñ caññ'āyatanam p'ahaṃ bhikkhave nissāya āsavānaṃ khayaṃ vadāmīti.|| ||</p>

					<p class="f4">Iti kho pan'etaṃ vuttaṃ,||<br />
					kiñ c'etaṃ paṭicca vuttaṃ:||<br />
					idha bhikkhave bhikkhu sabbaso Viññāṇañ-c'āyatanaṃ samatikkamma n'atthi kiñciti Ākiñcaññ'āyatanaṃ upasampajja viharati.|| ||</p>

					<p class="f4">So yad eva tattha hoti vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaṃ paṭivāpeti sotehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">"Etaṃ santaṃ etaṃ paṇītaṃ yad idaṃ sabba-saṅkhāra samatho sabbupadhipaṭi nissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaṃ khayaṃ pāpuṇāti.|| ||</p>

					<p class="f4">No ce āsavānaṃ khayaṃ pāpuṇāti ten'eva dhammarāgena tāya dhammanandiyā pañcannaṃ oram-bhāgiyānaṃ saṃyojanānaṃ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">"Paṭhamam p'ahaṃ bhikkhave jhānaṃ nissāyaṃ āsavānaṃ khayaṃ vadāmī" ti iti yaṃ taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p class="f4">Iti kho bhikkhave yāvatā saññā-samāpatti tāvatā aññāpaṭivedho yāni ca kho imāni bhikkhave āyatanāni N'eva-saññā-nā-saññ'āyatanasamāpatti ca saññāvedadhita nirodho ca jhāyīhete bhikkhave bhikkhuna samāpatti-kusalehi samāpāttivuṭṭhāna-kusalehi samāpajjitvā vuṭṭha-hitvā samakkhātabbānīti vadāmī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>