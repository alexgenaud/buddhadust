<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 36. A sutta which shows how at each step from the first jhana through to the ending of perception and sense-experience there is a sequence of thoughts or perceptions or realizations which can bring one to arahantship. A sutta in which it is clearly stated that Arahantship can be attained from the first jhana." />
<title>AN 9 36: Jhāna-Nisasaya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					VIII. Navaka Nipāta<br />
					IV. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p36">Sutta 36</a></h4>

					<h1>Jhāna-Nisasaya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.036.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.036.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ.|| ||</p>

					<p class="f4">Paṭhamam p'ahaɱ Bhikkhave jhānaɱ nissāya āsavānaɱ khayaɱ vadāmi.|| ||</p>

					<p class="f4">Dutiyam p'ahaɱ Bhikkhave jhānaɱ nissāya āsavānaɱ khayaɱ vadāmi.|| ||</p>

					<p class="f4">Tatiyam p'ahaɱ bhikkhave jhānaɱ nissāya āsavānaɱ khayaɱ vadāmi.|| ||</p>

					<p class="f4">Catuttham p'ahaɱ bhikkhave jhānaɱ nissāya āsavānaɱ khayaɱ vadāmi.|| ||</p>

					<p class="f4">Ākāsanañ-c'āyatanam p'ahaɱ bhikkhave Nissāya āsavānaɱ khayaɱ vadāmi.|| ||</p>

					<p class="f4">Viññānañ-c'āyatanam p'ahaɱ bhikkhave nissāya āsavānaɱ khayaɱ vadāmi.|| ||</p>

					<p class="f4">Ākiñcaññ'āyatanaɱ p'ahaɱ bhikkhave nissāya āsavānaɱ khayaɱ vadāmi.|| ||</p>

					<p class="f4">N'eva-saññā-nā-saññ'āyatanam p'ahaɱ bhikkhave nissāya āsavānaɱ khayaɱ vadāmi.|| ||</p>

					<p class="f4">"Paṭhamam p'ahaɱ bhikkhave jhānaɱ nissāya āsavānaɱ khayaɱ vadāmī" ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha, bhikkhave, vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">So yad eva tattha hoti rūpa-gataɱ,||<br />
					vedanā-gataɱ,||<br />
					saññā-gataɱ,||<br />
					sankhāra-gataɱ,||<br />
					viññāṇa-gataɱ,||<br />
					te dhamme aniccato,||<br />
					dukkhato,||<br />
					rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					<a id="pg423"><span class="f2 g"><b>[423]</b></span></a> anattato samanupassati.|| ||</p>

					<p class="f4">So tehi dhammehi cittaɱ paṭivāpeti.|| ||</p>

					<p class="f4">So tehi dhammehi cittaɱ paṭivāpetvā<br />
					amatāya dhātuyā cittaɱ upasaŋharati.|| ||</p>

					<p class="f4">"Etaɱ santaɱ etaɱ paṇītaɱ||<br />
					yad idaɱ sabba-sankhāra-samatho||<br />
					sabb'upadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānan" ti.|| ||</p>

					<p class="f4">So tattha ṭhito āsavānaɱ khayaɱ pāpuṇāti.|| ||</p>

					<p class="f4">No ce āsavānaɱ khayaɱ pāpuṇāti ten'eva dhammarāgena tāya dhammanandiyā pañcannaɱ ora-m-bhāgiyānaɱ saŋyojanānaɱ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">Seyyathā pi, bhikkhave, issāso vā issāsantevāsī vā tiṇapurisake.|| ||</p>

					<p class="f4">Vā mattikāpuñje vā yoggaɱ karitvā so aparena samayena durepātī ca hoti akkhaṇa-vedhī ca mahato ca kāyassa padā'etā.|| ||</p>

					<p class="f4">Evam eva kho bhikkhave bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">So yad eva tattha hoti rūpa-gataɱ vedanā-gataɱ saññā-gataɱ sankhāra-gataɱ viññāṇa-gataɱ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaɱ paṭivāpeti.|| ||</p>

					<p class="f4">Sotehi dhammehi cittaɱ paṭivāpetvā.|| ||</p>

					<p class="f4">Amatāya dhātuyā cittaɱ upasaŋharati.|| ||</p>

					<p class="f4">"Etaɱ santaɱ etaɱ paṇītaɱ yad idaɱ sabba-sankhāra-samatho sabb'upadhi-paṭinissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaɱ khayaɱ pāpuṇāti.|| ||</p>

					<p class="f4">No ce āsavānaɱ khayaɱ pāpuṇāti ten'eva dhammarāgena tāya dhammanandiyā pañcannaɱ ora-m-bhāgiyānaɱ saŋyojanānaɱ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">"Paṭhamam p'ahaɱ bhikkhave jhānaɱ nissāyaɱ āsavānaɱ khayaɱ vadāmī" ti iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p class="f4">Dutiyam p'ahaɱ bhikkhave jhānaɱ nissāya āsavānaɱ khayaɱ vadāmī ti.|| ||</p>

					<p class="f4">Tatiyam p'ahaɱ bhikkhave jhānaɱ nissāya āsavānaɱ khayaɱ vadāmī ti.|| ||</p>

					<p class="f4">Catuttham p'ahaɱ bhikkhave jhānaɱ nissāya āsavānaɱ khayaɱ vadāmī ti.|| ||</p>

					<p class="f4">Ākāsanañ-c'āyatanam p'ahaɱ bhikkhave nissāya āsavānaɱ khayaɱ vadāmī" ti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ:|| ||</p>

					<p class="f4">Idha, bhikkhave, bhikkhu sabbaso rūpa-saññānaɱ samati-k-kamā paṭigha-saññānaɱ atthaŋ-gamā.|| ||</p>

					<p class="f4">Nānattasaññānaɱ amanasi-kārā anatto ākāsoti Ākāsanañ-c'āyatanaɱ upasampajja viharati,||<br />
					so yad eva tattha hoti vedanā-gataɱ saññā-gataɱ sankhāra-gataɱ viññāṇa-gataɱ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaɱ paṭivāpeti.|| ||</p>

					<p class="f4">Sotehi dhammehi cittaɱ paṭivāpetvā amatāya dhātuyā cittaɱ upasaŋharati.|| ||</p>

					<p class="f4">"Etaɱ santaɱ etaɱ paṇītaɱ yad idaɱ sabba-sankhāra-samatho sabb'upadhi-paṭinissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaɱ khayaɱ pāpuṇāti.|| ||</p>

					<p class="f4">No ce āsavānaɱ khayaɱ pāpuṇāti ten'eva dhammarāgena tāya dhammanandiyā pañcannaɱ ora-m-bhāgiyānaɱ saŋyojanānaɱ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">Seyyathā pi, bhikkhave, issāso vā issāsantevāsi vā tiṇapurisake vā mattikāpuñje vā yoggaɱ karitvā so aparena samayena durepāti ca hoti akkhaṇa-vedhī ca mahato kāyassa padā'etā.|| ||</p>

					<p class="f4">Evam eva kho bhikkhave bhikkhu sabbaso rūpa-saññānaɱ samati-k-kamā paṭisasaññānaɱ atthaŋ-gamā nānatta-saññānaɱ amanasi-kārā anatto ākāsoti Ākāsanañ-c'āyatanaɱ upasampajja viharati.
					So yad eva tattha hoti vedanā-gataɱ saññā-gataɱ sankhāra-gataɱ viññāṇa-gataɱ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaɱ paṭivāpeti sotehi dhammehi cittaɱ paṭivāpetvā amatāya dhātuyā cittaɱ upasaŋharati.|| ||</p>

					<p class="f4">"Etaɱ santaɱ etaɱ paṇītaɱ yad idaɱ sabba-sankhāra-samatho sabb'upadhi-paṭinissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaɱ khayaɱ pāpuṇāti.|| ||</p>

					<p class="f4">No ce āsavānaɱ khayaɱ pāpuṇāti ten'eva dhammarāgena tāya dhammanandiyā pañcannaɱ ora-m-bhāgiyānaɱ saŋyojanānaɱ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">Ākāsanañ-c'āyatanam p'ahaɱ bhikkhave nissāya āsavānaɱ khayaɱ vadāmīti iti yaɱ taɱ vuttaɱ ida me taɱ paṭicca vuttaɱ.|| ||</p>

					<p class="f4">Viññāṇañ-c'āyatanam p'ahaɱ bhikkhave nissāya āsavānaɱ khayaɱ vadāmīti.|| ||</p>

					<p class="f4">Ākiñcaññ'āyatanam p'ahaɱ bhikkhave nissāya āsavānaɱ khayaɱ vadāmīti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ:||<br />
					idha bhikkhave bhikkhu sabbaso Viññāṇañ-c'āyatanaɱ samati-k-kamma n'atthi kiñciti Ākiñcaññ'āyatanaɱ upasampajja viharati.|| ||</p>

					<p class="f4">So yad eva tattha hoti vedanā-gataɱ saññā-gataɱ sankhāra-gataɱ viññāṇa-gataɱ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati.|| ||</p>

					<p class="f4">So tehi dhammehi cittaɱ paṭivāpeti sotehi dhammehi cittaɱ paṭivāpetvā amatāya dhātuyā cittaɱ upasaŋharati.|| ||</p>

					<p class="f4">"Etaɱ santaɱ etaɱ paṇītaɱ yad idaɱ sabba-sankhāra samatho sabbupadhipaṭi nissaggo taṇha-k-khayo virāgo nirodho Nibbānan" ti.|| ||</p>

					<p class="f4">So tattha ṭhito āsavānaɱ khayaɱ pāpuṇāti.|| ||</p>

					<p class="f4">No ce āsavānaɱ khayaɱ pāpuṇāti ten'eva dhammarāgena tāya dhammanandiyā pañcannaɱ ora-m-bhāgiyānaɱ saŋyojanānaɱ parikkhayā opapātiko hoti tattha parinibbāyi anāvattidhammo tasmā lokā.|| ||</p>

					<p class="f4">"Paṭhamam p'ahaɱ bhikkhave jhānaɱ nissāyaɱ āsavānaɱ khayaɱ vadāmī" ti iti yaɱ taɱ vuttaɱ.|| ||</p>

					<p class="f4">Idam etaɱ paṭicca vuttaɱ.|| ||</p>

					<p class="f4">Iti kho bhikkhave yāvatā saññā-samāpatti tāvatā aññāpaṭivedho yāni ca kho imāni bhikkhave āyatanāni N'eva-saññā-nā-saññ'āyatanasamāpatti ca saññāvedadhita nirodho ca jhāyīhete bhikkhave bhikkhuna samāpatti-kusalehi samāpāttivuṭṭhāna-kusalehi samāpajjitvā vuṭṭha-hitvā samakkhātabbānīti vadāmī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>