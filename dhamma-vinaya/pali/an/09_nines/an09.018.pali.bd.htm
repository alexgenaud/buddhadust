<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 18. Nine thoughts to think about on Uposatha days which makes this observance day very profitable." />
<title>AN 9 18: Nav'Aṅg'Uposatha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					IX. Navaka Nipāta<br />
					II. Sīhanāda Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p18">Sutta 18</a></h4>

					<h1>Nav'Aṅg'Uposatha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg388"><span class="f2 g"><b>[388]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.018.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.018.upal.mnl.htm#p1">upal</a>]</span> Evaɱ me sutaɱ.|| ||</p>

					<p class="f4">Sāvatthi nidānaɱ.|| ||</p>

					<p class="f4">"Navah'aṅgehi samannāgato Bhikkhave uposatho upavuttho maha-p-phalo hoti mahā-nisaɱso mahā-jutiko mahā-vipphāro.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathaɱ upavuttho ca bhikkhave,||<br />
					navah'aṅgehi samannāgato uposatho maha-p-phalo hoti mahā-nisaɱso mahā-jutiko mahā-vipphāro?|| ||</p>

					<p class="f4">2. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto pāṇ-ā-tipātaɱ pahāya pāṇ-ā-tipātā paṭiviratā nihita-daṇḍā nihita-satthā lajjī dayā-pannā sabba-pāṇa-bhuta-hit-ā-nukampī viharanti.|| ||</p>

					<p class="f4">Aham p'ajja imañ ca rattiɱ imañ ca divasaɱ pāṇ-ā-tipātaɱ pahāya pāṇ-ā-tipātā paṭivirato nihitadaṇḍo nihitasattho lajjī dayā-panno sabba-pāṇā-bhuta-hit-ā-nukampī viharāmi.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā paṭhamena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">3. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto adinn'ādānaɱ pahāya adinn'ādānā paṭiviratā dinn'ādāyī dinna-pāṭikankhī athenena suci-bhutena attanā viharanti.|| ||</p>

					<p class="f4">Aham p'ajja imañ ca rattiɱ imañ ca divasaɱ adinn'ādānaɱ pahāya adinn'ādānā paṭivirato dinn'ādāyī dinna-pāṭikankhī athenena suci-bhutena attanā viharāmi.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā dutiyena aṅgena samannāgato hoti.|| ||</p>

					<p class="ctr c">&#9632;</p>

					<p class="f4"><a id="pg389"><span class="f2 g"><b>[389]</b></span></a> 4. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto abrahma-cariyaɱ pahāya brahma-cārī ārā-cāraviratā methunā gāma-dhammā.|| ||</p>

					<p class="f4">Aham p'ajja imañ ca rattiɱ imañ ca divasaɱ abrahma-cārinaɱ pahāya brahma-cārī ārā-cāraviratā methunā gāma-dhammā.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā tatiyena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">5. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto musā-vādaɱ pahāya musā-vādā paṭiviratā sacca-vādī sacca-sandhā thetā paccayikā avisaɱvādakā lokassa.|| ||</p>

					<p class="f4">Aham p'ajja imañ ca rattiɱ imañ ca divasaɱ musā-vādā pahāya musā-vādā paṭivirato sacca-vādī sacca-sandhā theto paccayikā avisaɱvādakā lokassa.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā catutthena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">6. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto surā-mera-yamajja-pamā-daṭṭhānaɱ pahāya surā-mera-yamajja-pamā-daṭṭhānā paṭiviratā.|| ||</p>

					<p class="f4">Aham p'ajja imañ ca rattiɱ imañ ca divasaɱ surāmeraya majjamādaṭṭhānaɱ pahāya surā-mera-yamajja-pamā-daṭṭhānā paṭivirato.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā pañcamena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">7. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto ekahattikā ratt'ūparatā vikāla-bhojanā.|| ||</p>

					<p class="f4">Aham p'ajja imañ ca rattiɱ imañ ca divasaɱ ekahattiko ratt'ūparato vikāla-bhojano.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā chaṭṭhena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">8. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhusana-ṭ-ṭhānā paṭiviratā.|| ||</p>

					<p class="f4">Aham p'ajja imañ ca rattiɱ imañ ca divasaɱ nacca-gīta-vādita-visūka-dassana-mālā-gandha-vilepana-dhāraṇa-maṇḍana-vibhusana-ṭ-ṭhānā paṭivirato.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā sattamena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">9. Idha, bhikkhave, ariya-sāvako iti paṭisañcikkhati:|| ||</p>

					<p class="f4">'Yāva-jīvaɱ arahanto uccā-sayana-mahā-sayanaɱ pahāya uccā-sayana-mahā-sayanā paṭiviratā nīcaseyyaɱ kap- <a id="pg390"><span class="f2 g"><b>[390]</b></span></a> penti mañcake vā tiṇa-santhārake vā.|| ||</p>

					<p class="f4">Aham p'ajja imañ ca rattiɱ imañ ca divasaɱ uccā-sayana-mahā-sayanaɱ pahāya uccā-sayana-mahā-sayanā paṭivirato nīcaseyyaɱ kappemi mañcake vā tiṇa-santhārake vā.|| ||</p>

					<p class="f4">Imānā p'aṅgena arahataɱ anukaromi,||<br />
					uposatho ca me upavuttho bhavissatī' ti.|| ||</p>

					<p class="f4">Iminā aṭṭhamena aṅgena samannāgato hoti.|| ||</p>

					<p class="ctr c">&#9632;</p>

					<p class="f4">10. Idha, bhikkhave, ariya-sāvako mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ disaɱ pharitvā viharati,||<br />
					tathā tatiyaɱ disaɱ pharitvā viharati||<br />
					tathā catutthaɱ disaɱ pharitvā viharati.|| ||</p>

					<p class="f4">Iti uddham adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Iminā navamena aṅgena samannāgato hoti.|| ||</p>

					<p class="f4">Evaɱ ca upavuttho kho bhikkhave,||<br />
					navahaṅgasa samannāgato uposatho maha-p-phalo hoti mahā-nisaɱso mahā-jutiko mahā-vipphāro ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>