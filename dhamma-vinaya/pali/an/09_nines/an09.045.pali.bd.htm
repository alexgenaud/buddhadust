<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṅguttara Nikāya, Book of the Nines, Sutta 45. Ānanda explains the extent of what the Buddha meant by the idea of being 'by two-measures freed.' Such a one is both a seer-in-body and wisdom-freed. A seer-in-body is described as one who advances through the stages to arahantship in each case living in contact with the body. One who is wisdom-freed has advanced through the stages to arahantship seeing the wisdom of each stage." />
<title>AN 9 45: Ubhato-Bhāga-Vimutta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					IX. Navaka Nipāta<br />
					V. Pañcāla Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p45">Sutta 45</a></h4>

					<h1>Ubhato-Bhāga-Vimutta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg453"><span class="f2 g"><b>[453]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.045.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.045.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">"'Ubhatobhāga-vimutto ubhato-bhāga-vimutto' ti āvuso vuccati,||<br />
					kittāvatā nu kho āvuso ubhato-bhāga-vimutto vutto Bhagavatā" ti?|| ||</p>

					<p class="f4">"Idh'āvuso bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso pītiyā ca virāgā upekkhako ca viharati||<br />
					sato ca sampajāno sukhañ ca kāyena paṭisaɱvedeti||<br />
					yan taɱ ariyā āvikkhanti:||<br />
					'upekkhako satimā sukha-vihārī' ti taɱ||<br />
					tatiyaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sukhassa ca pahānā||<br />
					pubb'eva somanassa-domanassānaɱ atthaṅ-gamā||<br />
					adukkha-m-asukhaɱ upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso,||<br />
					ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso rūpa-saññānaɱ samati-k-kamā||<br />
					paṭigha-saññānaɱ atthaṅ-gamā||<br />
					nānatta-saññānaɱ amanasi-kārā 'anatto ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso, bhikkhu||<br />
					sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati paññāya ca naɱ pajānāti.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso Viññāṇañ-c'āyatanaɱ samati-k-kamma||<br />
					'n'atthi kiñci' ti Ākiñcaññ'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati paññāya ca naɱ pajānāti.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso ubhato-bhāga-vimutto vutto Bhagavatā nippariyāyenā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
