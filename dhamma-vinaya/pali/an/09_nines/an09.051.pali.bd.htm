<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 51. Ānanda explains the extent of what the Buddha meant by the idea of Nibbāna in this seen thing. It is explained as advancing through the stages to Arahantship in each case living in contact with the body and understanding with wisdom." />
<title>AN 9 51: Diṭṭha-Dhamma-Nibbānaṃ Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Navaka Nipāta<br />
					Pañcāla Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p51">Sutta 51</a></h4>

					<h1>Diṭṭha-Dhamma-Nibbānaṃ Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg454"><span class="f2 g"><b>[454]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.051.hare.pts.htm#p1">pts</a>][<a href="../../../../dhamma-vinaya/bd/an/09_nines/an09.051.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">"'Diṭṭha-dhamma-Nibbānaṃ, diṭṭha-dhamma-Nibbānaṃ' ti āvuso vuccati,||<br />
					kittāvatā nu kho āvuso diṭṭha-dhamma-Nibbānaṃ vutto Bhagavatā" ti?|| ||</p>

					<p class="ctr c">&#9632;</p>

					<p class="f4">"Idh'āvuso bhikkhu||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti||<br />
					yan taṃ ariyā āci-k-khanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					sabbaso rūpa-saññānaṃ samatikkamma||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					sabbaso N'eva-saññā-nā-saññ'āyatanaṃ samatikkamma||<br />
					Saññā-Vedayita-Nirodhaṃ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti.|| ||</p>

					<p class="f4">Yathā yathā ca tad āyatanaṃ||<br />
					tathā tathā naṃ kāyena phassitvā viharati,||<br />
					paññāya ca naṃ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaṃ||<br />
					vutto Bhagavatā nippariyāyena" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
