<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 51. Ānanda explains the extent of what the Buddha meant by the idea of Nibbāna in this seen thing. It is explained as advancing through the stages to arahantship in each case living in contact with the body and understanding with wisdom." />
<title>AN 9 51: Diṭṭha-Dhamma-Nibbānaɱ Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					Navaka Nipāta<br />
					Pañcāla Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p51">Sutta 51</a></h4>

					<h1>Diṭṭha-Dhamma-Nibbānaɱ Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg454"><span class="f2 g"><b>[454]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.051.hare.pts.htm#p1">pts</a>][<a href="../../../../dhamma-vinaya/bd/an/09_nines/an09.051.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">"'Diṭṭha-dhamma-Nibbānaɱ, diṭṭha-dhamma-Nibbānaɱ' ti āvuso vuccati,||<br />
					kittāvatā nu kho āvuso diṭṭha-dhamma-Nibbānaɱ vutto Bhagavatā" ti?|| ||</p>

					<p class="ctr c">&#9632;</p>

					<p class="f4">"Idh'āvuso bhikkhu||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaɱvedeti||<br />
					yan taɱ ariyā āci-k-khanti:||<br />
					'Upekkhako satimā sukha-vihārī' ti||<br />
					tatiyaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha-gamā||<br />
					adukkha-ɱ-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso rūpa-saññānaɱ samati-k-kamma||<br />
					paṭigha-saññānaɱ attha-gamā||<br />
					nānatta-saññānaɱ amanasi-kārā||<br />
					'Ananto ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti||<br />
					Ākiñcaññ'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu||<br />
					sabbaso N'eva-saññā-nā-saññ'āyatanaɱ samati-k-kamma||<br />
					Saññā-Vedayita-Nirodhaɱ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti.|| ||</p>

					<p class="f4">Yathā yathā ca tad āyatanaɱ||<br />
					tathā tathā naɱ kāyena phassitvā viharati,||<br />
					paññāya ca naɱ pajānāti.|| ||</p>

					<p class="f4">Ettāvatā pi kho āvuso||<br />
					diṭṭha-dhamma-Nibbānaɱ||<br />
					vutto Bhagavatā nippariyāyena" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
