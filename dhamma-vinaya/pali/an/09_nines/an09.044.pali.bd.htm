<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Nines, Sutta 44. Ānanda explains the extent of what the Buddha meant by the idea of being 'wisdom-freed.' One who is wisdom-freed has advanced through the stages to arahantship seeing the wisdom of each stage." />
<title>AN 9 44: Paññā-Vimutta Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					V. Pañcāla Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p44">Sutta 44</a></h4>

					<h1>Paññā-Vimutta Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg452"><span class="f2 g"><b>[452]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.044.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.044.than.ati.htm#p1">than</a>][<a href="../../../../dhamma-vinaya/bd/an/09_nines/an09.044.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">"'Paññāvimutto paññā-vimutto' ti āvuso vuccati,||<br />
					kittāvatā nu kho āvuso paññā-vimutto vutto Bhagavatā" ti?|| ||</p>

					<p class="ctr c">&#9632;</p>

					<p class="f4">"Idh'āvuso bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañca kāyena paṭisaŋvedeti.|| ||</p>

					<p class="f4">Yantaɱ ariyā āvikkhanti:|| ||</p>

					<p class="f4">'Upekkhako satimā sukha-vihārī' ti taɱ tatiyaɱ-jhānaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu sukhassa ca pahānā pubb'eva somanassa-domanassānaɱ atthaŋ-gamā adukkha-m-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso,||<br />
					paññāvimutato vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu sabbaso rūpa-saññānaɱ samati-k-kamā paṭigha-saññānaɱ atthaŋ-gamā nānatta-saññānaɱ amanasi-kārā 'Anatto ākāso' ti Ākāsanañ-c'āyatanaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso,||<br />
					bhikkhu sabbaso Ākāsanañ-c'āyatanaɱ samati-k-kamma 'Anantaɱ viññāṇan' ti Viññāṇañ-c'āyatanaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu sabbaso Viññāṇañ-c'āyatanaɱ samati-k-kamma 'N'atthi kiñci' ti Ākiñcaññ'āyatanaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu sabbaso Ākiñcaññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā pariyāyena.|| ||</p>

					<p class="ctr c">&#9632;</p>

					<p class="f4"><a id="pg453"><span class="f2 g"><b>[453]</b></span></a> 3. Puna ca paraɱ āvuso bhikkhu sabbaso N'eva-saññā-nā-saññ'āyatanaɱ samati-k-kamma saññā-vedayita-nirodhaɱ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti.|| ||</p>

					<p class="f4">Yathā yathā ca tad āyatanaɱ tathā tathā naɱ kāyena phassitvā viharati paññāya ca naɱ pajānāti.|| ||</p>

					<p class="f4">Ettāvatā pi kho āvuso paññā-vimutto vutto Bhagavatā nippariyāyenāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
