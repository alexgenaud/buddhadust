<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Nines" />
<title>AN 9 1: Sambodhi-Pakkhiya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					I. Sambodha Vagga</h4>

					<h4 class="ctr"><i>Namo tassa Bhagavato arahato Sammā-Sam-Buddhassa</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p1">Sutta 1</a></h4>

					<h1>Sambodhi-Pakkhiya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg351"><span class="f2 g"><b>[351]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.001.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.001.than.ati.htm#p1">than</a>][<a href="../../../../dhamma-vinaya/mnl/an/09_nines/an09.001.upal.mnl.htm#p1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvātthiyaɱ viharati Jetavane Anāthapiṇḍikassa ārāme,||<br />
					tatra kho Bhagavā bhikkhu āmantesi.|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ Bhagavā etad avoca:|| ||</p>

					<p class="f4">2. "Sace bhikkhave añña-titthiyā paribbājakā evaɱ puccheyyuɱ:|| ||</p>

					<p class="f4">'Sambodhi-pikkhiyānaɱ āvuso dhammānaɱ kā upanisā bhāvanāyā' ti?|| ||</p>

					<p class="f4">Evaɱ puṭṭho tumhe bhikkhave tesaɱ añña-titthiyānaɱ paribbājakānaɱ kinti khyākareyyāthā" ti?|| ||</p>

					<p class="f4">"Bhagava mūlakā no bhante dhammā Bhagavantettikā,||<br />
					Bhagavam-paṭisaraṇā,||<br />
					sādhu vata bhante Bhagavantaɱ yeva paṭibhātu etassa bhāsitasya attho.|| ||</p>

					<p class="f4">Bhagavato sutvā bhikkhu dhāressantī" ti.|| ||</p>

					<p class="f4">"Tena hi bhikkhave suṇātha sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">3. "Sace bhikkhave añña-titthiyā paribbājakā evaɱ puccheyyuɱ:</p>

					<p class="f4">'Sambodhi-pakkhīyānaɱ āvuso dhammānaɱ kā upanisā bhāvanāyā' ti?|| ||</p>

					<p class="f4">Evaɱ puṭṭhā tumhe bhikkhave tesaɱ añña-titthiyānaɱ paribbājakānaɱ evaɱ vyākareyyātha:|| ||</p>

					<p class="f4">'Idh'āvuso bhikkhu kalyāṇa-mitto hoti kalyāṇa-sahāyo <a id="pg352"><span class="f2 g"><b>[352]</b></span></a> kalyāṇa-sampavaŋko' ti.|| ||</p>

					<p class="f4">Sambodhi-pakkhiyānaɱ āvuso dhammānaɱ ayaɱ paṭhamā upanisā bhāvanāya.|| ||</p>

					<p class="ctr c">&#9632;</p>

					<p class="f4">4. 'Puna ca paraɱ āvuso bhikkhu sīlavā hoti Pātimokkha-saŋvara-saɱvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu' ti.|| ||</p>

					<p class="f4">Sambodhi-pakkhiyānaɱ āvuso dhammānaɱ ayaɱ dutiyā upanisā bhāvanāya.|| ||</p>

					<p class="ctr c">&#9632;</p>

					<p class="f4">5. Puna ca paraɱ āvuso bhikkhū yā'yaɱ kathā ubhasallekhikā ceto-vivaraṇa-sappāyā seyyath'idaɱ:||<br />
					appiccha-kathā,||<br />
					santuṭṭhi-kathā,||<br />
					paviveka-kathā,||<br />
					asaŋsagga-kathā,||<br />
					viriy'ārambha-kathā,||<br />
					sīla-kathā,||<br />
					samādhi-kathā,||<br />
					paññā-kathā,||<br />
					vimutti-kathā,||<br />
					vimutti-ñāṇa-dassana-kathā.|| ||</p>

					<p class="f4">Eva-rūpiyā kathāya nikāma-lābhī hoti akiccha-lābhī akasira-lābhī' ti.|| ||</p>

					<p class="f4">Sambodhi-pakkhiyānaɱ āvuso dhammānaɱ ayaɱ tatiyā upanisā bhāvanāya.|| ||</p>

					<p class="ctr c">&#9632;</p>

					<p class="f4">6. 'Puna ca paraɱ āvuso bhikkhu āraddha-viriyo viharati akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya thāmavā daḷha-parakkamo anikkhitta-dhūro kusalesu dhammesu' ti.|| ||</p>

					<p class="f4">Sambodhi-pakkhiyānaɱ āvuso dhammānaɱ ayaɱ catutthi upanisā bhāvanāya.|| ||</p>

					<p class="ctr c">&#9632;</p>

					<p class="f4">7. 'Puna ca paraɱ āvuso bhikku paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkhayagāminiyā' ti.|| ||</p>

					<p class="f4">Sambodhi-pakkhiyānaɱ āvuso dhammānaɱ ayaɱ pañcamī upanisā bhāvanāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Kalyāṇa-mittass'etaɱ bhikkhave bhikkhuno pāṭikaŋkhaɱ kalyāṇa-sahāyassa kalyāṇa-sampavaŋkassa sīlavā bhavissati Pātimokkha-saŋvara-saɱvuto viharissati ācāra-gocara-sampanno aṇumattesu vijjesu bhaya-dassāvi samādāya sikkhati sikkhā-padesu.|| ||</p>

					<p class="f4">Appiccha-kathā santuṭṭhi-kathā paviveka-kathā asaŋsagga-kathā viriy'ārambha-kathā sīla-kathā samādhi-kathā paññā-kathā vimutti-kathā vimutti-ñāṇa-dassana-kathā.|| ||</p>

					<p class="f4">Eva-rūpiyā kathāya nikāma-lābhī bhavissati akiccha-lābhī akasira-lābhī.|| ||</p>

					<p class="ctr c">&#9632;</p>

					<p class="f4">Kalyāṇa-mittass'etaɱ bhikkhave bhikkhuno paṭikaŋkhaɱ kalyāṇa-sahāyassa kalyāṇa-sampavaŋkassa:||<br />
					āraddha-viriyo viha- <a id="pg353"><span class="f2 g"><b>[353]</b></span></a> rissati akusalānaɱ dhammānaɱ pahānāya kusalānaɱ dhammānaɱ upasampadāya thāmavā daḷha-parakkamo anikkhitta-dhūro kusalesu dhammesu.|| ||</p>

					<p class="ctr c">&#9632;</p>

					<p class="f4">Kalyāṇa-mittass'etaɱ bhikkhave bhikkhuno pāṭikaŋkhaɱ kalyāṇa-sahāyassa kalyāṇa-sampavaŋkassa:||<br />
					paññavā bhavissati,||<br />
					uday'attha-gāminiyā paññāya samannāgato ariyāya nibbedhi-kāya sammā-dukkhakyagāminiyā.|| ||</p>

					<p class="f4">Tena ca pana bhikkhave bhikkhunā imesu pañcasu dhammesu patiṭṭhāya cattāro dhammā uttariɱ bhāvetabbā:|| ||</p>

					<p class="f4">Asubhā bhāvetabbā rāgassa pahānāya.|| ||</p>

					<p class="f4">Mettā bhāvetabbā vyāpādassa pahānāya.|| ||</p>

					<p class="f4">Ānāpāna-sati bhāvetabbā vitakk'upacchedāya.|| ||</p>

					<p class="f4">Anicca-saññā bhāvetabbā asmīmānasamūgghātāya,||<br />
					aniccasaññino bhikkhave bhikkhuno anatta-saññā saṇṭhāti.|| ||</p>

					<p class="f4">Anatta-saññī asmīmānasamūgghātaɱ pāpuṇāti,||<br />
					diṭṭhe'va dhamme Nibbānan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>