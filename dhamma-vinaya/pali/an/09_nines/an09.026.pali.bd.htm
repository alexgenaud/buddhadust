<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṇguttara Nikāya, Book of the Nines, Sutta 26. A debate between Sāriputta and Candikaputta concerning what Devadatta taught about declaring Arahantship. The difference centers on a subtle distinction. Sāriputta explains the difference. An unusual sutta in which Devadatta is not shown to be evil." />
<title>AN 9 26: Silā-Yūp'Opama Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Navaka Nipāta<br />
					III. Satt'Āvāsa Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p26">Sutta 26</a></h4>

					<h1>Silā-Yūp'Opama Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg402"><span class="f2 g"><b>[402]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.026.hare.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā ca Sāriputto āyasmā ca Candikāputto Rājagahe viharani Veḷuvane Kalandakanivāpe.|| ||</p>

					<p class="f4">Tatra kho āyasmā Candikāputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Candikāputtassa paccassosuṃ.|| ||</p>

					<p class="f4">Āyasmā Candikāputto etad avoca:|| ||</p>

					<p class="f4">"Devadatto āvuso bhikkhūnaṃ evaṃ dhammaṃ deseti:|| ||</p>

					<p class="f4">'Yato ca kho āvuso bhikkhuno cetasā cittaṃ paricitaṃ hoti,||<br />
					tass'etaṃ bhikkhūno kallaṃ veyyā- <a id="pg403"><span class="f2 g"><b>[403]</b></span></a> karaṇāya:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī'" ti.|| ||</p>

					<p class="ctr c">&#9632;</p>

					<p class="f4">2. Atha kho Āyasmā Sāriputto āyasmantaṃ Candikāputtaṃ etad avoca:|| ||</p>

					<p class="f4">"Na kho āvuso Candikāputta,||<br />
					Devadatto bhikkhunaṃ evaṃ dhammaṃ deseti:|| ||</p>

					<p class="f4">'Yato kho āvuso bhikkhuno cetasā cittaṃ <b>paricitaṃ</b> hoti,||<br />
					tass'etaṃ bhikkhuno kallaṃ veyyakaraṇāya:|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī' ti.|| ||</p>

					<p class="f4">Evañ ca kho āvuso Candikāputta||<br />
					Devadatto bhikkhunaṃ dhammaṃ deseti:|| ||</p>

					<p class="f4">'Yato kho āvuso bhikkhuno cetasā cittaṃ <b>supari-citaṃ</b> hoti,||<br />
					tass'etaṃ bhikkhuno kallaṃ veyyākaraṇāya:|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī' ti" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Dutiyam pi kho āyasmā Candikāputto bhikkhu āmantesi:|| ||</p>

					<p class="f4">"Devadatto āvuso bhikkhūnaṃ evaṃ dhammaṃ deseti:|| ||</p>

					<p class="f4">'Yato ca kho āvuso bhikkhuno cetasā cittaṃ paricitaṃ hoti,||<br />
					tass'etaṃ bhikkhūno kallaṃ veyyākaraṇāya:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī'" ti.|| ||</p>

					<p class="ctr c">&#9632;</p>

					<p class="f4">Atha kho Āyasmā Sāriputto āyasmantaṃ Candikāputtaṃ etad avoca:|| ||</p>

					<p class="f4">"Na kho āvuso Candikāputta,||<br />
					Devadatto bhikkhunaṃ evaṃ dhammaṃ deseti:|| ||</p>

					<p class="f4">'Yato kho āvuso bhikkhuno cetasā cittaṃ <b>paricitaṃ</b> hoti,||<br />
					tass'etaṃ bhikkhuno kallaṃ veyyakaraṇāya:|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī' ti.|| ||</p>

					<p class="f4">Evañ ca kho āvuso Candikāputta||<br />
					Devadatto bhikkhunaṃ dhammaṃ deseti:|| ||</p>

					<p class="f4">'Yato kho āvuso bhikkhuno cetasā cittaṃ <b>supari-citaṃ</b> hoti,||<br />
					tass'etaṃ bhikkhuno kallaṃ veyyākaraṇāya:|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī' ti" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Tatiyam pi kho āyasmā Candikāputto bhikkhu āmantesi:|| ||</p>

					<p class="f4">"Devadatto āvuso bhikkhūnaṃ evaṃ dhammaṃ deseti:|| ||</p>

					<p class="f4">'Yato ca kho āvuso bhikkhuno cetasā cittaṃ paricitaṃ hoti,||<br />
					tass'etaṃ bhikkhūno kallaṃ veyyākaraṇāya:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī'" ti.|| ||</p>

					<p class="ctr c">&#9632;</p>

					<p class="f4">Atha kho Āyasmā Sāriputto āyasmantaṃ Candikāputtaṃ etad avoca:|| ||</p>

					<p class="f4">"Na kho āvuso Candikāputta,||<br />
					Devadatto bhikkhunaṃ evaṃ dhammaṃ deseti:|| ||</p>

					<p class="f4">'Yato kho āvuso bhikkhuno cetasā cittaṃ <b>paricitaṃ</b> hoti,||<br />
					tass'etaṃ bhikkhuno kallaṃ veyyakaraṇāya:|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī' ti.|| ||</p>

					<p class="f4">Evañ ca kho āvuso Candikāputta||<br />
					Devadatto bhikkhunaṃ dhammaṃ deseti:|| ||</p>

					<p class="f4">'Yato kho āvuso bhikkhuno cetasā cittaṃ <b>supari-citaṃ</b> hoti,||<br />
					tass'etaṃ bhikkhuno kallaṃ veyyākaraṇāya:|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti||<br />
					pajānāmī' ti" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Kathañ ca āvuso bhikkhuno cetasā cittaṃ supari-citaṃ hoti?|| ||</p>

					<p class="f4"> <a id="pg404"><span class="f2 g"><b>[404]</b></span></a> 'Vīta-rāgaṃ me cittan' ti||<br />
					cetasā cittaṃ supari-citaṃ hoti.|| ||</p>

					<p class="f4">'Vīta-dosaṃ me cittan' ti||<br />
					cetasā cittaṃ supari-citaṃ hoti.|| ||</p>

					<p class="f4">'Vīta-mohaṃ me cittan' ti||<br />
					cetasā cittaṃ supari-citaṃ hoti.|| ||</p>

					<p class="f4">'Asā-rāga-dhammaṃ me cittan' ti||<br />
					cetasā cittaṃ supari-citaṃ hoti.|| ||</p>

					<p class="f4">'Asa-n-dosana-dhammaṃ me cittan' ti||<br />
					cetasā cittaṃ supari-citaṃ hoti.|| ||</p>

					<p class="f4">'Asa-m-moha-dhammaṃ me cittān' ti||<br />
					cetasā cittaṃ supari-citaṃ hoti.|| ||</p>

					<p class="f4">'Anāvatti-dhammaṃ me cittaṃ kāma-bhavāyā' ti||<br />
					cetasā cittaṃ supari-citaṃ hoti.|| ||</p>

					<p class="f4">'Anāvatti-dhammaṃ me cittaṃ rūpa-bhavāyā' ti||<br />
					cetasā cittaṃ supari-citaṃ hoti.|| ||</p>

					<p class="f4">'Anāvatti-dhammaṃ me cittaṃ arūpa-bhavāyā' ti||<br />
					cetasā cittaṃ supari-citaṃ hoti.|| ||</p>

					<p class="f4">6. Evaṃ sammā-vimutta-cittassa kho āvuso bhikkhuno bhusā ce pi cakkhu-viññeyyā rūpā cakkhussa āpāthaṃ āga-c-chanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi sota-viññeyyā saddā sotassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi ghāna-viññeyyā gandhā ghānassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi jivhā-viññeyyā rasā jivhāya āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi kāya-viññeyyā phoṭṭhabbā kāyassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi mano-viññeyyā dhammā manassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Seyyathā pi āvuso silāyūpo soḷasakukkuko,||<br />
					tass'assu aṭṭha kukku heṭṭhā nemassa aṭṭha kukku upari nemassa;||<br />
					atha puratthimāya ce pi disāya āgaccheyya bhusā vāta-vuṭṭhi,||<br />
					n'eva naṃ kampeyya na saṇkam- <a id="pg405"><span class="f2 g"><b>[405]</b></span></a> peyya na sampakampeyya na sampavedheyya;||<br />
					atha pacchi-māya ce pi disāya seyyathā pi āvuso silāyūpo soḷasakukkuko,||<br />
					tass'assu aṭṭha kukku heṭṭhā nemassa aṭṭha kukku upari nemassa;||<br />
					atha puratthimāya ce pi disāya āgaccheyya bhusā vāta-vuṭṭhi,||<br />
					n'eva naṃ kampeyya na saṇkampeyya na sampakampeyya na sampavedheyya,||<br />
					atha uttarāya ce pi disāya seyyathā pi āvuso silāyūpo soḷasakukkuko,||<br />
					tass'assu aṭṭha kukku heṭṭhā nemassa aṭṭha kukku upari nemassa;||<br />
					atha puratthimāya ce pi disāya āgaccheyya bhusā vāta-vuṭṭhi,||<br />
					n'eva naṃ kampeyya na saṇkampeyya na sampakampeyya na sampavedheyya,||<br />
					atha dakkhiṇāya ce pi disāya āgaccheyya bhusā vāta-vuṭṭhi,||<br />
					n'eva naṃ kampeyya na saṇkampeyya na sampakampeyya.|| ||</p>

					<p class="f4">Taṃ kissa hetu?|| ||</p>

					<p class="f4">Gambhīrattā āvuso nemassa,||<br />
					sunikhātattā silāyūpassa.|| ||</p>

					<p class="f4">Evam eva kho āvuso evaṃ sammā vimutta-cittassa kho āvuso bhikkhuno bhusā ce pi cakkhu-viññeyyā rūpā cakkhussa āpāthaṃ āga-c-chanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi sota-viññeyyā saddā sotassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi ghāna-viññeyyā gandhā ghānassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi jivhā-viññeyyā rasā jivhāya āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi kāya-viññeyyā phoṭṭhabbā kāyassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

					<p class="f4">Bhusā ce pi mano-viññeyyā dhammā manassa āpāthaṃ āgācchanti.|| ||</p>

					<p class="f4">Nev'assa cittaṃ pariyādiyanti,||<br />
					amissikatam ev'assa cittaṃ hoti ṭhitaṃ āneñja-p-pattaṃ,||<br />
					vayañ c'assānupassati.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>