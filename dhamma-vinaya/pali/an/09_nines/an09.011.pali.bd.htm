<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 11. The venerable Sāriputta is accused of offending a bhikkhu and utters a 'lion's roar' in response." />
<title>AN 9 11: Sāriputta Sīhanāda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					IX. Navaka Nipāta<br />
					II. Sīhanāda Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p11">Sutta 11</a></h4>

					<h1>Sāriputta Sīhanāda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg373"><span class="f2 g"><b>[373]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.011.hare.pts.htm#p1">pts</a>][<a href="../../../../dhamma-vinaya/mnl/an/09_nines/an09.011.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Sāvatthi nidānaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme,||<br />
					athakho āyasmā Sāriputto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">"Vutatho me bhante,||<br />
					Sāvatthiyaṃ vassāvāso,||<br />
					icchām ahaṃ bhante,||<br />
					jana-padacārikaṃ pakkamitun" ti.|| ||</p>

					<p class="f4">"Yassa dāni tvaṃ Sāriputta,||<br />
					kālaṃ maññasī" ti|| ||</p>

					<p class="f4">Atha kho āyasmā Sāriputto uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="ctr c">&#9632;</p>

					<p class="f4"><a id="pg374"><span class="f2 g"><b>[374]</b></span></a> 2. Atha kho aññataro bhikkhu acira-pakkante Sāriputte Bhagavantaṃ etad avoca:|| ||</p>

					<p class="f4">"Āyasmā maṃ bhante,||<br />
					Sāriputto āsajja appaṭi-nissajja cārikaṃ pakkanto" ti.|| ||</p>

					<p class="ctr c">&#9632;</p>

					<p class="f4">Atha kho Bhagavā aññataraṃ bhikkhuṃ āmantesi:|| ||</p>

					<p class="f4">"Ehi tvaṃ bhikkhuṃ,||<br />
					mama vacanena Sāriputtaṃ āmantesi:||<br />
					'Satthā taṃ āvuso Sāriputta,||<br />
					āmantetī' ti".|| ||</p>

					<p class="f4">"Evaṃ bhante" ti kho so bhikkhu Bhagavato paṭi-s-sutvā yen'āyasmā Sāriputto ten'upasaṇkami,||<br />
					upasaṇkamitvā āyasmantaṃ Sāriputtaṃ etad avoca:|| ||</p>

					<p class="f4">"Satthā taṃ āvuso Sāriputta,||<br />
					āmantetī" ti.|| ||</p>

					<p class="f4">'Evam āvuso' ti kho āyasmā Sāriputto tassa bhikkhuno paccassosi.|| ||</p>

					<p class="ctr c">&#9632;</p>

					<p class="f4">Tena kho pana samayen'āyasmā ca Mahā Moggallāno āyasmā ca Ānando avāpuraṇaṃ ādāya vihārena vihāraṃ anvāhiṇḍanti.|| ||</p>

					<p class="f4">"Abhi-k-kamathāyasmanto,||<br />
					abhi-k-kamathāyasampanto,||<br />
					idān'āyasmā Sāriputto Bhagavato sammukhā sīha-nādaṃ nadissatī" ti.|| ||</p>

					<p class="ctr c">&#9632;</p>

					<p class="f4">3. Atha kho āyasmā Sāriputto yena Bhagavā tonupasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Sāriputtaṃ Bhagavā etad avoca:|| ||</p>

					<p class="f4">"Idha te Sāriputta,||<br />
					aññataro sabrahma-cārī khīyanadhammaṃ āpanno:|| ||</p>

					<p class="f4">'Āyasmā maṃ bhante,||<br />
					Sāriputto āsajja appaṭi-nissajja cārikaṃ pakkanto'" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. "Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante, paṭhaviyaṃ,||<br />
					sucim pi nikkhipanti,||<br />
					asucim pi nikkhipanti,||<br />
					guthagatam pi nikkhipanti,||<br />
					muttagatam pi nikkhipanti,||<br />
					kheḷagatam pi nikkhipanti,||<br />
					pubbagatam pi nikkhipanti,||<br />
					lohitagatam pi nikkhipanti,||<br />
					na ca tena paṭhavi aṭṭīyati vā harāyati vā jigucchati vā:||<br />
					evam <a id="pg375"><span class="f2 g"><b>[375]</b></span></a> eva kho ahaṃ bhante,||<br />
					paṭhavisamena cetasā viharāmi,||<br />
					vipulena mahaggatena appamāṇena averena avyāpajejhana.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante,||<br />
					āpasmiṃ sucim pi dhovanti,||<br />
					asucim pi dhovanti,||<br />
					guthagatam pi dhovanti,||<br />
					muttagatam pi dhovanti,||<br />
					kheḷagatam pi dhovanti,||<br />
					pubbagatam pi dhovanti,||<br />
					lohitagatam pi dhovanti,||<br />
					na ca tena āpo aṭṭīyati vā harāyati vā jigucchati vā:||<br />
					evam eva kho ahaṃ bhante,<br />
					āposamena cetasā viharāmi,||<br />
					vipulena mahaggatena appamāṇena averena avyāpajejhana.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante,||<br />
					tejo sucim pi ḍahati,||<br />
					asucim pi ḍahati,||<br />
					guthagatam pi ḍahati,||<br />
					muttagatam pi ḍahati,||<br />
					kheḷagatam pi ḍahati,||<br />
					pubbagatam pi ḍahati,||<br />
					lohitagatam pi ḍahati,||<br />
					na ca tena tejo aṭṭīyati vā harāyati vā jigucchati vā:||<br />
					evam eva kho ahaṃ bhante,||<br />
					tejosamena cetasā viharāmi,||<br />
					vipulena mahaggatena appamāṇena averena avyāpajejhana.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante,||<br />
					vāyo sucim pi upavāyati,||<br />
					asucmi pi upavāyati,||<br />
					guthagatam pi upavāyati,||<br />
					muttagatam pi upavāyati,||<br />
					kheḷagatam pi upavāyati,||<br />
					pubbagatam pi upavāyati,||<br />
					lohitagatam pi upavāyati,||<br />
					na ca tena vāyo aṭṭhīyati vā harāyati vā jigucchati vā:||<br />
					evam eva kho ahaṃ bhante,||<br />
					vāyosamena cetasā viharāmi,||<br />
					vipulena mahaggatena appamāṇena averena avyāpajejhana.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4"><a id="pg376"><span class="f2 g"><b>[376]</b></span></a> Seyyathā pi bhante,||<br />
					rajoharaṇaṃ sucim pi puñachati,||<br />
					asucim pi puñchati,||<br />
					guthagatam pi puñchati||<br />
					muttagatam pi puñchati,||<br />
					kheḷagatam pi puñchati,||<br />
					pubbagatami pi puñchati,||<br />
					lohitagatam pi puñchati,||<br />
					na ca tena rajoharaṇaṃ aṭṭhiyati vā harāyati vā jigucchati vā:||<br />
					evam eva kho ahaṃ bhante,||<br />
					rajoharaṇasamena cetasā viharāmi,||<br />
					vipulena mahaggatena appamāṇena averena avyāpajejhana.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante caṇḍālakumārako vā canḍālakumārikā vā kaḷopihattho nattakavāsī gāmaṃ vā nigamaṃ vā pavisasto nīvacittaṃ yeva upaṭṭha-petvā pavisati:||<br />
					evam eva kho ahaṃ bhante,||<br />
					caṇḍālakumārakasamena cetasā viharāmi,||<br />
					vipulena mahaggatena appamāṇena averena avyāpajejhana.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante usabho chinnavisāṇo sorato sudanto suvinīto rathiyāya rathiyaṃ siṇghāṭakena siṇghāṭakaṃ anvāhiṇḍanto na kiñci hiṃsati pādena vā visāṇena vā:||<br />
					evam eva kho ahaṃ bhante,||<br />
					usabhachinnavisāṇasamena cetasā viharāmi,||<br />
					vipulena mahaggatena appamāṇena averena avyāpajejhana.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante itthi vā puriso vā daharo vā yuvā vā maṇḍanaka-jātiko sīsaṃ nahāto ahikuṇapena vā <a id="pg377"><span class="f2 g"><b>[377]</b></span></a> kukkura-kuṇapena vā manussa-kuṇapena vā kaṇṭhe āsattena aṭṭīyeyya harāyeyya jiguccheyya:||<br />
					evam eva kho ahaṃ bhante iminā putikāyena aṭṭiyāmi harāyāmi jigucchāmi|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya.|| ||</p>

					<p class="ctr c">&#9632;</p>

					<p class="f4">Seyyathā pi bhante puriso medakathālikaṃ parihareyya chiddaṃ vicchiddaṃ uggharantaṃ paggharantaṃ:||<br />
					evam eva kho ahaṃ bhante,||<br />
					imaṃ kāyaṃ pariharāmi chiddaṃ vicchiddaṃ uggharantaṃ paggharantaṃ.|| ||</p>

					<p class="f4">Yassa nūna bhante kāye kāyagatā-sati anupaṭṭhitā assa,||<br />
					so idha aññataraṃ sabrahma-cārīṃ āsajja appaṭi-nissajja cārikaṃ pakkameyya."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Atha kho so bhikkhu uṭṭhāy āsanā ekaṃsaṃ uttarā-saṇgaṃ karitvā Bhagavato pādesu sirasā nipatitvā Bhagavantaṃ etad avoca:|| ||</p>

					<p class="f4">"Accayo maṃ bhante accagamā yathā-bālaṃ yathāmuḷhaṃ yathā-akusalaṃ.|| ||</p>

					<p class="f4">Yo'haṃ āyasmintaṃ Sāriputtaṃ asatā tuccha musā abhutena abbhāvikkhiṃ.|| ||</p>

					<p class="f4">Tassa me bhante Bhagavā accayaṃ accayato patigaṇhātu āyatiṃ saṃvarāyā" ti.|| ||</p>

					<p class="ctr c">&#9632;</p>

					<p class="f4">"Taggha tvaṃ Bhikkhu accayo accagamā yathā-bālaṃ yathāmūḷhaṃ yathā akusalaṃ,||<br />
					yo tvaṃ Sāriputtaṃ asatā tucchā musā abhutena abbhāvikkhi;||<br />
					yato ca kho tvaṃ bhikkhu accayaṃ accayato disvā yathā-dhammaṃ paṭikarosi,||<br />
					taṃ te mayaṃ patigaṇhāma,||<br />
					vuddhi h'esā bhikkhu ariyassa vinaye yo accayaṃ accayato disvā yathā-dhammaṃ paṭikaroti āyatiṃ saṃvaraṃ āpajjatī" ti.|| ||</p>

					<p class="ctr c">&#9632;</p>

					<p class="f4"><a id="pg378"><span class="f2 g"><b>[378]</b></span></a> 6. Atha kho Bhagavā āyasmantaṃ Sāriputtaṃ āmantesi:|| ||</p>

					<p class="f4">"Khama Sāriputta imassa mogha-purisassa purāssa tatth'eva sattadhā muddhā phalissatī" ti.|| ||</p>

					<p class="f4">"Khamām'ahaṃ bhante tassa āyasmato,<br />
					sace maṃ so āyāsmā evam āha:|| ||</p>

					<p class="f4">Khamatu ca me so āyasmā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>