<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Nines, Sutta 14. Sāriputta and Samiddhi engage in a dialogue concerning principled thoughts." />
<title>AN 9 14: Samiddhi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					IX. Navaka Nipāta<br />
					II. Sīhanāda Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p14">Sutta 14</a></h4>

					<h1>Samiddhi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg385"><span class="f2 g"><b>[385]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.014.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.014.than.ati.htm#p1">than</a>][<a href="../../../../dhamma-vinaya/mnl/an/09_nines/an09.014.upal.mnl.htm#p1">upal</a>][<a href="../../../../dhamma-vinaya/bd/an/09_nines/an09.014.olds.bd.htm#p1">olds</a>]</span> Evaṃ me sutaṃ,||<br />
					Sāvatthi nidānaṃ.|| ||</p>

					<p class="f4">Atha kho āyāsmā Samiddhi yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmantaṃ Sāriputtaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Samiddhiṃ āyasmā Sāriputto etad avoca:|| ||</p>

					<p class="f4">"Kim ārammaṇā Samiddhi,||<br />
					purisassa saṅkappa-vitakkā uppajjantī" ti?|| ||</p>

					<p class="f4">"Nāma-rūp'ārammaṇā bhante" ti.|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kva nānattaṃ gacchatī" ti?|| ||</p>

					<p class="f4">"Dhātusu bhante" ti.|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kiṃ samudayā" ti?|| ||</p>

					<p class="f4">"Phassa-samudayā bhante" ti.|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kiṃ samosaraṇa" ti?|| ||</p>

					<p class="f4">"Vedanā sam-osaraṇā bhante" ti.|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kiṃ pamukhā" ti?|| ||</p>

					<p class="f4">"Samādhi-pamukhā bhante" ti.|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kiṃ ādhipateyyā" ti?|| ||</p>

					<p class="f4">"Satādhipateyyā bhante" ti.|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kim uttarā" ti?|| ||</p>

					<p class="f4">"Paññuttarā bhante" ti|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kiṃ sārā" ti?|| ||</p>

					<p class="f4">"Vimutti-sārā bhante" ti.|| ||</p>

					<p class="ctr c">&#9632;</p>

					<p class="f4">"Te pana Samiddhi,||<br />
					kiṃ ogadhā" ti?|| ||</p>

					<p class="f4">"Amatogadhā bhante" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"'Kim ārammaṇā Samiddhi,||<br />
					purisassa saṅkappa-vitakkā uppajjantī' ti?|| ||</p>

					<p class="f4">'Iti puṭṭho samāno nāma-rūp'ārammaṇā bhante' ti vadesi.|| ||</p>

					<p class="ctr c">&#9632;</p>

					<p class="f4">'Te pana Samiddhi,||<br />
					kva nānattaṃ gacchantī' ti.|| ||</p>

					<p class="f4">'Iti <span class="f3">[386]</span> puṭṭho samāno dhātusu bhante' ti vadesi.|| ||</p>

					<p class="ctr c">&#9632;</p>

					<p class="f4">Te pana Samiddhi,||<br />
					kiṃ-samudayā' ti.|| ||</p>

					<p class="f4">'Iti puṭṭho samāno phassa-samudayā bhante' ti vadesi.|| ||</p>

					<p class="ctr c">&#9632;</p>

					<p class="f4">Te pana Samiddhi,||<br />
					kiṃ-sam-osaraṇā' ti.|| ||</p>

					<p class="f4">'Iti puṭṭho samāno vedanā sam-osaraṇā bhante' ti vadesi.|| ||</p>

					<p class="ctr c">&#9632;</p>

					<p class="f4">Te pana Samiddhi,||<br />
					kiṃ-pamukhā' ti.|| ||</p>

					<p class="f4">'Iti puṭṭho samāno samādhi-pamukhā bhante' ti vadesi.|| ||</p>

					<p class="ctr c">&#9632;</p>

					<p class="f4">Te pana Samiddhi,||<br />
					kiṃādhipateyayā' ti.|| ||</p>

					<p class="f4">'Iti puṭṭho samāno sat'ādhipateyyā bhante' ti vadesi.|| ||</p>

					<p class="ctr c">&#9632;</p>

					<p class="f4">Te pana Samiddhi,||<br />
					kiṃuttarā' ti.|| ||</p>

					<p class="f4">'Iti puṭṭho samāno paññuttarā bhante' ti vadesi.|| ||</p>

					<p class="ctr c">&#9632;</p>

					<p class="f4">Te pana Samiddhi,||<br />
					kiṃ-sārā' ti.|| ||</p>

					<p class="f4">'Iti puṭṭho samāno vimutti-sārā bhante' ti vadesi.|| ||</p>

					<p class="ctr c">&#9632;</p>

					<p class="f4">Te pana Samiddhi,||<br />
					kiṃogadhā' ti.|| ||</p>

					<p class="f4">'Iti puṭṭho samāno amato-gadhā bhante' ti vadesi.|| ||</p>

					<p class="f4">Sādhu sādhu Samiddhi,||<br />
					sādhu kho tvaṃ Samiddhi,||<br />
					pañhaṃ puṭṭho vissajjesi tena ca mā maññī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>