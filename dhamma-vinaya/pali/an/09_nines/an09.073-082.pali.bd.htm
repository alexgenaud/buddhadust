<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Suttas 73-82. The four consummate efforts should be used to eliminate the five obstructions to training, the five diversions, the five sources of sense desire, the five stockpiles that fuel existence, the five yokes to rebirth in lower states, the five realms of existence, the five sorts of meanness, the five yokes to higher realms of existence, the five sorts of mental barrenness." />
<title>AN 9 73-82: Samma-p-Padhana Vagga</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					VIII. Samma-p-padhāna Vagga</h4>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p73" href="../../../../backmatter/indexes/sutta/an/idx_09_navakanipata.htm#viii">Sutta 73</a></h4>

					<h1>Sikkhā-Du-b-balya Samma-p-Padhāna Suttaɱ</h1>

					<p class="f4"><span class="f3">[<a id="p73.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p73.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañcamāni bhikkhave sikkhā-dubbalyāni.|| ||</p>

					<p class="f4">Katamāni pañca?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu miccācāro,||<br />
					musā-vādo,||<br />
					surā-mera-yamajja-pamā-daṭṭhānaɱ.|| ||</p>

					<p class="f4">Imāni kho bhikkhave pañca sikkhā dubbalyāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ sikkhā-dubbalyānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ sikkhā-dubbalyānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p74" href="../../../../backmatter/indexes/sutta/an/idx_09_navakanipata.htm#viii">Sutta 74</a></h4>

					<h1>Nīvaraṇa Sammappadhāna Suttaɱ</h1>

					<p class="f4"><span class="f3">[<a id="p74.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p74.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'imāni bhikkhave nivaraṇāni.|| ||</p>

					<p class="f4">Katamāni pañca?|| ||</p>

					<p class="f4">Kāma-c-chanda-nīvaraṇaɱ,||<br />
					vyāpāda-nīvaraṇaɱ,||<br />
					thīna-middha-nīvaraṇaɱ,||<br />
					uddhacca-kukkucca-nīvaraṇaɱ,||<br />
					vicikicchā-nīvaraṇaɱ.|| ||</p>

					<p class="f4">Imāni kho bhikkhave pañca nīvaraṇāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ nīvaraṇānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ nīvaraṇānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p75" href="../../../../backmatter/indexes/sutta/an/idx_09_navakanipata.htm#viii">Sutta 75</a></h4>

					<h1>Kāmaguṇa Sammappadhāna Suttaɱ</h1>

					<p class="f4"><span class="f3">[<a id="p75.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p75.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'ime bhikkhave kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">jivhā-viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ime kho bhikkhave pañca kāma-guṇā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ kāma-guṇānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ kāma-guṇānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p76" href="../../../../backmatter/indexes/sutta/an/idx_09_navakanipata.htm#viii">Sutta 76</a></h4>

					<h1>Upādāna-k-khandha Sammappadhāna Suttaɱ</h1>

					<p class="f4"><span class="f3">[<a id="p76.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p76.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'ime bhikkhave upādāna-k-khandā.|| ||</p>

					<p class="f4">Katame pañca?|| ||</p>

					<p class="f4">Rūp'upādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					sankhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ime kho bhikkhave, pañc'ūpādāna-k-khandhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ upādāna-k-khandānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ upādāna-k-khandānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p77" href="../../../../backmatter/indexes/sutta/an/idx_09_navakanipata.htm#viii">Sutta 77</a></h4>

					<h1>Orambhāgiya Sammappadhāna Suttaɱ</h1>

					<p class="f4"><span class="f3">[<a id="p77.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p77.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañcamāni bhikkhave ora-m-bhāgiyāni saŋyojanāni.|| ||</p>

					<p class="f4">Katamāni pañca?|| ||</p>

					<p class="f4">Sakkāya-diṭṭhi,||<br />
					vici-kiccā,||<br />
					sīl'abbata-parāmāso,||<br />
					kāma-c-chando,||<br />
					vyāpādo.|| ||</p>

					<p class="f4">Imāni kho bhikkhave pañc'ora-m-bhāgiyāni saŋyojanāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ ora-m-bhāgiyānaɱ saŋyojanānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ ora-m-bhāgiyānaɱ saŋyojanānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p78" href="../../../../backmatter/indexes/sutta/an/idx_09_navakanipata.htm#viii">Sutta 78</a></h4>

					<h1>Gati Sammappadhāna Suttaɱ</h1>

					<p class="f4"><span class="f3">[<a id="p78.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p78.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'imā bhikkhave gatiyo.|| ||</p>

					<p class="f4">Katame pañca?|| ||</p>

					<p class="f4">Nirayo,||<br />
					tiracchāna-yoni,||<br />
					petti-visayo,||<br />
					manussā,||<br />
					devā.|| ||</p>

					<p class="f4">Imā kho bhikkhave pañca gatiyo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imāsaɱ kho bhikkhave pañcannaɱ gatīnaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imāsaɱ kho bhikkhave pañcannaɱ gatīnaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p79" href="../../../../backmatter/indexes/sutta/an/idx_09_navakanipata.htm#viii">Sutta 79</a></h4>

					<h1>Macchariya Sammappadhāna Suttaɱ</h1>

					<p class="f4"><span class="f3">[<a id="p79.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p79.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'imāni bhikkhave macchariyāni.|| ||</p>

					<p class="f4">Katamāni pañca?|| ||</p>

					<p class="f4">Āvāsa-macchariyahaɱ,||<br />
					kula-macchariyaɱ,||<br />
					lābha-macchariyaɱ,||<br />
					vaṇṇa-macchariyaɱ,||<br />
					dhamma-macchariyaɱ.|| ||</p>

					<p class="f4">Imāni kho bhikkhave pañca macchariyāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave, pañcannaɱ macchariyānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave, pañcannaɱ macchariyānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>
					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p80" href="../../../../backmatter/indexes/sutta/an/idx_09_navakanipata.htm#viii">Sutta 80</a></h4>

					<h1>Uddhamabhāgiya Sammappadhāna Suttaɱ</h1>

					<p class="f4"><span class="f3">[<a id="p80.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p80.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'imāni bhikkhave, uddham-bhāgiyāni saŋyojanāni.|| ||</p>

					<p class="f4">Katamāni pañca?|| ||</p>

					<p class="f4">Rūpa-rāgo,||<br />
					arūpa-rāgo,||<br />
					māno,||<br />
					uddhaccaɱ,||<br />
					avijjā.|| ||</p>

					<p class="f4">Imāni kho bhikkhave pañc'uddham-bhāgiyāni saŋyojanāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ uddham-bhāgiyānaɱ saŋyojanānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ uddham-bhāgiyānaɱ saŋyojanānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>
					
					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p81" href="../../../../backmatter/indexes/sutta/an/idx_09_navakanipata.htm#viii">Sutta 81</a></h4>

					<h1>Cetokhila Sammappadhāna Suttaɱ</h1>

					<p class="f4"><span class="f3">[<a id="p81.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p81.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'ime bhikkhave ceto-khīlā.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu satthari kankhati vici-kicchati nādhi-muccati na sampasīdati.|| ||</p>

					<p class="f4">Yo so bhikkhave bhikkhu satthari kankhati,||<br />
					vici-kicchati,||<br />
					nādhi-muccati na sampasīdati,||<br />
					tassa cittaɱ na namati ātappāya anuyogāya sāta-c-cāya padhānāya,||<br />
					yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ paṭhamo ceto-khīlo.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu dhamme kankhati vici-kicchati nādhi-muccati na sampasīdati.|| ||</p>

					<p class="f4">Yo so bhikkhave bhikkhu dhamme kankhati,||<br />
					vici-kicchati,||<br />
					nādhi-muccati na sampasīdati,||<br />
					tassa cittaɱ na namati ātappāya anuyogāya sāta-c-cāya padhānāya,||<br />
					yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ dutiyo ceto-khīlo.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu saŋghe kankhati vici-kicchati nādhi-muccati na sampasīdati.|| ||</p>

					<p class="f4">Yo so bhikkhave bhikkhu saŋghe kankhati,||<br />
					vici-kicchati,||<br />
					nādhi-muccati na sampasīdati,||<br />
					tassa cittaɱ na namati ātappāya anuyogāya sāta-c-cāya padhānāya,||<br />
					yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ tatiyo ceto-khīlo.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu sikkhāya kankhati vici-kicchati nādhi-muccati na sampasīdati.|| ||</p>

					<p class="f4">Yo so bhikkhave bhikkhu sikkhāya kankhati,||<br />
					vici-kicchati,||<br />
					nādhi-muccati na sampasīdati,||<br />
					tassa cittaɱ na namati ātappāya anuyogāya sāta-c-cāya padhānāya,||<br />
					yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ catuttha ceto-khīlo.|| ||</p>

					<p class="f4">Yo so bhikkhave bhikkhu sabrahma-cārisu kupito hoti anatta-mano abhātacitto kilajāto,||<br />
					tassa cittaɱ na namati ātappāya anuyogāya,||<br />
					sāta-c-cāya padhānāya.</p>

					<p class="f4">Yassa cittaɱ na namati ātappāya anuyogāya sāta-c-cāya,||<br />
					ayaɱ pañcamo ceto-khilo.|| ||</p>

					<p class="f4">Ime kho bhikkhave pañca cetokīlā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ ceto-khīlānaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ ceto-khīlānaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p82" href="../../../../backmatter/indexes/sutta/an/idx_09_navakanipata.htm#viii">Sutta 82</a></h4>

					<h1>Vinibandha Sammappadhāna Suttaɱ</h1>

					<p class="f4"><span class="f3">[<a id="p82.1">1</a>][<a href="../../../../dhamma-vinaya/pts/an/09_nines/an09.073-082.hare.pts.htm#p82.1">pts</a>]</span> Evaɱ me sutaɱ:|| ||</p>

					<p class="f4">Sāvatthi nidānaɱ|| ||</p>

					<p class="f4">"Pañc'ime bhikkhave cetaso vinibandhā.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave, bhikkhu kāmesu avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu kāmesu avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ paṭhamo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu kāye avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu kāye avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ dutiyo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu rūpe avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu rūpesu avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya, ayaɱ tatiyo cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu yāva-datthaɱ udarāvadehakaɱ bhuñjitvā seyya-sukhaɱ phassa-sukhaɱ middha-sukhaɱ anuyutto viharati avīta-rāgo hoti avigata-chando avigata-pemo avigata-pipāso avigata-pariḷāho avigata taṇho.|| ||</p>

					<p class="f4">Yo so bhikkhave bhikkhu yāva-datthaɱ udarāvadehakaɱ bhuñjitvā seyya-sukhaɱ phassa-sukhaɱ middha-sukhaɱ anuyutto viharati,||<br />
					avīta-rāgo hoti avigata-chando avigata-pemo avigata-pipāso avigata-pariḷābho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ catuttho cetaso vinibandho.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave bhikkhu aññataraɱ deva-nikāyaɱ paṇidhāya Brahma-cariyaɱ carati,||<br />
					imināhaɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā'ti.|| ||</p>

					<p class="f4">Yo so bhikkhave bhikkhu aññataraɱ deva-nikāyaɱ paṇidhāya Brahma-cariyaɱ carati imināhaɱ sīlena vā vatena vā tapena vā brahma-cariyena vā devo vā bhavismi deva-ñ-ñataro vāti,||<br />
					tassa cittaɱ na namati ātappāya anuyogāya, sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					ayaɱ pañcamo cetaso vinibandho.|| ||</p>

					<p class="f4">Ime kho bhikkhave, pañca cetaso vinibandhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho bhikkhave pañcannaɱ cetaso vinibandhanaɱ pahānāya||<br />
					cattāro samma-p-padhānā bhāvetabbā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu anuppannānaɱ pāpakānaɱ akusalānaɱ dhammānaɱ||<br />
					anuppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ pāpakānaɱ akusalānaɱ dhammānaɱ||<br />
					pahānāya chandaɱ janeti vāyamati viriyaɱ ārabhati cittaɱ paggaṇhāti padahati|| ||</p>

					<p class="ctr c">&#9632;</p>

					<p class="f4">Anuppannānaɱ kusalānaɱ dhammānaɱ||<br />
					uppādāya chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="ctr c">&#9632;</p>

					<p class="f4">Uppannānaɱ kusalānaɱ dhammānaɱ||<br />
					ṭhitiyā asammosāya bhīyyobhāvāya vepullāya bhāvanāya pāripūriyā chandaɱ janeti vāyamati viriyaɱ ārabhati cittaɱ paggaṇhāti padahati.|| ||</p>

					<p class="f4">Imesaɱ kho bhikkhave pañcannaɱ cetaso vinibandhanaɱ pahānāya||<br />
					ime cattāro samma-p-padhānā bhāvetabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
