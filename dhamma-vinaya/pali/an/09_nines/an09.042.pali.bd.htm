<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 42. The noose and the escape from the noose. The progression of stages on the path to Arahantship is described as a matter of continuously identifying the noose in the present situation and the way to escape." />
<title>AN 9 42: Sambadha Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					IX. Navaka Nipāta<br />
					V. Pañcāla Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p42">Sutta 42</a></h4>

					<h1>Pañcāla Suttaṃ aka Sambādha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg449"><span class="f2 g"><b>[449]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.042.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.042.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Ānando Kosambīyaṃ viharati Ghositārāme.|| ||</p>

					<p class="f4">Atha kho āyasmā Udāyī yen'āyasmā Ānando ten'upasaṇkami.|| ||</p>

					<p class="f4">Upasaṇkamitvā āyasmatā Ānandena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Udāyī āyasmantaṃ Ānandaṃ etad avoca:|| ||</p>

					<p class="f4">"Vuttam idaṃ āvuso, Pañcālacaṇḍena deva-puttena:|| ||</p>

					<p>&nbsp;</p>

							<p class="f4 ctr">'Sambāde gataṃ okāsaṃ avidā bhūrimedhaso<br />
							yo jhānam abujjhi Buddho paṭilīnanisabho munī' ti.|| ||</p>

					<p>&nbsp;</p>

					<p class="f4">Katamo nu kho āvuso sambodho katamo sambodhe okās'ādhigamo vutto Bhagavatā" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Pañc'ime āvuso kāma-guṇā sambādho vutto Bhagavatā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kāmūsaṃhitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Kāya-viññeyyā poṭṭhabbā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ime kho āvuso pañcakāma-guṇā sambādho vutto Bhagavatā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Idh'āvuso bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Ettāvatā pi kho āvuso sambādhe okās'ādhigamo vutto Bhagavatā.|| ||</p>

					<p class="f4">Pariyāyena tattha p'atthi sambādho,||<br />
					kiñ ca tattha sambādho?|| ||</p>

					<p class="f4">Yad eva <a id="pg450"><span class="f2 g"><b>[450]</b></span></a> tattha vitakka-vicārā aniruddhā honti ayamettha sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Ettāvatā pi kho āvuso sambādhe okās'ādhigamo vutto Bhagavatā pariyāyena.|| ||</p>

					<p class="f4">Tattha patthi sambādho.|| ||</p>

					<p class="f4">Kiñ ca tattha sambādho?|| ||</p>

					<p class="f4">Yad eva tattha:||<br />
					pīti aniruddhā hoti,||<br />
					ayamettha sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso pītiyā ca virāgā upekkhako ca viharati||<br />
					sato ca sampajāno sukhañ ca kāyena paṭisaṃvedeti||<br />
					yan taṃ ariyā āvikkhanti:||<br />
					'upekkhako satimā sukha-vihārī' ti taṃ||<br />
					tatiyaṃ-jhānaṃ upasampajja viharati.|| ||</p>

					<p class="f4">Ettāvatā pi kho āvuso sambodhe okās'ādhigamo vutto Bhagavatā pariyāyena.|| ||</p>

					<p class="f4">Tattha p'atthi sambādho,||<br />
					kiñ ca tattha sambādho:||<br />
					yad eva tattha upekkhāsukhaṃ.|| ||</p>

					<p class="f4">Aniruddhaṃ hoti,||<br />
					ayamettha sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu||<br />
					sukhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-m-asukhaṃ upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Ettāvatā pi kho āvuso,||<br />
					sambādhe okās'ādhigamo vutto Bhagavatā.|| ||</p>

					<p class="f4">Tattha p'atthi sambādho.|| ||</p>

					<p class="f4">Kiñ ca tattha sambādho?|| ||</p>

					<p class="f4">Yad eva tattha rūpa-saññā aniruddhā hoti,||<br />
					ayamettha sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu sabbaso rūpa-saññānaṃ samatikkamā||<br />
					paṭigha-saññānaṃ atthaṇgamā||<br />
					nānatta-saññānaṃ amanasikārā 'anatto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Ettāvatā pi kho āvuso sambādhe okās'ādhigamo vutto Bhagavatā pariyāyena,||<br />
					tattha p'atthi sambādho.|| ||</p>

					<p class="f4">Kiñ ca tattha sambādho?|| ||</p>

					<p class="f4">Yad eva tattha Ākāsanañ-c'āyatanasaññā aniruddhā hoti,||<br />
					tattha p'atthi sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso,||<br />
					bhikkhu sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ <span class="f3">[451]</span> upasampajja viharati.|| ||</p>

					<p class="f4">Ettāvatā pi kho āvuso sambodhe okās'ādhigamo vutto Bhagavatā pariyāyena tattha p'atthi sambādho.|| ||</p>

					<p class="f4">Kiñ ca tattha sambādho?|| ||</p>

					<p class="f4">Yad eva tattha Viññāṇañ-c'āyatanasaññā aniruddhā hoti,||<br />
					tattha p'atthi sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu sabbaso Viññāṇañ-c'āyatanaṃ samatikkamma||<br />
					'n'atthi kiñci' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Ettāvatā pi kho āvuso sambādhe okāsādigamo vutto Bhagavatā pariyāyena,||<br />
					tattha p'atthi sambādho.|| ||</p>

					<p class="f4">Kiñ ca tattha sambādho?|| ||</p>

					<p class="f4">Yad eva tattha Ākiñ caññ'āyatanasaññā aniruddhā hoti,||<br />
					ayamettha sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Ettāvatā pi kho āvuso sambādhe okās'ādhigamo vutto Bhagavatā pariyāyena,||<br />
					tatta p'atthi sambādho.|| ||</p>

					<p class="f4">Kiñ ca tattha sambādho?|| ||</p>

					<p class="f4">Yad eva tattha N'eva-saññā-nā-saññ'āyatanasaññā aniruddhā hoti,||<br />
					tattha p'atthi sambādho.|| ||</p>

					<p class="ctr c">&#9632;</p>

					<p class="f4">Puna ca paraṃ āvuso bhikkhu sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti.|| ||</p>

					<p class="f4">Ettāvatā pi kho āvuso sambodhe okās'ādhigamo vutto Bhagavatā nippariyāyenā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>