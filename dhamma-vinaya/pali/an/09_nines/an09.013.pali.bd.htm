<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 13. When questioned about the reason for living the Godly life under The Buddha, Sāriputta explains that it is for the sake of knowing, seeing, understanding and mastering the Four Truths." />
<title>AN 9 13: Mahā-Koṭṭhita Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					IX. Navaka Nipāta<br />
					II. Sīhanāda Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p13">Sutta 13</a></h4>

					<h1>Mahā-Koṭṭhita Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<a id="pg351"><span class="f2 g"><b>[351]</b></span></a>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.013.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.013.than.ati.htm#p1">than</a>][<a href="../../../../dhamma-vinaya/bd/an/09_nines/an09.013.olds.bd.htm#p1">olds</a>][<a href="../../../../dhamma-vinaya/mnl/an/09_nines/an09.013.upal.mnl.htm#p1">upal</a>]</span> Evaṃ me sutaṃ,||<br />
					Sāvatthi nidānaṃ.|| ||</p>

					<p class="f4">Atha kho āyāsmā MahāKoṭṭhito yenā yasmā Sāriputto ten'upasaṇkami,||<br />
					upasaṇkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā MahāKoṭṭhito āyasmantaṃ Sāriputtaṃ etad avoca:|| ||</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaṃ kammaṃ diṭṭha-dhamma-vedanīyaṃ,||<br />
					taṃ me kammaṃ samparāyavedanīyaṃ hotū' ti,||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">"Kiṃ pan'āvuso Sāriputta:|| ||</p>

					<p class="f4">'Yaṃ kammaṃ samparāyavedanīyaṃ,||<br />
					tam me kammaṃ diṭṭha-dhamma-vedaniyaṃ hoti' ti||<br />
					etassa atthāya Bhagavati Brahma-cariyaṃ vustī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta:|| ||</p>

					<p class="f4">'Yaṃ kammaṃ sukha-vedaniyaṃ,||<br />
					taṃ me kammaṃ dukkhavedaniyaṃ hotu' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaṃ kammaṃ dukkhavedaniyaṃ,||<br />
					taṃ me kammaṃ sukha-vedaniyaṃ hotu' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">"Kin nu kho Sāriputta:|| ||</p>

					<p class="f4">'Yaṃ kammaṃ paripakkavedaniyaṃ,||<br />
					taṃ me kammaṃ aparipakkadaniyaṃ hotū' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">"Kiṃ panaāvuso Sāriputta:|| ||</p>

					<p class="f4">'Yaṃ kammaṃ aparipakkavedaniyaṃ,||<br />
					taṃ me kammaṃ paripakkadaniyaṃ hotū' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaṃ kammaṃ bahuvedaniyaṃ,||<br />
					taṃ me kammaṃ appavedaniyaṃ hotū' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">"Kiṃ pan'āvuso Sāriputta,:|| ||</p>

					<p class="f4">'Yaṃ kammaṃ appavedaniyaṃ,<br />
					taṃ me kammaṃ bahuvedanīyaṃ hotū' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaṃ kammaṃ vedanīyaṃ taṃ me kammaṃ avedaniyaṃ hotū' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">No h'idaṃ āvuso.|| ||</p>

					<p class="ctr c">&#9632;</p>

					<p class="f4">"Kiṃ pan'āvuso Sāriputta,||<br />
					'yaṃ kammaṃ avedanīyaṃ taṃ me kammaṃ vedaniyaṃ hotū' ti||<br />
					etassa atthāya Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Kin nu kho āvuso Sāriputta,||<br />
					'Yaṃ kammaṃ diṭṭha-dhammavevadanīyaṃ,||<br />
					taṃ me kammaṃ samparāyavedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiṃ pan'āvuso Sāriputta,||<br />
					'Yaṃ kammaṃ samparāyavedaniyaṃ,||<br />
					taṃ me kammaṃ diṭṭha-dhamma-vedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaṃ kammaṃ sukha-vedanīyaṃ taṃ me kammaṃ dukkhavedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaṃ kammaṃ dukkha-vedanīyaṃ taṃ me kammaṃ sukha-vedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaṃ kammaṃ paripakkavedanīyaṃ taṃ me kammaṃ aparipakkavedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiṃ pan'āvuso Sāriputta,||<br />
					'Yaṃ kammaṃ aparipakkavedanīyaṃ taṃ me kammaṃ paripakkavedaniyaṃ hotū' ti||<br />
					etassa atthāya Bhagavati Brahma-cariyaṃ <span class="f3">[384]</span> vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaṃ kammaṃ bahuvedanīyaṃ taṃ me kammaṃ appavedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiṃ pan'āvuso Sāriputta,||<br />
					'Yaṃ kammaṃ appavedanīyaṃ taṃ me kammaṃ bahuvedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaṃ kammaṃ vedanīyaṃ taṃ me kammaṃ avedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiṃ pan'āvuso Sāriputta,||<br />
					'Yaṃ kammaṃ avedanīyaṃ taṃ me kammaṃ vedaniyaṃ hotū' ti||<br />
					etassa atthāya Bhagavati Brahma-cariyaṃ vussatī' ti:||<br />
					iti puṭṭho samāno||<br />
					'No h'idaṃ āvuso' ti vadesi.|| ||</p>

					<p class="f4">Atha kim atthaṃ carah'āvuso,||<br />
					Bhagavati Brahma-cariyaṃ vussatī' ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "'Yaṃ khvass āvuso,||<br />
					aññātaṃ||<br />
					adiṭṭhaṃ||<br />
					appattaṃ||<br />
					asacchi-kataṃ||<br />
					anabhisametaṃ,||<br />
					tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaṃ vussatī' ti.|| ||</p>

					<p class="ctr c">&#9632;</p>

					<p class="f4">Kim pan'assā āvuso,||<br />
					'aññātaṃ||<br />
					adiṭṭhaṃ||<br />
					appattaṃ||<br />
					asacchi-kataṃ||<br />
					anabhisametaṃ,||<br />
					tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaṃ vussatī'?|| ||</p>

					<p class="ctr c">&#9632;</p>

					<p class="f4">'Idaṃ dukkhan' ti||<br />
					khvassa āvuso aññātaṃ||<br />
					adiṭṭhaṃ||<br />
					appattaṃ||<br />
					asacchi-kataṃ||<br />
					anabhisametaṃ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaṃ vussatī' ti.<span class="f3">[385]</span>|| ||</p>

					<p class="ctr c">&#9632;</p>

					<p class="f4">'Ayaṃ dukkha-samudayo' ti||<br />
					khvassa āvuso aññātaṃ||<br />
					adiṭṭhaṃ||<br />
					appattaṃ||<br />
					asacchi-kataṃ||<br />
					anabhisametaṃ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaṃ vussatī' ti.|| ||</p>

					<p class="ctr c">&#9632;</p>

					<p class="f4">'Ayaṃ dukkha-nirodho' ti||<br />
					khvassa āvuso aññātaṃ||<br />
					adiṭṭhaṃ||<br />
					appattaṃ||<br />
					asacchi-kataṃ||<br />
					anabhisametaṃ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaṃ vussatī' ti..|| ||</p>

					<p class="ctr c">&#9632;</p>

					<p class="f4">'Ayaṃ dukkha-nirodha-gāminī-paṭipadā' ti||<br />
					khvassa āvuso aññātaṃ||<br />
					adiṭṭhaṃ||<br />
					appattaṃ||<br />
					asacchi-kataṃ||<br />
					anabhisametaṃ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaṃ vussatī' ti.|| ||</p>

					<p class="f4">Idaṃ khvassa āvuso aññātaṃ||<br />
					adiṭṭhaṃ||<br />
					appattaṃ||<br />
					asacchi-kataṃ||<br />
					anabhisametaṃ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					saca kiriyāya||<br />
					abhisamāya||<br />
					Bhagavati Brahma-cariyaṃ vussatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
