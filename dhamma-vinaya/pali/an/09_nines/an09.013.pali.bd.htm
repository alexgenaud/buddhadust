<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Nines, Sutta 13. When questioned about the reason for living the Godly life under The Buddha, Sāriputta explains that it is for the sake of knowing, seeing, understanding and mastering the Four Truths." />
<title>AN 9 13: Mahā-Koṭṭhita Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					IX. Navaka Nipāta<br />
					II. Sīhanāda Vagga</h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p13">Sutta 13</a></h4>

					<h1>Mahā-Koṭṭhita Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<a id="pg351"><span class="f2 g"><b>[351]</b></span></a>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.013.hare.pts.htm#p1">pts</a>][<a href="../../../../dhamma-vinaya/ati/an/09_nines/an09.013.than.ati.htm#p1">than</a>][<a href="../../../../dhamma-vinaya/bd/an/09_nines/an09.013.olds.bd.htm#p1">olds</a>][<a href="../../../../dhamma-vinaya/mnl/an/09_nines/an09.013.upal.mnl.htm#p1">upal</a>]</span> Evaɱ me sutaɱ,||<br />
					Sāvatthi nidānaɱ.|| ||</p>

					<p class="f4">Atha kho āyāsmā MahāKoṭṭhito yenā yasmā Sāriputto ten'upasankami,||<br />
					upasankamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā MahāKoṭṭhito āyasmantaɱ Sāriputtaɱ etad avoca:|| ||</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaɱ kammaɱ diṭṭha-dhamma-vedanīyaɱ,||<br />
					taɱ me kammaɱ samparāyavedanīyaɱ hotū' ti,||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">"Kiɱ pan'āvuso Sāriputta:|| ||</p>

					<p class="f4">'Yaɱ kammaɱ samparāyavedanīyaɱ,||<br />
					tam me kammaɱ diṭṭha-dhamma-vedaniyaɱ hoti' ti||<br />
					etassa atthāya Bhagavati Brahma-cariyaɱ vustī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta:|| ||</p>

					<p class="f4">'Yaɱ kammaɱ sukha-vedaniyaɱ,||<br />
					taɱ me kammaɱ dukhavedaniyaɱ hotu' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaɱ kammaɱ dukhavedaniyaɱ,||<br />
					taɱ me kammaɱ sukha-vedaniyaɱ hotu' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">"Kin nu kho Sāriputta:|| ||</p>

					<p class="f4">'Yaɱ kammaɱ paripakkavedaniyaɱ,||<br />
					taɱ me kammaɱ aparipakkadaniyaɱ hotū' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">"Kiɱ panaāvuso Sāriputta:|| ||</p>

					<p class="f4">'Yaɱ kammaɱ aparipakkavedaniyaɱ,||<br />
					taɱ me kammaɱ paripakkadaniyaɱ hotū' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaɱ kammaɱ bahuvedaniyaɱ,||<br />
					taɱ me kammaɱ appavedaniyaɱ hotū' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">"Kiɱ pan'āvuso Sāriputta,:|| ||</p>

					<p class="f4">'Yaɱ kammaɱ appavedaniyaɱ,<br />
					taɱ me kammaɱ bahuvedanīyaɱ hotū' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta:|| ||</p>

					<p class="f4">'Yaɱ kammaɱ vedanīyaɱ taɱ me kammaɱ avedaniyaɱ hotū' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">No h'idaɱ āvuso.|| ||</p>

					<p class="ctr c">&#9632;</p>

					<p class="f4">"Kiɱ pan'āvuso Sāriputta,||<br />
					'yaɱ kammaɱ avedanīyaɱ taɱ me kammaɱ vedaniyaɱ hotū' ti||<br />
					etassa atthāya Bhagavati Brahma-cariyaɱ vussatī" ti?|| ||</p>

					<p class="f4">"No h'idaɱ āvuso."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Kin nu kho āvuso Sāriputta,||<br />
					'Yaɱ kammaɱ diṭṭha-dhammavevadanīyaɱ,||<br />
					taɱ me kammaɱ samparāyavedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiɱ pan'āvuso Sāriputta,||<br />
					'Yaɱ kammaɱ samparāyavedaniyaɱ,||<br />
					taɱ me kammaɱ diṭṭha-dhamma-vedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaɱ kammaɱ sukha-vedanīyaɱ taɱ me kammaɱ dukhavedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaɱ kammaɱ dukkha-vedanīyaɱ taɱ me kammaɱ sukha-vedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaɱ kammaɱ paripakkavedanīyaɱ taɱ me kammaɱ aparipakkavedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiɱ pan'āvuso Sāriputta,||<br />
					'Yaɱ kammaɱ aparipakkavedanīyaɱ taɱ me kammaɱ paripakkavedaniyaɱ hotū' ti||<br />
					etassa atthāya Bhagavati Brahma-cariyaɱ <span class="f3">[384]</span> vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaɱ kammaɱ bahuvedanīyaɱ taɱ me kammaɱ appavedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiɱ pan'āvuso Sāriputta,||<br />
					'Yaɱ kammaɱ appavedanīyaɱ taɱ me kammaɱ bahuvedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso Sāriputta,||<br />
					'Yaɱ kammaɱ vedanīyaɱ taɱ me kammaɱ avedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="ctr c">&#9632;</p>

					<p class="f4">Kiɱ pan'āvuso Sāriputta,||<br />
					'Yaɱ kammaɱ avedanīyaɱ taɱ me kammaɱ vedaniyaɱ hotū' ti||<br />
					etassa atthāya Bhagavati Brahma-cariyaɱ vussatī' ti:||<br />
					iti puṭṭho samāno||<br />
					'No h'idaɱ āvuso' ti vadesi.|| ||</p>

					<p class="f4">Atha kim atthaɱ carah'āvuso,||<br />
					Bhagavati Brahma-cariyaɱ vussatī' ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "'Yaɱ khvass āvuso,||<br />
					aññātaɱ||<br />
					adiṭṭhaɱ||<br />
					appattaɱ||<br />
					asacchi-kataɱ||<br />
					anabhisametaɱ,||<br />
					tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaɱ vussatī' ti.|| ||</p>

					<p class="ctr c">&#9632;</p>

					<p class="f4">Kim pan'assā āvuso,||<br />
					'aññātaɱ||<br />
					adiṭṭhaɱ||<br />
					appattaɱ||<br />
					asacchi-kataɱ||<br />
					anabhisametaɱ,||<br />
					tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaɱ vussatī'?|| ||</p>

					<p class="ctr c">&#9632;</p>

					<p class="f4">'Idaɱ dukkhan' ti||<br />
					khvassa āvuso aññātaɱ||<br />
					adiṭṭhaɱ||<br />
					appattaɱ||<br />
					asacchi-kataɱ||<br />
					anabhisametaɱ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaɱ vussatī' ti.<span class="f3">[385]</span>|| ||</p>

					<p class="ctr c">&#9632;</p>

					<p class="f4">'Ayaɱ dukkha-samudayo' ti||<br />
					khvassa āvuso aññātaɱ||<br />
					adiṭṭhaɱ||<br />
					appattaɱ||<br />
					asacchi-kataɱ||<br />
					anabhisametaɱ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaɱ vussatī' ti.|| ||</p>

					<p class="ctr c">&#9632;</p>

					<p class="f4">'Ayaɱ dukkha-nirodho' ti||<br />
					khvassa āvuso aññātaɱ||<br />
					adiṭṭhaɱ||<br />
					appattaɱ||<br />
					asacchi-kataɱ||<br />
					anabhisametaɱ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaɱ vussatī' ti..|| ||</p>

					<p class="ctr c">&#9632;</p>

					<p class="f4">'Ayaɱ dukkha-nirodha-gāminī-paṭipadā' ti||<br />
					khvassa āvuso aññātaɱ||<br />
					adiṭṭhaɱ||<br />
					appattaɱ||<br />
					asacchi-kataɱ||<br />
					anabhisametaɱ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					sacchi-kiriyāya||<br />
					abhisamāya||<br />
					Bhagavati Brahma-cariyaɱ vussatī' ti.|| ||</p>

					<p class="f4">Idaɱ khvassa āvuso aññātaɱ||<br />
					adiṭṭhaɱ||<br />
					appattaɱ||<br />
					asacchi-kataɱ||<br />
					anabhisametaɱ.|| ||</p>

					<p class="f4">Tassa ñāṇāya||<br />
					dassanāya||<br />
					pattiyā||<br />
					saca kiriyāya||<br />
					abhisamāya||<br />
					Bhagavati Brahma-cariyaɱ vussatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
