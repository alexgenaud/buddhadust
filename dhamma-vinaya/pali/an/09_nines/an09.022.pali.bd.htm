<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Nines, Sutta 22. Excitable, well-bread, thoroughbred men compared to excitable, well-bread and thoroughbred steeds." />
<title>AN 9 22: Khaḷuṇka Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					VIII. Navaka Nipāta<br />
					III. Satt'Āvāsa Vagga</i></h4>

					<h4 class="ctr"><a href="../../../../backmatter/indexes/sutta/an/idx_09_navakanipata.htm#p22">Sutta 22</a></h4>

					<h1>Khaḷuṇka Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg397"><span class="f2 g"><b>[397]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/09_nines/an09.022.hare.pts.htm#p1">pts</a>]</span> Evaṃ me sutaṃ ekaṃ samayaṃ Bhagavā Sāvātthiyaṃ viharati Jetavane Anāthapiṇḍikassa ārāme.|| ||</p>

					<p class="f4">"Tayo ca bhikkhave, assa-khaḷuṇke desissāmi||<br />
					tayo ca purisa-khaḷuṇke,||<br />
					tayo ca assa-sadasse||<br />
					tayo ca purisa-sadasse||<br />
					tayo ca bhadde ass-ā-jānīye||<br />
					tayo ca bhadde puris-ā-jānīye.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Katame ca bhikkhave, tayo assa-khaḷuṇkā?|| ||</p>

					<p class="f4">Idha, bhikkhave, ekacco assa-khaḷuṇko||<br />
					java-sampanno ca hoti,||<br />
					na vaṇṇa-sampanno,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave,	ekacco assa-khaḷuṇko||<br />
					java-sampanno ca hoti||<br />
					vaṇṇa-sampanno ca||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave,	ekacco assa-khaḷuṇko||<br />
					java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo assa-khaḷuṇkā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Katame ca bhikkhave, tayo purisa-khaḷuṇko?|| ||</p>

					<p class="f4">Idha bhikkhave, ekacco purisa-khaḷuṇko||<br />
					java-sampanno hoti||<br />
					na ca vaṇṇa-sampanno hoti,||<br />
					na āroha-pariṇāha sampanno.|| ||</p>

					<p class="f4">Idha pana bhikkhave,	ekacco purisa-khaḷuṇko||<br />
					java-sampanno ca hoti,||<br />
					vaṇṇa-sampanno ca,||<br />
					na āroha-pariṇāha sampanno.|| ||</p>

					<p class="f4">Idha pana bhikkhave,	ekacco purisa-khaḷuṇko||<br />
					java-sampanno ca hoti,||<br />
					vaṇṇa-sampanno ca,||<br />
					āroha-pariṇāha sampanno ca.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. Kathañ ca bhikkhave,	purisa-khaḷuṇko||<br />
					java-sampanno hoti||<br />
					na vaṇṇa-sampanno,||<br />
					na āroha-pariṇāha sampanno?|| ||</p>

					<p class="f4">Idha, bhikkhave, bhikkhu||<br />
					'idaṃ dukkhan' ti yathā-bhūtaṃ pajānāti,||<br />
					'ayaṃ dukkha-samudayo' ti yathā-bhūtaṃ pajānāti,||<br />
					'ayaṃ dukkha-nirodho' ti yathā-bhūtaṃ pajānāti||<br />
					'ayaṃ dukkha-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4"><a id="pg398"><span class="f2 g"><b>[398]</b></span></a> Idam assa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho saṃsādeti,||<br />
					no vissajjeti.|| ||</p>

					<p class="f4">Idam assa na vaṇṇasmiṃ vadāmi.|| ||</p>

					<p class="f4">Na kho pana lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="f4">Evaṃ kho bhikkhave,||<br />
					purisa-khaḷuṇko java-sampanno hoti||<br />
					na vaṇṇa sampanno,||<br />
					na āroha-pariṇāha-sampanno.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave,	purisa-khaḷuṇko||<br />
					java-sampanno ca hoti||<br />
					vaṇṇa-sampanno ca,||<br />
					na āroha-pariṇāha-sampanno?|| ||</p>

					<p class="f4">Idha, bhikkhave, bhikkhu||<br />
					'idaṃ dukkhan' ti yathā-bhūtaṃ pajānāti,||<br />
					'ayaṃ dukkha-samudayo' ti yathā-bhūtaṃ pajānāti,||<br />
					'ayaṃ dukkha-nirodho' ti yathā-bhūtaṃ pajānāti||<br />
					'ayaṃ dukkha-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Idam assa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti||<br />
					saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="f4">Na kho pana lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="f4">Evaṃ kho bhikkhave, purisa-khaḷuṇko||<br />
					java-sampanno ca hoti<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p class="ctr c">&#9632;</p>

					<p class="f4">6. Kathañ ca bhikkhave,||<br />
					purisa-khaḷuṇko java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca?|| ||</p>

					<p class="f4">Idha, bhikkhave, bhikkhu||<br />
					'idaṃ dukkhan' ti yathā-bhūtaṃ pajānāti,||<br />
					'ayaṃ dukkha-samudayo' ti yathā-bhūtaṃ pajānāti,||<br />
					'ayaṃ dukkha-nirodho' ti yathā-bhūtaṃ pajānāti||<br />
					'ayaṃ dukkha-nirodha-gāminī paṭipadā' ti yathā-bhūtaṃ pajānāti.|| ||</p>

					<p class="f4">Idam assa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti,||<br />
					no saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="f4"><a id="pg399"><span class="f2 g"><b>[399]</b></span></a> Lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ|| ||</p>

					<p class="f4">Idam assa āroha-pariṇāhasmiṃ vadāmi.|| ||</p>

					<p class="f4">Evaṃ kho bhikkhave, purisa-khaḷuṇko||<br />
					java-sampanno ca hoti,||<br />
					vaṇṇa-sampanno ca,||<br />
					āroha-pariṇāha sampanno ca.|| ||</p>

					<p class="f4">Ime kho bhikkhave,||<br />
					tayo purisa-khaḷuṇkā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Katame ca bhikkhave, tayo assa-sadassā?|| ||</p>

					<p class="f4">Idha, bhikkhave, ekacco	assa-sadasso||<br />
					java-sampanno ca hoti,||<br />
					na vaṇṇa-sampanno,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave, ekacco assa-sadasso||<br />
					java-sampanno ca hoti||<br />
					vaṇṇa-sampanno ca||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave,	ekacco assa-sadasso||<br />
					java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo assa sadasso.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">8. Katame ca bhikkhave, tayo purisa-sadassā?|| ||</p>

					<p class="f4">Idha bhikkhave, ekacco	purisa-sadassā||<br />
					java-sampanno hoti||<br />
					na ca vaṇṇa-sampanno hoti,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave, ekacco purisa-sadassā||<br />
					java-sampanno ca hoti,||<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave,	ekacco purisa-sadasso||<br />
					java-sampanno ca hoti,||<br />
					vaṇṇa-sampanno ca,||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo purisa-sadasso.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">9.1 Kathañ ca bhikkhave, purisa-sadasso||<br />
					java-sampanno hoti||<br />
					na vaṇṇa-sampanno,||<br />
					na āroha-pariṇāha-sampanno ca?|| ||</p>

					<p class="f4">Idha, bhikkhave, bhikkhu pañcannaṃ oram-bhāgiyānaṃ saṃyojanānaṃ parikkhayā opapātiko hoti||<br />
					tattha parinibbāyī anāvattīdhāmmo tasmā lokā.|| ||</p>

					<p class="f4">Idam assa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti,||<br />
					no saṃsādeti.|| ||</p>

					<p class="f4">Idam assa na vaṇṇasmiṃ vadāmi.|| ||</p>

					<p class="f4">Na kho pana lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="f4">Evaṃ kho bhikkhave, purisa-sadasso||<br />
					java-sampanno ca hoti,||<br />
					na vaṇṇa-sampanno ca||<br />
					na āroha-pariṇāha-sampanno ca.|| ||</p>

					<p class="ctr c">&#9632;</p>

					<p class="f4">9.2 Kathañ ca bhikkhave, purisa-sadasso||<br />
					java-sampanno hoti||<br />
					vaṇṇa-sampanno,||<br />
					na āroha-pariṇāha-sampanno ca?|| ||</p>

					<p class="f4">Idha, bhikkhave, bhikkhu pañcannaṃ oram-bhāgiyānaṃ saṃyojanānaṃ parikkhayā opapātiko hoti||<br />
					tattha parinibbāyī anāvattīdhāmmo tasmā lokā.|| ||</p>

					<p class="f4">Idam assa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti,||<br />
					saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="f4">Na kho pana lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.|| ||</p>

					<p class="f4">Evaṃ kho bhikkhave, purisa-sadasso||<br />
					java-sampanno ca hoti,||<br />
					vaṇṇa-sampanno ca||<br />
					na āroha-pariṇāha-sampanno ca.|| ||</p>

					<p class="ctr c">&#9632;</p>

					<p class="f4">9.3 Kathañ ca bhikkhave, purisa-sadasso||<br />
					java-sampanno hoti||<br />
					vaṇṇa-sampanno,||<br />
					āroha-pariṇāha-sampanno ca?|| ||</p>

					<p class="f4">Idha, bhikkhave, bhikkhu pañcannaṃ oram-bhāgiyānaṃ saṃyojanānaṃ parikkhayā opapātiko hoti||<br />
					tattha parinibbāyī anāvattīdhāmmo tasmā lokā.|| ||</p>

					<p class="f4">Idam assa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti,||<br />
					saṃsādeti.|| ||</p>

					<p class="f4">Idam assa vaṇṇasmiṃ vadāmi.|| ||</p>

					<p class="f4">Lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa āroha-pariṇāhasmiṃ vadāmi.|| ||</p>

					<p class="f4">Evaṃ kho bhikkhave, purisa-sadasso||<br />
					java-sampanno ca hoti,||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave, tayo purisa-sadassā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Katame ca bhikkhave, tayo bhadro ass-ā-jānīye?|| ||</p>

					<p class="f4">Idha, bhikkhave, ekacco	bhadro ass-ā-jānīye||<br />
					java-sampanno ca hoti,||<br />
					na vaṇṇa-sampanno,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave, ekacco bhadro ass-ā-jānīye||<br />
					java-sampanno ca hoti||<br />
					vaṇṇa-sampanno ca||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave,	ekacco bhadro ass-ā-jānīye||<br />
					java-sampanno ca hoti||<br />
					vaṇṇa-sampanno ca||<br />
					āroha-pariṇāha-sampanno ca.|| ||</p>

					<p class="f4"><a id="pg400"><span class="f2 g"><b>[400]</b></span></a> Ime kho bhikkhave tayo bhadro ass-ā-jānīye.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">11. Katame ca bhikkhave, tayo bhadro puris-ā-jānīye?|| ||</p>

					<p class="f4">Idha bhikkhave, ekacco bhadro puris-ā-jānīye||<br />
					java-sampanno hoti||<br />
					na ca vaṇṇa-sampanno hoti,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave, ekacco bhadro puris-ā-jānīye||<br />
					java-sampanno ca hoti,||<br />
					vaṇṇa-sampanno ca,||<br />
					na āroha-pariṇāha-sampanno.|| ||</p>

					<p class="f4">Idha pana bhikkhave,	ekacco bhadro puris-ā-jānīye||<br />
					java-sampanno ca hoti,||<br />
					vaṇṇa-sampanno ca,||<br />
					āroha-pariṇāha-sampanno ca.|| ||</p>

					<p class="f4">Ime kho bhikkhave tayo bhadro puris-ā-jānīye.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">12.1 Kathañ ca bhikkhave, bhadro puris-ā-jānīye||<br />
					java-sampanno hoti||<br />
					na vaṇṇa-sampanno,||<br />
					na āroha-pariṇāha-sampanno ca?|| ||</p>

					<p class="f4">Idha, bhikkhave, bhikkhu āsavānaṃ khayā||<br />
					anāsavaṃ ceto-vimuttaṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ abhiññā sacchi-katvā||<br />
					upasampajja viharati.|| ||</p>

					<p class="f4">Idaṃ massa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti,||<br />
					no saṃsādeti.|| ||</p>

					<p class="f4">Idam assa na vaṇṇasmiṃ vadāmi.</p>

					<p class="f4">Na kho pana lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.</p>

					<p class="f4">Evaṃ kho bhikkhave, bhadro purisajānīyo java-sampanno ca hoti||<br />
					vaṇṇa sampanno ca||<br />
					āroha-pariṇāha sampanno ca.|| ||</p>

					<p class="ctr c">&#9632;</p>

					<p class="f4">12.2 Kathañ ca bhikkhave, bhadro puris-ā-jānīye||<br />
					java-sampanno hoti||<br />
					vaṇṇa-sampanno,||<br />
					na āroha-pariṇāha-sampanno ca?|| ||</p>

					<p class="f4">Idha, bhikkhave, bhikkhu āsavānaṃ khayā||<br />
					anāsavaṃ ceto-vimuttaṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ abhiññā sacchi-katvā||<br />
					upasampajja viharati.|| ||</p>

					<p class="f4">Idaṃ massa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti,||<br />
					saṃsādeti.|| ||</p>

					<p class="f4">Idam assa vaṇṇasmiṃ vadāmi.</p>

					<p class="f4">Na kho pana lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa na āroha-pariṇāhasmiṃ vadāmi.</p>

					<p class="f4">Evaṃ kho bhikkhave, bhadro purisajānīyo java-sampanno ca hoti||<br />
					vaṇṇa sampanno ca||<br />
					āroha-pariṇāha sampanno ca.|| ||</p>

					<p class="ctr c">&#9632;</p>

					<p class="f4">12.2 Kathañ ca bhikkhave, bhadro puris-ā-jānīye||<br />
					java-sampanno hoti||<br />
					vaṇṇa-sampanno,||<br />
					āroha-pariṇāha-sampanno ca?|| ||</p>

					<p class="f4">Idha, bhikkhave, bhikkhu āsavānaṃ khayā||<br />
					anāsavaṃ ceto-vimuttaṃ||<br />
					paññā-vimuttiṃ||<br />
					diṭṭhe'va dhamme||<br />
					sayaṃ abhiññā sacchi-katvā||<br />
					upasampajja viharati.|| ||</p>

					<p class="f4">Idaṃ massa javasmiṃ vadāmi.|| ||</p>

					<p class="f4">Abhidhamme kho pana abhivinaye pañhaṃ puṭṭho vissajjeti,||<br />
					saṃsādeti.|| ||</p>

					<p class="f4">Idam assa vaṇṇasmiṃ vadāmi.</p>

					<p class="f4">Lābhī kho pana hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Idam assa āroha-pariṇāhasmiṃ vadāmi.</p>

					<p class="f4">Evaṃ kho bhikkhave, bhadro purisajānīyo java-sampanno ca hoti||<br />
					vaṇṇa sampanno ca||<br />
					āroha-pariṇāha sampanno ca.|| ||</p>

					<p class="f4">Ime kho bhikkhave, tayo bhadrā purisā-jānīyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>