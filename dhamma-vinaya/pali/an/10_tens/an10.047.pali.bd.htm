<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 47. Mahali asks the Buddha about the reasons for bad and good deeds." />
<title>AN 10 47: Mahāli Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					V. Akkosa Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p47">Sutta 47</a></h4>

					<h1>Mahāli Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg86"><span class="f2 g"><b>[86]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.047.wood.pts.htm">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Mahāli licchavī yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahāli Lacchavi Bhagavantaɱ etad avoca:|| ||</p>

					<p class="f4">"Ko nu kho bhante hetu,||<br />
					ko paccayo,||<br />
					pāpassa kammassa kiriyāya,||<br />
					pāpassa kammassa pavattiyā" ti?|| ||</p>

					<p class="f4">"Lobho kho Mahāli hetu,||<br />
					lobho paccayo||<br />
					pāpassa kammassa kiriyāya,||<br />
					pāpassa kammassa pavattiyā.|| ||</p>

					<p class="ctr c">&#9632;</p>

					<p class="f4">Doso kho Mahāli hetu,||<br />
					doso paccayo,||<br />
					pāpassa kammassa kiriyāya,||<br />
					pāpassa kammassa pavattiyā.|| ||</p>

					<p class="ctr c">&#9632;</p>

					<p class="f4">Moho kho Mahāli hetu,||<br />
					moho paccayo||<br />
					pāpassa kammassa kiriyāya,||<br />
					pāpassa kammassa pavattiyā.|| ||</p>

					<p class="ctr c">&#9632;</p>

					<p class="f4">Ayoniso-mana-sikāro kho Mahāli hetu,||<br />
					ayoniso-mana-sikāro <a id="pg87"><span class="f2 g"><b>[87]</b></span></a> paccayo||<br />
					pāpassa kammassa kiriyāya,||<br />
					pāpassa kammassa pavattiyā.|| ||</p>

					<p class="ctr c">&#9632;</p>

					<p class="f4">Micchā paṇihitaɱ kho Mahāli cittaɱ hetu,||<br />
					micchā paṇihitaɱ cittaɱ paccayo||<br />
					pāpassa kammassa kiriyāya||<br />
					pāpassa kammassa pavattiyā.|| ||</p>

					<p class="f4">Ayaɱ kho Mahāli hetu,||<br />
					ayaɱ paccayo||<br />
					pāpassa kammassa kiriyāya,||<br />
					pāpassa kammassa pavattiyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Ko pana bhante hetu,||<br />
					ko paccayo||<br />
					kalyāṇassa kammassa kiriyāya,||<br />
					kalyāṇassa kammassa pavattiyā" ti?|| ||</p>

					<p class="f4">"Alobho kho Mahāli hetu,||<br />
					alobho paccayo||<br />
					kalyāṇassa kammassa kiriyāya,||<br />
					kalyāṇassa kammassa pavattiyā.|| ||</p>

					<p class="ctr c">&#9632;</p>

					<p class="f4">Adoso kho Mahāli hetu,||<br />
					adoso paccayo||<br />
					kalyāṇassa kammassa kiriyāya,||<br />
					kalyāṇassa kammassa pavattiyā.|| ||</p>

					<p class="ctr c">&#9632;</p>

					<p class="f4">Amoho kho Mahāli hetu,||<br />
					amoho paccayo||<br />
					kalyāṇassa kammassa kiriyāya,||<br />
					kalyāṇassa kammassa pavattiyā.|| ||</p>

					<p class="ctr c">&#9632;</p>

					<p class="f4">Yoniso mana-sikāro kho Mahāli hetu,||<br />
					yoniso mana-sikāro paccayo||<br />
					kalyāṇassa kammassa kiriyāya,||<br />
					kalyāṇassa kammassa pavattiyā.|| ||</p>

					<p class="ctr c">&#9632;</p>

					<p class="f4">Sammāpaṇihitaɱ kho Mahāli cittaɱ hetu,||<br />
					sammāpaṇihitaɱ cittaɱ paccayo,||<br />
					kalyāṇassa kammassa kiriyāya,||<br />
					kalyāṇassa kammassa pavattiyā.|| ||</p>

					<p class="f4">Ayaɱ kho Mahāli hetu ayaɱ paccayo,||<br />
					kalyāṇassa kammassa kiriyāya,||<br />
					kalyāṇassa kammassa pavattiyā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ime ca kho Mahāli dasa dhammā loke na saŋvijjeyyuɱ,||<br />
					na yidaɱ paññāyetha:||<br />
					adhamma-cariyā visama-cariyā ti vā,||<br />
					Dhamma-cariyā sama-cariyā ti vā.|| ||</p>

					<p class="ctr c">&#9632;</p>

					<p class="f4">Yasmā ca kho Mahāli||<br />
					ime dasa dhammā loke saŋvijjanti,||<br />
					tasmā paññāyati adhamma-cariyā visama-cariyā ti vā||<br />
					Dhamma-cariyā sama-cariyā ti vā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>