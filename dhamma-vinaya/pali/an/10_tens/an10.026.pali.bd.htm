<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Tens, Sutta 26. Maha Kaccana explains to Kali the meaning of one of the Buddha's brief sayings: Understanding the limitations of the devices used for the development of concentration, one does not form attachment to them and by extention one does not form attachment to anything or anyone and by that one is free." />
<title>AN 10 26: Kālī Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					III. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p26">Sutta 26</a></h4>

					<h1>Kālī Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg46"><span class="f2 g"><b>[46]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.026.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.026.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā-Kaccāno avantīsu viharati Kuraraghare pavatte pabbate.|| ||</p>

					<p class="f4">Atha kho Kālī upāsikā Kuraragharikā yen'āyasmā Mahā-Kaccāno ten'upasankami.|| ||</p>

					<p class="f4">Upasaɱkamitvā āyasmantaɱ Mahā-Kaccānaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Kālī upāsikā Kuraragharikā āyasmantaɱ Mahā-Kaccānaɱ etad avoca:|| ||</p>

					<p class="f4">"Vuttam idaɱ bhante Bhagavatā kumāri pañhesu:|| ||</p>

					<p>&nbsp;</p>

							<p class="f4 in2">'Atthassa pattiɱ hadayassa santiɱ||<br />
							Jetvāna senaɱ piyasātarūpaɱ||<br />
							Ekohaɱ jhāyaɱ sukhamanubodhiɱ||<br />
							Tasmā jane na karomi sakkhiɱ||<br />
							Sakkhī na sampajjati kenacī me' ti.|| ||</p>

					<p>&nbsp;</p>

					<p class="f4"><a id="pg47"><span class="f2 g"><b>[47]</b></span></a> "Imassa nu kho bhante Bhagavatā saŋkhittena bhāsitassa kathaɱ vitthārena attho daṭṭhabbo" ti?|| ||</p>

					<p class="ctr c">&#9632;</p>

					<p class="f4">"Paṭhavi-kasiṇa-samāpatti-paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini paṭhavi kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Āpo-kasiṇa-samāpatti-paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini āpo kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Tejo-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini tejo kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu ādī-nava-dassana-hetu nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Vāyo-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini vāyo kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Nīla-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini nīla kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Pīta-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini pīta kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Lohita-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini lohita kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Odāta-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini odāta kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Ākāsa-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini ākāsa-kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="ctr c">&#9632;</p>

					<p class="f4">Viññāṇa-kasiṇa-samāpatti paramā kho bhagini eke samaṇa-brāhmaṇā atth-ā-bhi-nibbattesuɱ.|| ||</p>

					<p class="f4">Yāvatā kho bhagini viññāṇa-kasiṇa-samāpatti paramatā,||<br />
					tad abhiññāsi Bhagavā.|| ||</p>

					<p class="f4">Tad abhiññāya Bhagavā ādim addasa,||<br />
					ādīnavam addasa,||<br />
					nissaraṇam addasa,||<br />
					Maggā-Magga-ñāṇa-dassanam addasa,||<br />
					tassa ādi-dassana-hetu||<br />
					ādī-nava-dassana-hetu||<br />
					nisasaraṇa-dassana-hetu||<br />
					Maggā-Magga-ñāna-dassana-hetu atthassa patti,||<br />
					hadayassa santi viditā hoti.|| ||</p>

					<p class="f4">Iti kho bhagini yan taɱ vuttaɱ Bhagavatā kumāri pañhesu:|| ||</p>

							<p class="f4 in2">'Atthassa pattiɱ hadayassa santiɱ||<br />
							Jetvāna senaɱ piya sātarūpaɱ||<br />
							Ekohaɱ jhāyaɱ sukhamanubodhiɱ||<br />
							<a id="pg48"><span class="f2 g"><b>[48]</b></span></a> Tasmā jane na karomi sakkhiɱ||<br />
							Sakkhī na sampajjati kenacī me' ti.|| ||</p>

					<p class="f4">Imassa kho bhagini,||<br />
					Bhagavatā saŋkhittena bhāsitassa evaɱ vitthārena attho daṭṭhabbo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>