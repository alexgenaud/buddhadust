<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 88. The Buddha declares ten misfortunes one or another of which are unavoidable by a bhikkhu that abuses his fellows in the Brahma Life." />
<title>AN 10 88: Akkosaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					IX: Thera-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p88">Sutta 88</a></h4>
					<h1>Akkosaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg169"><span class="f2 g"><b>[169]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.088.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Yo so bhikkhave bhikkhu akkosaka paribhāsako ariy'ūpavādī sabrahma-cārīnaɱ,||<br />
					aṭṭhānam etaɱ anavakāso,||<br />
					yaɱ so dasannaɱ vyasanānaɱ aññataraɱ vyasanaɱ na niga-c-cheyya.|| ||</p>

					<p class="f4">Katamesaɱ dasannaɱ?|| ||</p>

					<p class="f4">3. <b>[1]</b> Anadhigataɱ nādhigacchati,||</p>

					<p class="ctr c">&#9632;</p>

					<p class="f4"><b>[2]</b> adhigatā parihāyati,||</p>

					<p class="ctr c">&#9632;</p>

					<p class="f4"><b>[3]</b> Sad'Dhammassa na vodāyati||</p>

					<p class="ctr c">&#9632;</p>

					<p class="f4"><b>[4]</b> Sad'Dhammesu vā adhimāniko hoti,||</p>

					<p class="ctr c">&#9632;</p>

					<p class="f4"><b>[5]</b> anabhirato vā Brahma-cariyaɱ carati,||</p>

					<p class="ctr c">&#9632;</p>

					<p class="f4"><b>[6]</b> aññataraɱ vā saṅkiliṭṭhaɱ āpattiɱ āpajjati,||</p>

					<p class="ctr c">&#9632;</p>

					<p class="f4"><b>[7]</b> gāḷhaɱ vā rog'ātaṅkaɱ phusati,||</p>

					<p class="ctr c">&#9632;</p>

					<p class="f4"><b>[8]</b> ummādaɱ vā pāpuṇāti cittakkhepaɱ,||</p>

					<p class="ctr c">&#9632;</p>

					<p class="f4"><b>[9]</b> sammūḷho kālaɱ karoti,||</p>

					<p class="ctr c">&#9632;</p>

					<p class="f4"><b>[10]</b> kāyassa bhedā param maraṇā apāyaɱ,||</p>

					<p class="f4">duggatiɱ vinipātaɱ Nirayaɱ uppajjati.|| ||</p>

					<p class="f4">Yo so bhikkhave bhikkhu akkosaparibhāsako ariy'ūpavādī sabrahma-cārīnaɱ,||<br />
					aṭṭhānam etaɱ avakāso,||<br />
					yaɱ so imesaɱ dasannaɱ vyasanānaɱ aññataraɱ vyasanaɱ na  nigaccheyyā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>