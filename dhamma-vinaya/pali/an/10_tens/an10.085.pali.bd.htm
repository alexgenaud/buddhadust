<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 85. Cunda the Great describes the case of a boaster who brags of attainments and is questioned by one skilled in the jhanas and able to read the state of and habits of the hearts of others. Possessing any of ten characteristics he will come to an impass and ruin when questioned. But if one abandons all these ten characteristics he may come to increase, growth and maturity in this dhamma-discipline." />
<title>AN 10 85: Katthi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					IX: Thera-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p85">Sutta 85</a></h4>

					<h1>Katthi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg157"><span class="f2 g"><b>[157]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.085.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasma Mahā Cundo Cetīsu viharati sahajātiyaṃ.|| ||</p>

					<p class="f4">Tatra kho āyasmā Mahā Cundo bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Mahā Cundassa paccassosuṃ.|| ||</p>

					<p class="f4">Āyasmā Mahā Cundo etad avoca:|| ||</p>

					<p class="f4">2. "Idh'āvuso bhikkhu katthī hoti vikatthī adhigamesu|| ||</p>

					<p class="f4">'Ahaṃ paṭhamaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ dutiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ tatiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ catutthaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ <a id="pg158"><span class="f2 g"><b>[158]</b></span></a> Ākāsanañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Viññāṇañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Ākiñcaññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ N'eva-saññā-nā-saññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ saññā-vedayita-nirodhaṃ samāpajjāmi pi vuṭṭhahāmi pī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					samanuyuñjati||<br />
					samanugāhati||<br />
					samanubhāsati.|| ||</p>

					<p class="ctr c">&#9632;</p>

					<p class="f4">So Tathāgatena vā||<br />
					Tathāgata-sāvakena vā||<br />
					jhāyinā samāpatti-kusalena||<br />
					para-citta-kusalena||<br />
					para-citta-pariyāya-kusalena||<br />
					samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					irīṇaṃ āpajjati,||<br />
					vijinaṃ āpajjati,||<br />
					anayaṃ āpajjati,||<br />
					vyasanaṃ āpajjati,||<br />
					anaya-vyasanaṃ āpajjati.|| ||</p>

					<p class="ctr c">&#9632;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca mana-sikaroti,||<br />
					kin nu kho āyamāyasmā katthi hoti vikatthi adhigamesu:|| ||</p>

					<p class="ctr c">&#9632;</p>

					<p class="f4">"Ahaṃ paṭhamaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ dutiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ tatiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ catutthaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Ākāsanañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Viññāṇañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Ākiñcaññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ N'eva-saññā-nā-saññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ saññā-vedayita-nirodhaṃ samāpajjāmi pi vuṭṭhahāmi pī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca pajānāti.|| ||</p>

					<p class="ctr c">&#9632;</p>

					<p class="f4">Dīgha-rattaṃ kho pana ayam āyasmā,||<br />
					khaṇḍa-kārī||<br />
					chidda-kārī||<br />
					sabala-kārī||<br />
					kammāsa-kārī||<br />
					na santata-kārī||<br />
					na santata-vuttī sīlesu.|| ||</p>

					<p class="ctr c">&#9632;</p>

					<p class="f4">Dussīlo āyam āyasmā,||<br />
					du-s-sīlyaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Assaddho kho pana ayam āyasmā,||<br />
					assaddhiyaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Appassuto kho pana ayam āyasmā,||<br />
					anācāro, appasaccaṃ kho pana Tathāgata-p-pavedite Dhamma-Vinaye parihānam <a id="pg159"><span class="f2 g"><b>[159]</b></span></a> etaṃ.|| ||</p>

					<p class="ctr c">&#9632;</p>

					<p class="f4">Dubbaco kho pana ayam āyasmā,||<br />
					do-vacassatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Pāpamitto kho pana ayam āyasmā,||<br />
					pāpa-mittatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Kusīto kho pana ayam āyasmā,||<br />
					kosajjaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Muṭṭha-s-sati kho pana ayam āyasmā,||<br />
					muṭṭhasaccaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Kuhako kho pana ayam āyasmā,||<br />
					kuhanā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Dubbharo kho pana ayam āyasmā,||<br />
					dubbharatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Duppañño kho pana ayam āyasmā,||<br />
					duppaññatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Seyyathā pi āvuso sahāyako sahāyakaṃ evaṃ vadeyya:|| ||</p>

					<p class="f4">'Yadā te samma dhanena dhanakaraṇīyaṃ assa,||<br />
					yācissasi maṃ dhanaṃ,||<br />
					dassāmi te dhanan' ti.|| ||</p>

					<p class="f4">So kismiñci-d-eva dhanakaraṇīye samuppanne sahāyako sahāyakaṃ evaṃ vadeyya:|| ||</p>

					<p class="f4">"Attho me samma dhanena,<br />
					dehi me dhanan" ti.|| ||</p>

					<p class="f4">So evaṃ vadeyya:|| ||</p>

					<p class="f4">"Tena hi samma idha khanāhī" ti.|| ||</p>

					<p class="f4">So tatra khananto nādhigaccheyya,<br />
					so evaṃ vadeyya:|| ||</p>

					<p class="f4">"Alikaṃ maṃ samma avaca,||<br />
					tucchakaṃ maṃ samma avaca:|| ||</p>

							<p class="f4 in2">"Idha khanāhī" ti.|| ||</p>

					<p class="f4">So evaṃ vadeyya|| ||</p>

					<p class="f4">"Nāhaṃ taṃ samma alikaṃ avacaṃ,||<br />
					tucchakaṃ avacaṃ,||<br />
					tena hi samma idha khanāhī" ti.|| ||</p>

					<p class="f4">So tatra pi khananto nādhigaccheyya,||<br />
					so evaṃ vadeyya|| ||</p>

					<p class="f4">"Alikaṃ maṃ samma avaca,||<br />
					tucchakaṃ maṃ samma avaca:|| ||</p>

							<p class="f4 in2">'Idha khanāhī' ti.|| ||</p>

					<p class="f4">So evaṃ vadeyya|| ||</p>

					<p class="f4">"Nāhaṃ taṃ samma alikaṃ avacaṃ,||<br />
					na tucchakaṃ <a id="pg160"><span class="f2 g"><b>[160]</b></span></a> avacaṃ,||<br />
					tena hi samma idha khanāhī, ti.|| ||</p>

					<p class="f4">So tatra pi khananto nādhigaccheyya,||<br />
					so evaṃ vadeyya|| ||</p>

					<p class="f4">"Alikaṃ maṃ samma avaca,||<br />
					tucchakaṃ maṃ samma avaca:|| ||</p>

							<p class="f4 in2">'Idha khanāhī' ti.|| ||</p>

					<p class="f4">So evaṃ vadeyya|| ||</p>

					<p class="f4">"Nāhaṃ taṃ samma alikaṃ avacaṃ,||<br />
					tucchakaṃ avacaṃ,||<br />
					api ca aham'eva ummādaṃ pāpuṇiṃ cetaso vipariyāyan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho āvuso bhikkhu katthī vikatthī adhigamesu|| ||</p>

					<p class="f4">"Ahaṃ paṭhamaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ dutiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ tatiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ catutthaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Ākāsanañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Viññāṇañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Ākiñcaññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ N'eva-saññā-nā-saññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ saññā-vedayita-nirodhaṃ samāpajjāmi pi vuṭṭhahāmi pī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					samanuyuñjati||<br />
					samanugāhati||<br />
					samanubhāsati.|| ||</p>

					<p class="ctr c">&#9632;</p>

					<p class="f4">So Tathāgatena vā||<br />
					Tathāgata-sāvakena vā||<br />
					jhāyinā samāpatti-kusalena||<br />
					para-citta-kusalena||<br />
					para-citta-pariyāya-kusalena||<br />
					samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					irīṇaṃ āpajjati,||<br />
					vijinaṃ āpajjati,||<br />
					anayaṃ āpajjati,||<br />
					vyasanaṃ āpajjati,||<br />
					anaya-vyasanaṃ āpajjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca mana-sikaroti,||<br />
					kin nu kho āyamāyasmā katthi hoti vikatthi adhigamesu:|| ||</p>

					<p class="f4">"Ahaṃ paṭhamaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ dutiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ tatiyaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ catutthaṃ-jhānaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Ākāsanañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Viññāṇañ-c'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ Ākiñcaññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ N'eva-saññā-nā-saññ'āyatanaṃ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaṃ saññā-vedayita-nirodhaṃ samāpajjāmi pi vuṭṭhahāmi pī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca pajānāti.|| ||</p>

					<p class="ctr c">&#9632;</p>

					<p class="f4"><a id="pg161"><span class="f2 g"><b>[161]</b></span></a> Dīgha-rattaṃ kho pana ayam āyasmā,||<br />
					khaṇḍa-kārī||<br />
					chidda-kārī||<br />
					sabala-kārī||<br />
					kammāsa-kārī||<br />
					na santata-kārī||<br />
					na santata-vuttī sīlesu.|| ||</p>

					<p class="ctr c">&#9632;</p>

					<p class="f4">Dussīlo āyam āyasmā,||<br />
					du-s-sīlyaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Assaddho kho pana ayam āyasmā,||<br />
					assaddhiyaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Appassuto kho pana ayam āyasmā,||<br />
					anācāro, appasaccaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Dubbaco kho pana ayam āyasmā,||<br />
					do-vacassatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Pāpamitto kho pana ayam āyasmā,||<br />
					pāpa-mittatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Kusīto kho pana ayam āyasmā,||<br />
					kosajjaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Muṭṭha-s-sati kho pana ayam āyasmā,||<br />
					muṭṭhasaccaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Kuhako kho pana ayam āyasmā,||<br />
					kuhanā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Dubbharo kho pana ayam āyasmā,||<br />
					dubbharatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Duppañño kho pana ayam āyasmā,||<br />
					duppaññatā kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">So vat'āvuso bhikkhu ime dasa-dhamme a-p-pahāya imasmiṃ Dhamma-Vinaye vuḍḍhiṃ virūḷhiṃ vepullaṃ āpajjissatī ti n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">So vat'āvuso bhikkhu ime dasa dhamme pahāya imasmiṃ Dhamma-Vinaye vuḍḍhiṃ virūḷhiṃ vepullaṃ āpajjatīti ṭhāname taṃ vijjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>