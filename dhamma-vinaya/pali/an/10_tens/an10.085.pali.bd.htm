<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 85. Cunda the Great describes the case of a boaster who brags of attainments and is questioned by one skilled in the jhanas and able to read the state of and habits of the hearts of others. Possessing any of ten characteristics he will come to an impass and ruin when questioned. But if one abandons all these ten characteristics he may come to increase, growth and maturity in this dhamma-discipline." />
<title>AN 10 85: Katthi Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					IX: Thera-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p85">Sutta 85</a></h4>

					<h1>Katthi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg157"><span class="f2 g"><b>[157]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.085.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasma Mahā Cundo Cetīsu viharati sahajātiyaɱ.|| ||</p>

					<p class="f4">Tatra kho āyasmā Mahā Cundo bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Mahā Cundassa paccassosuɱ.|| ||</p>

					<p class="f4">Āyasmā Mahā Cundo etad avoca:|| ||</p>

					<p class="f4">2. "Idh'āvuso bhikkhu katthī hoti vikatthī adhigamesu|| ||</p>

					<p class="f4">'Ahaɱ paṭhamaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ dutiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ tatiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ catutthaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ <a id="pg158"><span class="f2 g"><b>[158]</b></span></a> Ākāsanañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Viññāṇañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Ākiñ caññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ N'eva-saññā-nā-saññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ saññā-vedayita-nirodhaɱ samāpajjāmi pi vuṭṭhahāmi pī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					sam'anuyuñjati||<br />
					sam'anugāhati||<br />
					sam'anubhāsati.|| ||</p>

					<p class="ctr c">&#9632;</p>

					<p class="f4">So Tathāgatena vā||<br />
					Tathāgata-sāvakena vā||<br />
					jhāyinā samāpatti-kusalena||<br />
					para-citta-kusalena||<br />
					para-citta-pariyāya-kusalena||<br />
					sam'anuyuñjiyamāno||<br />
					samanugāhiyamāno||<br />
					sam'anubhāsiyamāno||<br />
					irīṇaɱ āpajjati,||<br />
					vijinaɱ āpajjati,||<br />
					anayaɱ āpajjati,||<br />
					vyasanaɱ āpajjati,||<br />
					anaya-vyasanaɱ āpajjati.|| ||</p>

					<p class="ctr c">&#9632;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca mana-sikaroti,||<br />
					kin nu kho āyamāyasmā katthi hoti vikatthi adhigamesu:|| ||</p>

					<p class="ctr c">&#9632;</p>

					<p class="f4">"Ahaɱ paṭhamaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ dutiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ tatiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ catutthaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Ākāsanañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Viññāṇañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Ākiñ caññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ N'eva-saññā-nā-saññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ saññā-vedayita-nirodhaɱ samāpajjāmi pi vuṭṭhahāmi pī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca pajānāti.|| ||</p>

					<p class="ctr c">&#9632;</p>

					<p class="f4">Dīgha-rattaɱ kho pana ayam āyasmā,||<br />
					khaṇḍa-kārī||<br />
					chidda-kārī||<br />
					sabala-kārī||<br />
					kammāsa-kārī||<br />
					na santata-kārī||<br />
					na santata-vuttī sīlesu.|| ||</p>

					<p class="ctr c">&#9632;</p>

					<p class="f4">Dussīlo āyam āyasmā,||<br />
					du-s-sīlyaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Assaddho kho pana ayam āyasmā,||<br />
					assaddhiyaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Appassuto kho pana ayam āyasmā,||<br />
					anācāro, appasaccaɱ kho pana Tathāgata-p-pavedite Dhamma-Vinaye parihānam <a id="pg159"><span class="f2 g"><b>[159]</b></span></a> etaɱ.|| ||</p>

					<p class="ctr c">&#9632;</p>

					<p class="f4">Dubbaco kho pana ayam āyasmā,||<br />
					dovacassatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Pāpamitto kho pana ayam āyasmā,||<br />
					pāpa-mittatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Kusīto kho pana ayam āyasmā,||<br />
					kosajjaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Muṭṭha-s-sati kho pana ayam āyasmā,||<br />
					muṭṭhasaccaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Kuhako kho pana ayam āyasmā,||<br />
					kuhanā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Dubbharo kho pana ayam āyasmā,||<br />
					dubbharatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Duppañño kho pana ayam āyasmā,||<br />
					duppaññatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Seyyathā pi āvuso sahāyako sahāyakaɱ evaɱ vadeyya:|| ||</p>

					<p class="f4">'Yadā te samma dhanena dhanakaraṇīyaɱ assa,||<br />
					yācissasi maɱ dhanaɱ,||<br />
					dassāmi te dhanan' ti.|| ||</p>

					<p class="f4">So kismiñci-d-eva dhanakaraṇīye samuppanne sahāyako sahāyakaɱ evaɱ vadeyya:|| ||</p>

					<p class="f4">"Attho me samma dhanena,<br />
					dehi me dhanan" ti.|| ||</p>

					<p class="f4">So evaɱ vadeyya:|| ||</p>

					<p class="f4">"Tena hi samma idha khanāhī" ti.|| ||</p>

					<p class="f4">So tatra khananto nādhigaccheyya,<br />
					so evaɱ vadeyya:|| ||</p>

					<p class="f4">"Alikaɱ maɱ samma avaca,||<br />
					tucchakaɱ maɱ samma avaca:|| ||</p>

							<p class="f4 in2">"Idha khanāhī" ti.|| ||</p>

					<p class="f4">So evaɱ vadeyya|| ||</p>

					<p class="f4">"Nāhaɱ taɱ samma alikaɱ avacaɱ,||<br />
					tucchakaɱ avacaɱ,||<br />
					tena hi samma idha khanāhī" ti.|| ||</p>

					<p class="f4">So tatra pi khananto nādhigaccheyya,||<br />
					so evaɱ vadeyya|| ||</p>

					<p class="f4">"Alikaɱ maɱ samma avaca,||<br />
					tucchakaɱ maɱ samma avaca:|| ||</p>

							<p class="f4 in2">'Idha khanāhī' ti.|| ||</p>

					<p class="f4">So evaɱ vadeyya|| ||</p>

					<p class="f4">"Nāhaɱ taɱ samma alikaɱ avacaɱ,||<br />
					na tucchakaɱ <a id="pg160"><span class="f2 g"><b>[160]</b></span></a> avacaɱ,||<br />
					tena hi samma idha khanāhī, ti.|| ||</p>

					<p class="f4">So tatra pi khananto nādhigaccheyya,||<br />
					so evaɱ vadeyya|| ||</p>

					<p class="f4">"Alikaɱ maɱ samma avaca,||<br />
					tucchakaɱ maɱ samma avaca:|| ||</p>

							<p class="f4 in2">'Idha khanāhī' ti.|| ||</p>

					<p class="f4">So evaɱ vadeyya|| ||</p>

					<p class="f4">"Nāhaɱ taɱ samma alikaɱ avacaɱ,||<br />
					tucchakaɱ avacaɱ,||<br />
					api ca aham'eva ummādaɱ pāpuṇiɱ cetaso vipariyāyan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Evam eva kho āvuso bhikkhu katthī vikatthī adhigamesu|| ||</p>

					<p class="f4">"Ahaɱ paṭhamaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ dutiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ tatiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ catutthaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Ākāsanañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Viññāṇañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Ākiñ caññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ N'eva-saññā-nā-saññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ saññā-vedayita-nirodhaɱ samāpajjāmi pi vuṭṭhahāmi pī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					sam'anuyuñjati||<br />
					sam'anugāhati||<br />
					sam'anubhāsati.|| ||</p>

					<p class="ctr c">&#9632;</p>

					<p class="f4">So Tathāgatena vā||<br />
					Tathāgata-sāvakena vā||<br />
					jhāyinā samāpatti-kusalena||<br />
					para-citta-kusalena||<br />
					para-citta-pariyāya-kusalena||<br />
					sam'anuyuñjiyamāno||<br />
					samanugāhiyamāno||<br />
					sam'anubhāsiyamāno||<br />
					irīṇaɱ āpajjati,||<br />
					vijinaɱ āpajjati,||<br />
					anayaɱ āpajjati,||<br />
					vyasanaɱ āpajjati,||<br />
					anaya-vyasanaɱ āpajjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca mana-sikaroti,||<br />
					kin nu kho āyamāyasmā katthi hoti vikatthi adhigamesu:|| ||</p>

					<p class="f4">"Ahaɱ paṭhamaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ dutiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ tatiyaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ catutthaɱ-jhānaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Ākāsanañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Viññāṇañ-c'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ Ākiñ caññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ N'eva-saññā-nā-saññ'āyatanaɱ samāpajjāmi pi vuṭṭhahāmi pi.|| ||</p>

					<p class="ctr c">&#9632;</p>

					<p class="f4">Ahaɱ saññā-vedayita-nirodhaɱ samāpajjāmi pi vuṭṭhahāmi pī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca pajānāti.|| ||</p>

					<p class="ctr c">&#9632;</p>

					<p class="f4"><a id="pg161"><span class="f2 g"><b>[161]</b></span></a> Dīgha-rattaɱ kho pana ayam āyasmā,||<br />
					khaṇḍa-kārī||<br />
					chidda-kārī||<br />
					sabala-kārī||<br />
					kammāsa-kārī||<br />
					na santata-kārī||<br />
					na santata-vuttī sīlesu.|| ||</p>

					<p class="ctr c">&#9632;</p>

					<p class="f4">Dussīlo āyam āyasmā,||<br />
					du-s-sīlyaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Assaddho kho pana ayam āyasmā,||<br />
					assaddhiyaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Appassuto kho pana ayam āyasmā,||<br />
					anācāro, appasaccaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Dubbaco kho pana ayam āyasmā,||<br />
					dovacassatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Pāpamitto kho pana ayam āyasmā,||<br />
					pāpa-mittatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Kusīto kho pana ayam āyasmā,||<br />
					kosajjaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Muṭṭha-s-sati kho pana ayam āyasmā,||<br />
					muṭṭhasaccaɱ kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Kuhako kho pana ayam āyasmā,||<br />
					kuhanā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Dubbharo kho pana ayam āyasmā,||<br />
					dubbharatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Duppañño kho pana ayam āyasmā,||<br />
					duppaññatā kho pana Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">So vatāvuso bhikkhu ime dasa-dhamme a-p-pahāya imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">So vatāvuso bhikkhu ime dasa dhamme pahāya imasmiɱ Dhamma-Vinaye vuḍḍhiɱ virūḷhiɱ vepullaɱ āpajjatīti ṭhāname taɱ vijjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>