<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 96. Kokanuda the wanderer asks Ānanda about whether or not he holds any of ten well-known views concerning existence and non-existence each of which is answered by the statement by Ānanda that he does not hold such a view. When questioned further Ānanda explains that these are just points of view, fixing on points of view, reliance on points of view, obsession by points of view and as such are things that should be let go (risen up from) and rooted out." />
<title>AN 10 96: Kokanada Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					X: Upāsaka-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p96">Sutta 96</a></h4>

					<h1>Kokanada Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.096.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.096.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Ānando Rājagahe viharati Tapodārāme.|| ||</p>

					<p class="f4">Atha kho āyasmā Ānando rattiyā paccūsa-samayaɱ paccu-ṭṭhāya yena Tapodā ten'upasankami gattāni parisiñcītuɱ.|| ||</p>

					<p class="f4">Tapodāya gattāni parisiñcitvā pacc'uttaritvā eka-cīvaro aṭṭhāsi gattāni pubb-ā-paya-māno.|| ||</p>

					<p class="ctr c">&#9632;</p>

					<p class="f4">Kokanudo pi kho paribbājako rattiyā paccūsa-samayaɱ paccu-ṭṭhāya yena Tapodā ten'upasankami gattāni parisiñcītuɱ.|| ||</p>

					<p class="f4">Addasā kho Kokanudo paribbājako āyasmantaɱ Ānandaɱ dūrato'va āga-c-chantaɱ,||<br />
					disvāna āyasmantaɱ Ānandaɱ etad avoca:|| ||</p>

					<p class="f4">"Kvattha āvuso" ti?|| ||</p>

					<p class="f4">"Amhāvuso, bhikkhū" ti.|| ||</p>

					<p class="f4">"Katamesaɱ āvuso bhikkhunan" ti?|| ||</p>

					<p class="f4">"Samaṇānaɱ āvuso Sakya-puttiyānan" ti.|| ||</p>

					<p class="f4">"Puccheyyāma mayaɱ āyasmantaɱ kiñci'd'eva desaɱ,<br />
					sace āyasmā okāsaɱ karoti pañhassa veyyā-karaṇāyā" ti.|| ||</p>

					<p class="f4">"Pucch'āvuso,||<br />
					sutvā vedissāmā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Kin nu kho bho||<br />
					sassato loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					sassato loko||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					asassato loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					asassato loko||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kin nu kho bho,||<br />
					antavā loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					antavā loko||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					anantavā loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					anantavā loko||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					taɱ jīvaɱ taɱ sarīraɱ,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					taɱ jīvaɱ taɱ sarīraɱ,||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					aññaɱ jīvaɱ aññaɱ sarīraɱ,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					aññaɱ jīvaɱ aññaɱ sarīraɱ,||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					hoti Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					hoti Tathāgato param maraṇā,||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					na hoti Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					na hoti Tathāgato param maraṇā,||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					hoti ca na ca <a id="pg197"><span class="f2 g"><b>[197]</b></span></a> hoti ca Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					hoti ca na ca hoti ca Tathāgato param maraṇā,||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Kim pana bho||<br />
					n'eva hoti na na hoti Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan" ti?|| ||</p>

					<p class="f4">"Na kho ahaɱ āvuso||<br />
					evaɱ diṭṭhi:||<br />
					n'eva hoti na na hoti Tathāgato param maraṇā,||<br />
					idam eva saccaɱ, mogham aññan" ti.|| ||</p>

					<p class="ctr c">&#9632;</p>

					<p class="f4">"Tena hi bhavaɱ na jānāti na passatī" ti?|| ||</p>

					<p class="f4">"Na kho ahaɱ āvuso na jānāmi,||<br />
					na passāmi,||<br />
					jānām'ahaɱ āvuso||<br />
					passāmī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "Kin nu kho bho||<br />
					'sassato loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					sassato loko,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'asassato loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					asassato loko||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'antavā loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					antavā loko,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'anantavā loko,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					anantavā loko,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">'Kin nu kho bho||<br />
					'taɱ jīvaɱ taɱ sarīraɱ,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					taɱ jīvaɱ taɱ sarīraɱ,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'aññaɱ jīvaɱ aññaɱ sarīraɱ,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					aññaɱ jīvaɱ aññaɱ sarīraɱ,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'hoti Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					hoti Tathāgato param maraṇā,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'na hoti Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					na hoti Tathāgato param maraṇā,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'hoti ca na hoti ca Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					hoti ca na hoti ca Tathāgato param maraṇā,||<br />
					idam eva saccaɱ, mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho||<br />
					'n'eva hoti,||<br />
					na na hoti Tathāgato param maraṇā,||<br />
					idam eva saccaɱ, mogham aññan ti||<br />
					evaɱ diṭṭhi bhavan' ti||<br />
					iti puṭṭho samāno||<br />
					'na kho ahaɱ āvuso evaɱ diṭṭhi:||<br />
					n'eva hoti,||<br />
					na na hoti Tathāgato param maraṇā,||<br />
					idam eva saccaɱ, mogham aññan' ti vadesi.|| ||</p>

					<p class="f4">'Tena hi bhavaɱ na jānāti na passatī' ti||<br />
					iti puṭṭho samāno||<br />
					'na kho ahaɱ āvuso na jānāmi na passāmi,||<br />
					jānām'ahaɱ āvuso passāmī'" ti vadesi.|| ||</p>

					<p class="f4">Yathā kathampan'āvuso imassa bhāsitassa attho daṭṭhabbo" ti?|| ||</p>

					<p class="ctr c">&#9632;</p>

					<p class="f4">"'Sassato loko,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Asassato loko,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Antavā loko,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Anantavā loko,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Taɱ jīvaɱ taɱ sarīraɱ,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Aññaɱ jīvaɱ aññaɱ sarīraɱ,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Hoti Tathāgato param maraṇā,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Na hoti Tathāgato param maraṇā,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'Taɱ hoti ca na hoti ca Tathāgato param maraṇā,||<br />
					idam eva saccaɱ, mogham aññan' ti||<br />
					kho āvuso diṭṭhi-gatam etaɱ.|| ||</p>

					<p class="ctr c">&#9632;</p>

					<p class="f4">'N'eva hoti na na hoti Tathāgato param maraṇā,||<br />
					idam eva saccaɱ, <a id="pg198"><span class="f2 g"><b>[198]</b></span></a> mogham aññan' ti||<br />
					kho āvuso diṭṭhi-gatam etaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yāvat'āvuso diṭṭhi-gatā||<br />
					yāvatā diṭṭhi-ṭ-ṭhānaɱ||<br />
					diṭṭh-ā-dhiṭṭhānaɱ||<br />
					diṭṭhi pariyuṭṭhānaɱ||<br />
					diṭṭhi-samuṭṭhānaɱ||<br />
					diṭṭhi-samugghāto,||<br />
					tam ahaɱ jānāmi,||<br />
					tam ahaɱ passāmi||<br />
					tam ahaɱ jānanto||<br />
					tam ahaɱ passanto||<br />
					kyāhaɱ vakkhāmī||<br />
					'na jānāmi,||<br />
					na passāmī' ti?|| ||</p>

					<p class="f4">Jānām'ahaɱ āvuso||<br />
					passāmī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Ko nāmo āyasmā?|| ||</p>

					<p class="f4">Kathañ ca pan'āyasmantaɱ sabrahma-cārī jānantī" ti?|| ||</p>

					<p class="f4">"'Ānando' ti kho me āvuso nāmaɱ,||<br />
					'Ānando' ti ca pana maɱ sabrahma-cārī jānantī" ti.|| ||</p>

					<p class="f4">"Mahācariyena vata kira bhotā saddhiɱ mantayamānā na jānimha:|| ||</p>

					<p class="f4">'Āyasmā Ānando' ti.|| ||</p>

					<p class="f4">Sace hi mayaɱ sañjāneyyāma:||<br />
					'Āyasmā Ānando' ti ettakam pi no na ppaṭibhāseyya.|| ||</p>

					<p class="f4">Khamatu ca me āyasmā Ānando" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>