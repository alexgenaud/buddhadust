<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 62. In the technique of the Paticca Samuppada, the Buddha traces out how hunger to exist rolls on through blindness and the way freedom from it is managed." />
<title>AN 10 62: Taṇhā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VII. Yamaka Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p62">Sutta 62</a></h4>

					<h1>Taṇhā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg116"><span class="f2 g"><b>[116]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.062.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.062.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Purimā bhikkhave koṭi||<br />
					na paññāyati bhava-taṇhāya:|| ||</p>

					<p class="f4">'Ito pubbe bhava-taṇhā nāhosi,||<br />
					atha pacchā sambhavī' ti.|| ||</p>

					<p class="f4">Evañ c'etaɱ bhikkhave vuccati,||<br />
					atha ca pana paññāyati:|| ||</p>

					<p class="f4">'Ida-paccayā bhava-taṇhā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Bhava-taṇham p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro bhava-taṇhāya?|| ||</p>

					<p class="f4">'Avijjā'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Avijjam p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro avijjāya?|| ||</p>

					<p class="f4">'Pañca nīvaraṇā'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Pañca p'ahaɱ bhikkhave nīvaraṇe s-ā-hāre vadāmi,||<br />
					no an-āhāre.|| ||</p>

					<p class="f4">Ko c'āhāro pañcannaɱ nivaraṇānaɱ?|| ||</p>

					<p class="f4">'Tīṇi du-c-caritānī'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Tīṇi p'ahaɱ bhikkhave du-c-caritāni s-ā-hārāni vadāmi,||<br />
					no an-āhārāni.|| ||</p>

					<p class="f4">Ko c'āhāro tiṇṇannaɱ du-c-caritānaɱ?|| ||</p>

					<p class="f4">'Indriyā-saŋvaro'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Indriyā-saŋvaram p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro Indriyā-saŋvarassa?|| ||</p>

					<p class="f4">'Asatā-sampajaññan'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Asatā-sampajaññan p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro asatā-sampajaññassa?|| ||</p>

					<p class="f4">'Ayoniso-mana-sikāro'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Ayoniso-mana-sikāram p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro ayoniso-mana-sikārassa?|| ||</p>

					<p class="f4">A-s-saddhiyan||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">A-s-saddhiyam p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro assaddhiyassa?|| ||</p>

					<p class="f4">'A-sad'Dhamma-savaṇan'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">A-sad'Dhamma-savaṇam p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro asad'Dhamma-savaṇassa?|| ||</p>

					<p class="f4">'A-sappurisa-saɱsevo'||<br />
					ti'ssa vacanīyaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Iti kho bhikkhave a-sappurisa-saɱsevo paripuro||<br />
					asad'Dhamma-savaṇaɱ paripūreti.|| ||</p>

					<p class="ctr c">-&#9702;-</p>

					<p class="f4">A-sad'Dhamma-savaṇaɱ paripūraɱ||<br />
					assaddhiyaɱ paripūreti.|| ||</p>

					<p class="ctr c">-&#9702;-</p>

					<p class="f4">A-s-saddhiyaɱ paripūraɱ||<br />
					ayoniso-mana-sikāraɱ paripūreti.|| ||</p>

					<p class="ctr c">-&#9702;-</p>

					<p class="f4">Ayoniso-mana-sikāro paripūro||<br />
					asatā-sampajaññaɱ paripūreti.|| ||</p>

					<p class="ctr c">-&#9702;-</p>

					<p class="f4">A-satā-sampajaññaɱ paripūraɱ||<br />
					Indriyā-saŋvaraɱ paripūreti.|| ||</p>

					<p class="ctr c">-&#9702;-</p>

					<p class="f4">Indriyā-saŋvaro paripūro||<br />
					tīṇi du-c-caritāni paripūreti.|| ||</p>

					<p class="ctr c">-&#9702;-</p>

					<p class="f4">Tīṇi du-c-caritāni paripūrāni||<br />
					pañca nīvaraṇe paripūrenti.|| ||</p>

					<p class="ctr c">-&#9702;-</p>

					<p class="f4">Pañca nīvaraṇā paripūrā||<br />
					avijjaɱ paripūrenti.|| ||</p>

					<p class="ctr c">-&#9702;-</p>

					<p class="f4">Avijjā paripūrā||<br />
					Bhava-taṇhaɱ paripūreti.|| ||</p>

					<p class="f4">Evam etissā bhava-taṇhāya āhāro hoti||<br />
					evañ ca pāripūri.|| ||</p>

					<p class="ctr c">&#9632;</p>

					<p class="f4">4. Seyyathā pi, bhikkhave,||<br />
					upari pabbate thulla-phusitake deve vassante deve gala-galāyante taɱ udakaɱ yathāninnaɱ pavattamānaɱ pabbata-kandara-padara-sākhā paripūreti,||<br />
					pabbata-kandara-padara-sākha paripūrā||<br />
					kussūbbhe paripūrenti,||<br />
					kussubbhā paripūrā||<br />
					mahāsobhe paripūrenti,||<br />
					mahā-sobbhā paripūrā||<br />
					kunnadiyo paripūrenti,||<br />
					kunnadiyo paripūrā||<br />
					mahā-nadiyo paripūrenti,||<br />
					mahā-nadiyo paripūrā||<br />
					mahā-samuddaɱ sāgaraɱ paripūrenti.|| ||</p>

					<p class="f4">Evam etassa mahā-samuddassa sāgarassa āhāro hoti||<br />
					evañ ca pāripūrī.|| ||</p>

					<p class="ctr c">&#9632;</p>

					<p class="f4">Evam eva kho bhikkhave a-sappurisa-saɱsevo paripūro||<br />
					asad'Dhamma-savanaɱ paripūreti||<br />
					asad'Dhamma-savanaɱ paripūraɱ||<br />
					assaddhiyaɱ paripūreti,||<br />
					assaddhiyaɱ paripūraɱ||<br />
					ayoniso-mana-sikāraɱ paripūreti,||<br />
					ayoniso-mana-sikāro paripūro||<br />
					asatā-sampajaññaɱ paripūreti,||<br />
					asatā-sampajaññaɱ paripūraɱ||<br />
					Indriyā-saŋvaraɱ paripūreti,||<br />
					Indriyā-saŋvaro paripūro||<br />
					tīṇi du-c-caritāni paripūreti,||<br />
					tīṇi du-c-caritāni paripūrāni||<br />
					pañca nīvaraṇe paripūrenti,||<br />
					pañca nīvaraṇā paripūrā||<br />
					avijjaɱ paripūrenti,||<br />
					avijjā paripūrā,||<br />
					Bhava-taṇhaɱ paripūreti.|| ||</p>

					<p class="f4">Evam etissā bhava-taṇhāya āhāro hoti||<br />
					evañ ca pāripūri.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Vijjā-vimuttim p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro vijjā-vimuttiyā?|| ||</p>

					<p class="f4">'Satta bojjh'aŋgā'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Satta p'ahaɱ bhikkhave bojjh'aŋge s-ā-hāre vadāmi,||<br />
					no an-āhāre.|| ||</p>

					<p class="f4">Ko c'āhāro sattannaɱ bojjh'aŋgānaɱ?|| ||</p>

					<p class="f4">'Cattāro sati-paṭṭhānā'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Cattāro p'ahaɱ bhikkhave sati-paṭṭhāne s-ā-hāre vadāmi,||<br />
					no an-āhāre.|| ||</p>

					<p class="f4">Ko c'āhāro catunnaɱ sati-paṭṭhānānaɱ?|| ||</p>

					<p class="f4">'Tīṇi sucaritānī'||<br />
					<a id="pg115"><span class="f2 g"><b>[115]</b></span></a> ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Tīṇi p'ahaɱ bhikkhave sucaritāni s-ā-hārāni vadāmi,||<br />
					no an-āhārāni.|| ||</p>

					<p class="f4">Ko c'āhāro tiṇṇannaɱ sucaritānaɱ?|| ||</p>

					<p class="f4">'Indriya-saŋvaro'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Indriya-saŋvaram p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro indriya-saŋvarassa?|| ||</p>

					<p class="f4">'Sati-sampajaññan'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Sati-sampajaññam p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro sati-sampajaññassa?|| ||</p>

					<p class="f4">'Yoniso-mana-sikāro'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Yoniso-mana-sikāram p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro yoniso-mana-sikārassa?|| ||</p>

					<p class="f4">'Saddhā'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">Saddham p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro saddhāya?|| ||</p>

					<p class="f4">'Sad'Dhamma-savanan'||<br />
					ti'ssa vacanīyaɱ|| ||</p>

					<p class="ctr c">&#9632;</p>

					<p class="f4">Sad'Dhamma-savanam p'ahaɱ bhikkhave s-ā-hāraɱ vadāmi,||<br />
					no an-āhāraɱ.|| ||</p>

					<p class="f4">Ko c'āhāro sad'Dhamma-savanassa?|| ||</p>

					<p class="f4">'Sappurisa-saɱsevo'||<br />
					ti'ssa vacanīyaɱ.|| ||</p>

					<p class="ctr c">&#9632;</p>

					<p class="f4">6. Iti kho bhikkhave sappurisa-saɱsevo paripūro||<br />
					sad'Dhamma-savanaɱ paripūreti,||<br />
					sad'Dhamma-savanaɱ paripūraɱ||<br />
					saddhaɱ paripūreti,||<br />
					saddhā paripūrā||<br />
					yoniso-mana-sikāraɱ paripūreti,||<br />
					yoniso-mana-sikāro paripūro||<br />
					sati-sampajaññaɱ paripūreti,||<br />
					sati-sampajaññaɱ paripūraɱ||<br />
					indriya-saŋvaraɱ paripūreti,||<br />
					indriya-saŋvaro paripūro||<br />
					tīṇi sucaritāni paripūreti,||<br />
					tīṇi sucaritāni paripūrāni||<br />
					cattāro sati-paṭṭhāne paripūrenti,||<br />
					cattāro sati-paṭṭhānā paripūrā||<br />
					satta-bojjh'aŋge paripūrenti,||<br />
					satta-bojjh'aŋgā paripūrā||<br />
					vijjā-vimuttiɱ paripūrenti.|| ||</p>

					<p class="f4">Evam etissā vijjā-vimuttiyā āhāro hoti||<br />
					evañ ca pāripūri.|| ||</p>

					<p class="ctr c">&#9632;</p>

					<p class="f4">7. Seyyathā pi, bhikkhave,||<br />
					upari pabbate thulla-phusitake deve vassante deve gala-galāyante taɱ udakaɱ yathāninnaɱ pavattamānaɱ pabbata-kandara-padara-sākhā paripūreti,||<br />
					pabbata-kandara-padara-sākha paripūrā||<br />
					kussūbbhe paripūrenti,||<br />
					kussubbhā paripūrā||<br />
					mahāsobhe paripūrenti,||<br />
					mahā-sobbhā paripūrā||<br />
					kunnadiyo paripūrenti,||<br />
					kunnadiyo paripūrā||<br />
					mahā-nadiyo paripūrenti,||<br />
					mahā-nadiyo paripūrā||<br />
					mmahā-samuddaɱ sāgaraɱ paripūrenti.|| ||</p>

					<p class="f4">Evam etassa mahā-samuddassa sāgarassa āhāro hoti||<br />
					evañ ca pāripūrī.|| ||</p>

					<p class="ctr c">&#9632;</p>

					<p class="f4">Evam eva kho bhikkhave||<br />
					sappurisa-saɱsevo paripūro||<br />
					sad'Dhamma-savanaɱ paripūreti,||<br />
					sad'Dhamma-savanaɱ paripūraɱ||<br />
					saddhaɱ paripūreti,||<br />
					saddhā paripūrā||<br />
					yoniso-mana-sikāraɱ paripūreti,||<br />
					yoniso-mana-sikāro paripūro||<br />
					sati-sampajaññaɱ paripūreti,||<br />
					sati-sampajaññaɱ paripūraɱ||<br />
					indriya-saŋvaraɱ paripūreti,||<br />
					indriya-saŋvaro paripūro||<br />
					tīṇi sucaritāni paripūreti,||<br />
					tīṇi sucaritāni paripūrāni||<br />
					cattāro sati-paṭṭhāne paripūrenti,||<br />
					cattāro sati-paṭṭhānā paripūrā||<br />
					satta-bojjh'aŋge paripūrenti,||<br />
					satta-bojjh'aŋgā paripūrā||<br />
					vijjā-vimuttiɱ paripūrenti.|| ||</p>

					<p class="f4">Evam etissā vijjā-vimuttiyā āhāro hoti||<br />
					evañ ca pāripūrī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>