<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 11. The Buddha describes five factors in the individual and five factors in his lodging that conduce to rapidly attaining Arahantship." />
<title>AN 10 11: Sen'āsana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					II. Nātha Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p11">Sutta 11</a></h4>

					<h1>Sen'āsana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg15"><span class="f2 g"><b>[15]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.011.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.011.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañc'aŋga-samannāgato bhikkhave||<br />
					bhikkhu pañc'aŋga-samannāgataɱ sen'āsanaɱ seva-māno bhajamāno||<br />
					na cirass'eva āsavānaɱ khayā||<br />
					anāsavaɱ ceto-vimuttiɱ paññā-vimuttiɱ||<br />
					diṭiṭh'eva dhamme sayaɱ abhiññā sacchi-katvā upasampajja vihareyya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca bhikkhave bhikkhu pañc'aŋga-samannāgato hoti?|| ||</p>

					<p class="f4">Idha, bhikkhave, bhikkhu saddho hoti,||<br />
					sadda-hati Tathāgatassa bodhiɱ:|| ||</p>

					<p class="f4">'Iti pi so Bhagavā arahaɱ sammā samiBuddho vijjā-caraṇa sampanno Sugato loka-vidū anuttaro purisa-dhamma-sārathi Satthā deva-manussānaɱ Buddho Bhagavā' ti.|| ||</p>

					<p class="ctr c">&#9632;</p>

					<p class="f4">Appābādho hoti appātaŋiko samavepākiniyā gahaṇiyā samannāgato nātisītāya nāccuṇhāya majjhamāya padhānakkhamāya.|| ||</p>

					<p class="ctr c">&#9632;</p>

					<p class="f4">Asaṭho hoti amāyāvī,||<br />
					yathā-bhūtaɱ attānaɱ āvīkattā Satthari vā viññūsu vā sabrahma-cārīsu.|| ||</p>

					<p class="ctr c">&#9632;</p>

					<p class="f4">Āraddha-viriyo viharati||<br />
					akusalānaɱ dhammānaɱ pahānāya||<br />
					kusalānaɱ dhammānaɱ upasamipadāya||<br />
					thāmavā daḷha-parakkamo||<br />
					anikkhitta-dhuro kusalesu dhammesu.|| ||</p>

					<p class="ctr c">&#9632;</p>

					<p class="f4">Paññavā hoti||<br />
					uday'attha-gāminiyā paññāya||<br />
					samannāgato ariyāya nibbedhi-kāya||<br />
					sammā-dukkha-k-khaya-gāminiyā.|| ||</p>

					<p class="f4">Evaɱ kho bhikkhave bhikkhu pañc'aŋga-samannāgato hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca bhikkhave sen'āsanaɱ pañc'aŋga-samannāgataɱ hoti?|| ||</p>

					<p class="f4">Idha, bhikkhave, sen'āsanaɱ nātidūraɱ hoti nāccāsannaɱ gaman-ā-gamana-sami-pannaɱ divā appakiṇṇaɱ rattiɱ appa-saddaɱ appa-nigghosaɱ,||<br />
					appaḍaɱsa-makasa-vāt'ātapa-siriɱsapa-samphassaɱ.|| ||</p>

					<p class="f4">Tasmiɱ kho pana sen'āsane viharantassa appakasiran'eva uppajjanti cīvara-piṇḍa-pāta-sen'āsana-gilāna-paccaya-bhesajja-parikkhāraɱ.|| ||</p>

					<p class="f4">Tasmiɱ kho pana sen'āsane therā bhikkhu viharanti bahu-s-sutā āgatāgamā <a id="pg16"><span class="f2 g"><b>[16]</b></span></a> dhamma-dharā vinaya-dharā mātikā-dharā,||<br />
					te kālena kālaɱ upasaŋikamitvā paripucichati paripañhati:|| ||</p>

					<p class="f4">"Idam bhante kathaɱ,||<br />
					imassa ko attho" ti?|| ||</p>

					<p class="f4">Tassa te āyasmanto avivaṭañ c'eva vivaranti,||<br />
					anuttānīkatañ ca uttānīɱ karonti.|| ||</p>

					<p class="f4">Aneka-vihitesu ca kaŋkhāṭṭhānīyesu dhammesu kaŋikhaɱ paṭivinodenti.|| ||</p>

					<p class="f4">Evaɱ kho bhikkhave sen'āsanaɱ pañc'aŋga-samannāgataɱ hoti.|| ||</p>

					<p class="f4">Pañc'aŋga-samannāgato kho bhikkhave bhikkhu pañc'aŋga-samannāgataɱ sen'āsanaɱ seva-māno bhajamāno na cirass'eva āsavānaɱ khayā anāsavaɱ ceto-vimuttaɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja vihareyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>