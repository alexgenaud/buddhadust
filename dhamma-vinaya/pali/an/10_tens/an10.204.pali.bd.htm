<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 204. Ten negative attributes of a woman lay-follower that lead to her living at home without confidence, ten positive attributes which lead to her living at home with confidence." />
<title>AN 10 204: Visārada Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XXI: Kara-Ja-Kāya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p204">Sutta 204</a></h4>

					<h1>Visārada Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg288"><span class="f2 g"><b>[288]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.204.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.215.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Dasahi bhikkhave dhammehi samannāgatā upāsikā avisāradā agāraṃ ajjhā-vasati.|| ||</p>

					<p class="f4">Katamehi dasahi?|| ||</p>

					<p class="f4">Pāṇ-ā-tipātinī hoti,||<br />
					adinn'ādāyinī hoti,||<br />
					kāmesu micchā-cārinī hoti,||<br />
					musā-vādinī hoti,||<br />
					pisunā-vācā hoti,||<br />
					pharusavācā hoti,||<br />
					sampha-p-palāpinī hoti,||<br />
					abhijjhālūnī hoti,||<br />
					vyāpanna cittā hoti,||<br />
					micchā-diṭṭhikā hoti.|| ||</p>

					<p class="f4">Imehi kho bhikkhave dasahi dhammehi samannāgatā upāsikā avisāradā agāraṃ ajjhā-vasati.|| ||</p>

					<p class="ctr c">&#9632;</p>

					<p class="f4">Dasahi bhikkhave dhammehi samannāgatā upāsikā visāradā agāraṃ ajjhā-vasati.|| ||</p>

					<p class="f4">Katamehi dasahi?|| ||</p>

					<p class="f4">Pāṇ-ā-tipātā paṭiviratā hoti,||<br />
					adinn'ādānā paṭiviratā hoti,||<br />
					kāmesu micchā-cārā paṭiviratā hoti,||<br />
					musā-vādā paṭiviratā hoti,||<br />
					pisunāya vācāya paṭiviratā hoti,||<br />
					pharusāya vācāya paṭiviratā hoti,||<br />
					sampha-p-palāpā paṭiviratā hoti,||<br />
					anabhijjhālūnī hoti,||<br />
					avyāpanna-cittā hoti,||<br />
					sammā-diṭṭhikā hoti.|| ||</p>

					<p class="f4">Imehi kho bhikkhave dasahi dhammehi samannāgatā upāsikā visāradā agāraṃ ajjhāvasatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>