<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 39. Ānanda asks the Buddha about the meaning of the expression: Harmony in the Order." />
<title>AN 10 39: Paṭhama Ānanda Saṇgha-Sāmaggi Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					IV. Upāli Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p39">Sutta 39</a></h4>

					<h1>Paṭhama Ānanda Saṇgha-Sāmaggi Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg76"><span class="f2 g"><b>[76]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.039.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.040.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Ānanda yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānanda Bhagavantaṃ etad avoca:|| ||</p>

					<p class="f4">"'Saṇgha-sāmaggi Saṇgha-sāmaggī' ti bhante vuccati.|| ||</p>

					<p class="f4">Kittāvatā nu kho bhante saṇgho samaggo hotī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Idh'Ānanda bhikkhu adhammaṃ 'adhammo' ti dīpenti,||</p>

					<p class="ctr c">&#9632;</p>

					<p class="f4">dhammaṃ 'dhammo' ti dīpenti,||</p>

					<p class="ctr c">&#9632;</p>

					<p class="f4">avinayaṃ 'avinayo' ti dīpenti,||</p>

					<p class="ctr c">&#9632;</p>

					<p class="f4">vinayaṃ 'vinayo' ti dīpenti,||</p>

					<p class="ctr c">&#9632;</p>

					<p class="f4">abhāsitaṃ alapitaṃ Tathāgatena 'abhāsitaṃ alapitaṃ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">bhāsitaṃ lapitaṃ Tathāgatena 'bhāsitaṃ lapitaṃ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">anāciṇṇaṃ Tathāgatena 'anāciṇṇaṃ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">āciṇṇaṃ Tathāgatena 'āciṇṇaṃ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">apaññattaṃ Tathāgatena 'apaññattaṃ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">paññattaṃ Tathāgatena 'paññattaṃ Tathāgatenā' ti dīpenti.|| ||</p>

					<p class="ctr c">&#9632;</p>

					<p class="f4">Te imehi dasahi vatthūhi na avakassanti,||<br />
					na vavakassanti,||<br />
					na āvenikammāni karonti,||<br />
					na āvenipātimokkhaṃ uddisanti.|| ||</p>

					<p class="f4">Ettāvatā kho Ānanda saṇgho samaggo hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
