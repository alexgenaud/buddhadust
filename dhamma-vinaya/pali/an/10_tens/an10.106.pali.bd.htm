<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 106. A piticca-smuppada-like progression of things each of which wears out the next ending in release." />
<title>AN 10 106: Nijjara Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XI: Samaṇa-Saññā-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p106">Sutta 106</a></h4>

					<h1>Nijjara Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg215"><span class="f2 g"><b>[215]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.106.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dasa imāni bhikkhave nijjara-vatthūni.|| ||</p>

					<p class="f4">Katamāni dasa?|| ||</p>

					<p class="f4">3. Sammā-diṭṭhikassa bhikkhave micchā-diṭṭhi nijjiṇṇā hoti,||<br />
					ye ca micchā-diṭṭhi-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-diṭṭhi-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">4. Sammā-saṃkappassa bhikkhave micchā-saṇkappo nijjiṇṇo hoti,||<br />
					ye ca micchā-saṇkappa-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-saṇkappa-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">5. Sammā-vācassa bhikkhave micchā-vācā nijjiṇṇo hoti,||<br />
					ye ca micchā-vācā-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-vācā-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">6. Sammā-kammantassa bhikkhave micchā-kammanto nijjiṇṇo hoti,||<br />
					ye ca micchā-kammanta-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-kammanta-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">7. Sammā-ājīvassa bhikkhave micchā-ājīvo nijjiṇṇo hoti,||<br />
					ye ca micchā-ājīva-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-ājīva-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">8. Sammā-vāyāmassa bhikkhave micchā-vāyāmo nijjiṇṇo hoti,||<br />
					ye ca micchā-vāyāma-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-vāyāma-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">9. Sammā-satissa bhikkhave micchā-sati nijjiṇṇā hoti,||<br />
					ye ca micchā-sati-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-sati-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">10. Sammā-samādhissa bhikkhave micchā-samādhi nijjiṇṇo hoti,||<br />
					ye ca micchā-samādhi paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-samādhi-paccayā ca aneke <a id="pg216"><span class="f2 g"><b>[216]</b></span></a> kusalā dhammā bhavanā pāripūriṃ gacchanti.|| ||</p>

					<p class="ctr c">&#9632;</p>

					<p class="f4">11. Sammā-ñāṇassa bhikkhave micchā-ñāṇaṃ nijjiṇṇaṃ hoti,||<br />
					ye ca micchā-ñāṇa paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-ñāṇa-paccayā ca aneke kusalā dhammā bhavanā pāripūriṃ gacchanti.|| ||</p>

					<p class="ctr c">&#9632;</p>

					<p class="f4">12. Sammā-vimuttissa bhikkhave micchā-vimutti nijjiṇṇā hoti,||<br />
					ye ca micchivimutti-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti,||<br />
					sammā-vimutti-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Imāni kho bhikkhave dasa-nijjara-vatthunī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>