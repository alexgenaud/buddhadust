<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 59. The Buddha gives the bhikkhus 10 things to aim at in their training." />
<title>AN 10 59: Pabbajjā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VI. Sa-Citta Vagga</h4>

					<h4 class="ctr c"><a href="../../../../backmatter/indexes/sutta/an/idx_10_dasakanipata.htm#p59">Sutta 59</a></h4>

					<h1>Pabbajjā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg107"><span class="f2 g"><b>[107]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.059.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.059.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tasmā ti ha bhikkhave evaɱ sikkhitabbaɱ:|| ||</p>

					<p class="f4">Yathā pabbajjā||<br />
					paricitañ ca no cittaɱ bhavissati.|| ||</p>

					<p class="f4">Na c'uppannā pāpakā akusalā dhammā||<br />
					cittaɱ pariyādāya ṭhassanti.|| ||</p>

					<p class="f4">[1] Anicca-saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[2] Anatta-saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[3] Asubha-saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[4] Ādīnava-saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[5] Lokassa samañ ca||<br />
					visamañ ca||<br />
					ñatvā taɱ saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[6] Lokassa sambhavañ ca||<br />
					vibhavañ ca||<br />
					ñatvā taɱ saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[7] Lokassa samudayañ ca||<br />
					atthaŋ-gamañ ca||<br />
					ñatvā taɱ saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[8] Pahāna-saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[9] Virāga-saññā-paricitañ ca||<br />
					no cittaɱ bhavissati.|| ||</p>

					<p class="ctr c">&#9632;</p>

					<p class="f4">[10] Nirodha-saññā-paricitañ ca||<br />
					no cittaɱ bhavissatī ti.|| ||</p>

					<p class="f4"><a id="pg108"><span class="f2 g"><b>[108]</b></span></a> Evaɱ hi vo sikkhitabbaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yato kho bhikkhave bhikkhuno yathā pabbajjā-parivitañ ca cittaɱ hoti.|| ||</p>

					<p class="f4">Na vuppannā pāpakā akusalā dhammā cittaɱ pariyādāya tiṭṭhanti.|| ||</p>

					<p class="f4">[1] Anicca-saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[2] Anatta-saññā-parivitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[3] Asubha-saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[4] Ādīnava-saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[5] Lokassa samañ ca||<br />
					visamañ ca||<br />
					ñatvā taɱ saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[6] Lokassa sambhavañ ca||<br />
					vibhavañ ca||<br />
					ñatvā taɱ saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[7] Lokassa samudayañ ca||<br />
					atthaŋ-gamañ ca||<br />
					ñatvā taɱ saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[8] Pahāna-saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[9] Virāga-saññā-paricitañ ca cittaɱ hoti.|| ||</p>

					<p class="ctr c">&#9632;</p>

					<p class="f4">[10] Nirodha-saññā-paricitañ ca cittaɱ hoti.|| ||</p>

					<p class="f4">Tassa dvinnaɱ phalānaɱ aññataraɱ phalaɱ pāṭikaŋkhaɱ diṭṭhe'va dhamme aññā,||<br />
					sati vā upādisese Anāgāmitā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>