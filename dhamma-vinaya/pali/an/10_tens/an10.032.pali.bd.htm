<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 32. Upali asks the Buddha about the qualifications needed for a bhikkhu to be a member of a council concerned with expulsion of a bhikkhu." />
<title>AN 10 32: Ubbāhikā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					IV. Upāli Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p32">Sutta 32</a></h4>

					<h1>Ubbāhikā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg70"><span class="f2 g"><b>[70]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.032.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.033.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Upāli yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Upāli Bhagavantaṃ etad avoca:|| ||</p>

					<p class="f4">"Kati hi nu kho bhante dhammehi samannāgato bhikkhu ubbāhikāya sammantitabbo" ti?|| ||</p>

					<p class="f4">"Dasahi kho Upāli dhammehi samannāgato bhikkhu ubbāhikāya sammannītabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamehi dasahi?|| ||</p>

					<p class="f4">2. Idh'Upāli bhikkhu sīlavā hoti,||<br />
					Pātimokkha-saṃvara-saṃvuto viharati,||<br />
					ācāra-gocara-sampananno,||<br />
					anumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sannī-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthaṃ sa-vyañjanā,||<br />
					kevala-paripuṇṇaṃ parisuddhaṃ Brahma-cariyaṃ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Ubhayāni kho pan'assa Pātimokkhāni vitthārena svāgatāni honti su-vibhattāni su-p-pavattīni su-vinicchitāni suttaso anuvyañjanaso.|| ||</p>

					<p class="ctr c">&#9632;</p>

					<p class="f4">Vinaye kho pana ṭhito hoti asaṃhīro.|| ||</p>

					<p class="ctr c">&#9632;</p>

					<p class="f4">Paṭibalo hoti ubho attapaccatthike saññāpetuṃ paññāpetuṃ nijjhāpetuṃ pekkhetuṃ pasādetuṃ.|| ||</p>

					<p class="ctr c">&#9632;</p>

					<p class="f4">Adhikaraṇa-samuppāda- <a id="pg72"><span class="f2 g"><b>[72]</b></span></a> vūpasama-kusalo hoti,||<br />
					adhikaraṇaṃ jānāti,|| ||</p>

					<p class="ctr c">&#9632;</p>

					<p class="f4">adhikaraṇa-samudayaṃ jānāti,|| ||</p>

					<p class="ctr c">&#9632;</p>

					<p class="f4">adhikaraṇa-nirodhaṃ jānāti,|| ||</p>

					<p class="ctr c">&#9632;</p>

					<p class="f4">adhikaraṇa-nirodha-gāminī-paṭipadaṃ jānāti.|| ||</p>

					<p class="f4">Imehi kho Upāli dasahi dhammehi samannāgato bhikkhu ubbāhikāya sammannītabbo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
