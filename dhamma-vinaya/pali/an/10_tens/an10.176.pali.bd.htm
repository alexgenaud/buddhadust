<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 176.Gotama presents Cunda with a contrast between the purification practices he previously followed and those of the Aristocrats and Cunda is converted." />
<title>AN 10 176: Cunda Kammara-Putta Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p176">Sutta 176</a></h4>

					<h1>Cunda Kammara-Putta Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg263"><span class="f2 g"><b>[263]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.176.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.176.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Pāvāyaṃ viharati Cundassa kammāraputtassa Ambavane.|| ||</p>

					<p class="f4">Atha kho Cundo kammāraputto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Cundaṃ kammāraputtaṃ Bhagavā etad avoca:|| ||</p>

					<p class="f4">2. "Kassa no tvaṃ Cunda soceyyāni rocesī" ti?|| ||</p>

					<p class="f4">"Brāhmaṇā bhante pacchābhūmakā kamaṇḍalukā sevālamālikā aggi-paricārakā udakorohakā soceyyāni paññāpenti||<br />
					tes'āhaṃ soceyyāni rocemī" ti.|| ||</p>

					<p class="f4">"Yathā kathaṃ pana Cunda,||<br />
					brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññā-pentī" ti?|| ||</p>

					<p class="f4">"Idha bhante brāhmaṇā pacchābhūmakā kamaṇḍalukā sevālamālakā aggiparicārikā udakorohakā,||<br />
					te sāvake evaṃ samādapenti:|| ||</p>

					<p class="f4">'Ehi tvaṃ ambho purisa,||<br />
					kālass'eva vṭṭhahanto'va sayanamhā paṭhaviṃ āmaseyyāsi;||<br />
					no ce paṭhaviṃ āmaseyyāsi,||<br />
					allāni gomayāni āmaseyyāsi;||<br />
					no ce allāni gomayāni āmaseyyāsi,||<br />
					haritāni tiṇāni āmaseyyāsi;||<br />
					no ce haritāni tiṇāni āmaseyyāsi,||<br />
					aggiṃ paricareyyāsi;||<br />
					no ce aggiṃ paricareyyāsi,||<br />
					pañjaliko ādiccaṃ namasseyyāsi;||<br />
					no ce pañjaliko ādiccaṃ namasseyyāsi,<br />
					sāyatatiyakaṃ udakaṃ oroheyyāsī' ti.|| ||</p>

					<p class="f4">Evaṃ kho bhante brāhmaṇā Pacchābhūmakā kamaṇḍalukā sevālamālikā aggi-paricārakā udakorohakā soceyyāni paññāpenti,||<br />
					tes'āhaṃ soceyyāni rocemī" ti.|| ||</p>

					<p class="ctr c">&#9632;</p>

					<p class="f4">"Aññathā kho Cunda brāhmaṇā pacchābhūmakā kamaṇḍalukā sevālamālikā aggi-paricārakā udakorohakā soceyyāni paññāpenti,||<br />
					aññathā ca <a id="pg264"><span class="f2 g"><b>[264]</b></span></a> pana ariyassa vinaye soceyyaṃ hotī" ti.|| ||</p>

					<p class="f4">"Yathā kathaṃ pana bhante ariyassa vinaye soceyyaṃ hoti?|| ||</p>

					<p class="f4">Sādhu me bhante Bhagavā tathā dhammaṃ desetu,||<br />
					yathā ariyassa vinaye soceyyaṃ hotī" ti.|| ||</p>

					<p class="f4">"Tena hi Cunda suṇāhi,||<br />
					sādhukaṃ mana-sikarohi,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho Cundo kammāraputto Bhagavato paccassosī.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "Tividhaṃ kho Cunda kāyena asoceyyaṃ hoti,||<br />
					catubbidhaṃ vācāya asoceyyaṃ hoti,||<br />
					tividhaṃ manasā asoceyyaṃ hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca Cunda tividhaṃ kāyena asoceyyaṃ hoti?|| ||</p>

					<p class="f4">4. Idha Cunda ekacco pāṇ-ā-tipātī hoti||<br />
					luddo lohitapāṇī hatapahaṭe niviṭṭho adayā-panno sabba-pāṇa-bhūtesu.|| ||</p>

					<p class="ctr c">&#9632;</p>

					<p class="f4">Adinn'ādāyī hoti yaṃ taṃ parassa para-citt'ūpakaraṇaṃ gāmagataṃ vā||<br />
					arañña-gataṃ va,||<br />
					taṃ adinnaṃ theyya-saṅkhātaṃ ādātā hoti,|| ||</p>

					<p class="ctr c">&#9632;</p>

					<p class="f4">Kāmesu micchā-cārī hoti,||<br />
					yā tā māturakkhitā piturakkhitā bhāturakkhitā bhagiṇirakkhitā ñātirakkhitā dhammarakkhitā sassāmikā saparidaṇḍā antamaso mālāgulaparikkhittā pi,||<br />
					tathā-rūpāsu cārittaṃ āpajjitā hoti.|| ||</p>

					<p class="f4">Evaṃ kho Cunda tividhaṃ kāyena asoceyyaṃ hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca Cunda catubbidhaṃ vācāya asoceyyaṃ hoti?|| ||</p>

					<p class="f4">5. Idha Cunda ekacco musā-vādī hoti,||<br />
					sabhāgato vā parisagato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho|| ||</p>

					<p class="f4">'Eh'ambho purisa yaṃ jānāsi,||<br />
					taṃ vadehī' ti.|| ||</p>

					<p class="f4">So ajānaṃ vā 'Āhaṃ jānāmī' ti,||<br />
					jānaṃ vā āha 'Na jānāmī' ti,||<br />
					apassaṃ vā āha 'Passāmī' ti,||<br />
					passaṃ vā āha 'Na passāmī' ti.|| ||</p>

					<p class="f4">Iti <a id="pg265"><span class="f2 g"><b>[265]</b></span></a> attahetu vā parahetu vā āmisa-kiñcikkha-hetu vā sampajānamusā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunā-vāco hoti,||<br />
					ito sutvā amutra akkhātā imesaṃ bhedāya,||<br />
					amutra vā sutvā imesaṃ akkhātā amūsaṃ bhedāya.|| ||</p>

					<p class="f4">Iti samaggānaṃ vā bhettā bhinnānaṃ vā anuppadātā vaggārāmo vaggarato vagganandī vaggakaraṇiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusa-vāco hoti,||<br />
					yā sā vācā aṇḍakā kakkasā parakaṭukā parābhisajjanī kodha-sāmantā asamādhi-saṃvaṭṭanikā,||<br />
					tathā-rūpiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Samphappalāpī hoti,||<br />
					akāla-vādī abhūta-vādī anattha-vādī adhamma-vādī avinaya-vādī anidhāna-vatiṃ vācaṃ bhāsitā hoti||<br />
					akālena anapadesaṃ aparayantavatiṃ anattha-saṃhitaṃ.|| ||</p>

					<p class="f4">Evaṃ kho Cunda catubbidhaṃ vācāya asoceyyaṃ hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca Cunda tividhaṃ manasā asoceyyaṃ hoti?|| ||</p>

					<p class="f4">5. Idha Cunda ekacco abhijjhālū hoti,||<br />
					yaṃ taṃ parassa para-citt'ūpakaraṇa taṃ abhijjhitā hoti|| ||</p>

					<p class="f4">'Aho vata yaṃ parassa,||<br />
					taṃ mama assā' ti.|| ||</p>

					<p class="ctr c">&#9632;</p>

					<p class="f4">Vyāpanna-citto hoti,||<br />
					padu-ṭ-ṭhamana-saṅkappo.|| ||</p>

					<p class="f4">'Ime sattā haññantu vā bajjhantu vā ucchijjantu vā vinassantu vā mā vā ahesuṃ iti vā' ti.|| ||</p>

					<p class="ctr c">&#9632;</p>

					<p class="f4">Micchā-diṭṭhiko hoti,||<br />
					viparīta-dassano:|| ||</p>

					<p class="f4">'N'atthi dinnaṃ,||<br />
					n'atthi yiṭṭhaṃ,||<br />
					n'atthi hutaṃ,||<br />
					n'atthi sukaṭa-dukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro-loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā samm'aggatā sammā-paṭipannā,||<br />
					ye imañ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Evaṃ kho Cunda tividhaṃ manasā asoceyyaṃ hotī.|| ||</p>

					<p class="f4"> <a id="pg266"><span class="f2 g"><b>[266]</b></span></a> 6. Ime kho Cunda dasa akusala-kamma-pathā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imehi kho Cunda dasahi akusalehi kamma-pathehi samannāgato kālass'eva vuṭṭhahanto va||<br />
					sayanambhā paṭhaviñ ce pi āmasati,||<br />
					asuci yeva hoti.|| ||</p>

					<p class="f4">No ce pi paṭhaviṃ āmasati,||<br />
					asuci yeva hoti.|| ||</p>

					<p class="f4">Allāni ce pi gomayāni āmasati,||<br />
					asuci yeva hoti.|| ||</p>

					<p class="f4">No ce pi allāni gomayāni āmasati,||<br />
					asuci yeva hoti.|| ||</p>

					<p class="f4">Haritāni ce pi tiṇāni āmasati,||<br />
					asuci yeva hoti.|| ||</p>

					<p class="f4">No ce pi no ce pi haritāni tiṇāni,||<br />
					āmasati asuci yeva hoti.|| ||</p>

					<p class="f4">Aggiñ ce pi paricarati,||<br />
					asuci yeva hoti.|| ||</p>

					<p class="f4">No ce pi aggiṃ paricarati,||<br />
					asuci yeva hoti.|| ||</p>

					<p class="f4">Pañjaliko ce pi ādiccaṃ namassati,||<br />
					asuci yeva hoti.|| ||</p>

					<p class="f4">No ce pi pañjaliko ādiccaṃ namassati,||<br />
					asuci yeva hoti.|| ||</p>

					<p class="f4">Sāyatatiyakañ ce pi udakaṃ orohati,||<br />
					asuci yeva hoti.|| ||</p>

					<p class="f4">No ce pi sāyatatiyakaṃ udakaṃ orohati,||<br />
					asuci yeva hoti.|| ||</p>

					<p class="f4">Taṃ kissa hetu?|| ||</p>

					<p class="f4">Ime Cunda dasa akusala-kamma-pathā asuci yeva honti,||<br />
					asuci karaṇā ca.|| ||</p>

					<p class="ctr c">&#9632;</p>

					<p class="f4">Imesaṃ pana Cunda dasannaṃ akusalānaṃ kamma-pathānaṃ samannā-gamana-hetu Nirayo paññāyati,||<br />
					tiracchāna-yoni paññāyati,||<br />
					petti-visayo paññāyati,||<br />
					yā vā pan'aññā pi kāci duggatiyo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Tividhaṃ kho Cunda kāyena soceyyaṃ hoti,||<br />
					catubbidhaṃ vācāya soceyyaṃ hoti,||<br />
					tividhaṃ manasā soceyyaṃ hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathaṃ Cunda tividhaṃ kāyena soceyyaṃ hoti?|| ||</p>

					<p class="f4">8. Idha Cunda ekacco pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="ctr c">&#9632;</p>

					<p class="f4">Adinn'ādānaṃ pahāya adinn'ādānā paṭivirato hoti,||<br />
					yaṃ taṃ parassa paravittūpakaraṇaṃ gāmagataṃ vā arañña-gataṃ vā,||<br />
					na taṃ adinnaṃ theyya-saṅkhātaṃ ādātā hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cāraṃ pahāya kāmesu micchā-cārā paṭivirato hoti.|| ||</p>

					<p class="f4">Yā tā māturakkhitā piturakkhitā bhāturakkhitā bhaginirakkhitā ñātirakkhitā dhammarakkhitā sassāmikā saparidaṇḍā <a id="pg267"><span class="f2 g"><b>[267]</b></span></a> antamaso mālāgulaparikkhittā pi,||<br />
					tathā-rūpāsu na cārittaṃ āpajjitā hoti.|| ||</p>

					<p class="f4">Evaṃ kho Cunda tividhaṃ kāyena soceyyaṃ hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca Cunda catubbidhaṃ vācāya soceyyaṃ hoti?|| ||</p>

					<p class="f4">9. Idha Cunda ekacco musā-vādaṃ pahāya musā-vādā paṭivirato hoti,||<br />
					sabhāgato vā||<br />
					parisagato vā||<br />
					ñātimajjhagato vā||<br />
					pūgamajjhagato vā||<br />
					rājakulamajjhagato vā||<br />
					abhinīto sakkhipuṭṭho:|| ||</p>

					<p class="f4">'Ehambho purisa yaṃ jānāsi,||<br />
					taṃ vadehī' ti.|| ||</p>

					<p class="f4">So ajānaṃ vā 'Āhaṃ na jānāmī' ti,||<br />
					jānaṃ vā 'Āhaṃ jānāmī' ti,||<br />
					apassaṃ vā 'Āhaṃ na passāmī' ti,||<br />
					passaṃ vā 'Āhaṃ passāmī' ti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā na sampajānamusā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunā vācaṃ pahāya pisunāya vācāya paṭivirato hoti.|| ||</p>

					<p class="f4">Na ito sutvā amutra akkhātā imesaṃ bhedāya.|| ||</p>

					<p class="f4">Amutra vā sutvā na imesaṃ akkhātā amūsaṃ bhedāya.|| ||</p>

					<p class="f4">Iti bhinnānaṃ vā sandhātā sahitānaṃ vā anuppadātā samagg'ārāmo samaggarato samagganandī samaggakaraṇaṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusaṃ vācaṃ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṅgamā porī bahu-jana-kantā bahu-jana-manāpā,||<br />
					tathā-rūpiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaṃ pahāya sampha-p-palāpā paṭivirato hoti,||<br />
					kālavādī bhūta-vādī atthavādī Dhamma-vādī vinayavādī nidhāna-vatiṃ vācaṃ bhāsitā hoti kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">Evaṃ kho Cunda catubbidhaṃ vācāya soceyyaṃ hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca Cunda tividhaṃ manasā soceyyaṃ hoti?|| ||</p>

					<p class="f4">10. Idha Cunda ekacco anabhijjhālū hoti,||<br />
					yaṃ taṃ parassa paravittūpakaraṇaṃ,||<br />
					taṃ anābhijjhitā hoti:|| ||</p>

					<p class="f4">'Aho vata yaṃ parassa taṃ mama assā' ti.|| ||</p>

					<p class="ctr c">&#9632;</p>

					<p class="f4">Avyāpanna-citto hoti appa-duṭṭhamana-saṅkappo:|| ||</p>

					<p class="f4">'Ime sattā averā avyāpajjā anīghā sukhī attāṇaṃ pariharantu' ti.|| ||</p>

					<p class="ctr c">&#9632;</p>

					<p class="f4">Sammā-diṭṭhiko <a id="pg268"><span class="f2 g"><b>[268]</b></span></a> hoti aviparīta-dassano:|| ||</p>

					<p class="f4">'Atthi dinnaṃ,||<br />
					atthi yiṭṭhaṃ,||<br />
					atthi hutaṃ,||<br />
					atthi sukaṭa-dukkaṭānaṃ kammānaṃ phalaṃ vipāko,||<br />
					atthi ayaṃ lokā atthi paro loko,||<br />
					atthi mātā,||<br />
					atthi pitā,||<br />
					atthi satto opapātikā,||<br />
					atthi loke samaṇa-brāhmaṇā samm'aggatā sammā-paṭipannā,||<br />
					ye imaṃ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Evaṃ kho Cunda tividhaṃ manasā soceyyaṃ hoti.|| ||</p>

					<p class="f4">11. Ime kho Cunda dasa kusalakamma-pathā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imehi kho Cunda dasahi kusalehi dhammapathehi samannāgato kālass'eva vṭṭhahanto'va sayanambhā paṭhaviṃ ce pi āmasati,||<br />
					suci yeva hoti.|| ||</p>

					<p class="f4">No ce pi paṭhaviṃ āmasati,||<br />
					suci yeva hoti.|| ||</p>

					<p class="f4">Allāni ce pi gomayāni āmasati,||<br />
					suci yeva hoti.|| ||</p>

					<p class="f4">No ce pi allāni gomayāni āmasati,||<br />
					suci yeva hoti.|| ||</p>

					<p class="f4">Haritāni ce pi tiṇāni āmasati,||<br />
					suci yeva hoti.|| ||</p>

					<p class="f4">No ce pi haritāni tiṇāni āmasati,||<br />
					suci yeva hoti.|| ||</p>

					<p class="f4">Aggiñ ce pi paricarati,||<br />
					suci yeva hoti.|| ||</p>

					<p class="f4">No ce pi aggiṃ paricarati,||<br />
					suci yeva hoti.|| ||</p>

					<p class="f4">Pañjaliko ce pi ādiccaṃ namassati,||<br />
					suci yeva hoti.|| ||</p>

					<p class="f4">No ce pi pañjaliko ādiccaṃ namassati,||<br />
					suci yeva hoti.|| ||</p>

					<p class="f4">Sāyatatiyakañ ce pi udakaṃ orohati,||<br />
					suci yeva hoti.|| ||</p>

					<p class="f4">No ce pi sāyatatiyakaṃ udakaṃ orohati,||<br />
					suci yeva hoti.|| ||</p>

					<p class="f4">Taṃ kissa hetu?|| ||</p>

					<p class="f4">Ime Cunda dasa kusalakamma-pathā suci yeva honti,||<br />
					sucikaraṇā ca.|| ||</p>

					<p class="ctr c">&#9632;</p>

					<p class="f4">Imesañ ca pana Cunda dasannaṃ kusalānaṃ kamma-pathānaṃ samannā-gamana-hetu devā paññāyanti,||<br />
					manussā paññāyanti,||<br />
					yā vā pan'aññā pi kāci sugatiyo" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Evaṃ vutte Cundo kammāraputto Bhagavantaṃ etad avoca:|| ||</p>

					<p class="f4">"Abhikkantaṃ bhante!</p>

					<p class="f4">Abhikkantaṃ bhante!</p>

					<p class="f4">Seyyathā pi bhante,||<br />
					nikkujjitaṃ vā ukkujjeyya paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya 'cakkhu-manto rūpāni dakkhin' ti.|| ||</p>

					<p class="f4">Evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaṃ bhavantaṃ Gotamaṃ saraṇaṃ gacchāmi Dhammañ ca bhikkhu Saṅghañca.|| ||</p>

					<p class="f4">Upāsakaṃ maṃ bhante Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>