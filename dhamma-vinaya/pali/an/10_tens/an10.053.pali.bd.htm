<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 53. The Buddha spirs on the bhikkhus warning them not only to guard against backsliding but also against accepting the status quo, admonishing the bhikkhus to examine themselves for faults and then to make a strong effort to get rid of any faults found; this as a key to the comprehension of their hearts." />
<title>AN 10 53: Ṭhiti Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VI. Sa-Citta Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p53">Sutta 53</a></h4>

					<h1>Ṭhiti Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg96"><span class="f2 g"><b>[96]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.053.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.053.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Ṭhitim p'āhaɱ bhikkhave na vaṇṇayāmi kusalesu dhammesu pageva parihāniɱ.|| ||</p>

					<p class="f4">Vuḍḍhiɱ ca kho ahaɱ bhikkhave vaṇṇayāmi kusalesu dhammesu,||<br />
					no ṭhitiɱ||<br />
					no hāniɱ.|| ||</p>

					<p class="ctr c">&#9632;</p>

					<p class="f4">3. Kathañ ca bhikkhave hāni hoti kusalesu dhammesu,||<br />
					no ṭhiti||<br />
					no vuddhi?|| ||</p>

					<p class="f4">Idha, bhikkhave, bhikkhu yattako hoti||<br />
					saddhāya||<br />
					sīlena||<br />
					sutena||<br />
					cāgena||<br />
					paññāya||<br />
					paṭibhānena.|| ||</p>

					<p class="f4">Tassa te dhammā n'eva tiṭṭhanti,||<br />
					no vaḍḍhanti.|| ||</p>

					<p class="f4">Hānime taɱ bhikkhave vadāmi kusalesu dhammesu||<br />
					no ṭhiti,||<br />
					no vuddhi.|| ||</p>

					<p class="ctr c">&#9632;</p>

					<p class="f4">4. Kathañ ca bhikkhave ṭhiti hoti kusalesu dhammesu,||<br />
					no hāni||<br />
					no vuddhi?|| ||</p>

					<p class="f4">Idha, bhikkhave, bhikkhu yattako hoti||<br />
					saddhāya||<br />
					sīlena||<br />
					sutena||<br />
					cāgena||<br />
					paññāya||<br />
					paṭibhānena.|| ||</p>

					<p class="f4">Tassa te dhammā n'eva hāyanti,||<br />
					no vaḍḍhanti.|| ||</p>

					<p class="f4">Ṭhitim etaɱ bhikkhave vadāmi kusalesu dhammesu||<br />
					no hāniɱ||<br />
					no vuḍḍhiɱ.|| ||</p>

					<p class="f4">Evaɱ kho bhikkhave ṭhiti hoti kusalesu dhammesu||<br />
					no vuddhi||<br />
					no hāni.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave vuddhi hoti kusalesu dhammesu,||<br />
					no ṭhiti,||<br />
					no hāni?|| ||</p>

					<p class="f4">Idha bhikkhave bhikkhu yattako hoti||<br />
					saddhāya||<br />
					sīlena||<br />
					sutena||<br />
					cāgena||<br />
					paññāya||<br />
					paṭibhānena.|| ||</p>

					<p class="f4">Tassa te dhammā n'eva tiṭṭhanti no hāyanti.|| ||</p>

					<p class="f4">Vuddhim etaɱ bhikkhave vadāmi kusalesu
					Dhammesu||<br />
					no ṭhitiɱ||<br />
					no hāniɱ.|| ||</p>

					<p class="f4">Evaɱ kho bhikkhave vuddhi hoti kusalesu dhammesu||<br />
					no ṭhiti,||<br />
					no hāni.|| ||</p>

					<p class="f4">No ce kho bhikkhave bhikkhu para-citta-pariyāya kusalo hoti,||<br />
					atha 'sa-citta-pariyāya kusalo bhavissā mī'ti evaɱ hi vo bhikkhave sikkhitabbaɱ.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu sa-citta-pariyāya kusalo hoti?|| ||</p>

					<p class="f4">Seyyathā pi bhikkhave itthī vā puriso vā daharo yuvā maṇḍanaka-jātiko ādāse vā parisuddhe pariyodāte acche vā udapatte sakaɱ mukha-nimittaɱ pacc-a-vekkhamāno sace tattha passati rajaɱ vā aŋgaṇaɱ vā,||<br />
					tass'eva rajassa vā aŋgaṇassa vā,||<br />
					pahānāya vāyamati.|| ||</p>

					<p class="f4">No ce tattha passati rajaɱ vā aŋgaṇaɱ vā ten'evatta-mano hoti paripuṇṇa-saŋkappo||<br />
					'lābhā vata me paripuṇṇaɱ vata me' ti.|| ||</p>

					<p class="f4">Evam eva kho bhikkhave bhikkhuno pacc-a-vekkhaṇā bahū-kārā hoti kusalesu dhammesu.|| ||</p>

					<p class="f4">'Abhijjhālū nu kho bahulaɱ viharāmi,||<br />
					anabhijjhālū nu kho bahulaɱ viharāmi,||<br />
					vyāpanna-citto nu kho bahulaɱ viharāmi,||<br />
					avyāpanna-citto nu kho bahulaɱ viharāmi,||<br />
					thīna-middha-pariyuṭṭhito nu kho bahulaɱ viharāmi,||<br />
					vigatathīna-middho nu kho bahulaɱ viharāmi,||<br />
					uddhatonu kho bahulaɱ viharāmi,||<br />
					anuddhato nu kho bahulaɱ viharāmi,||<br />
					vici-kiccho nu kho bahulaɱ viharāmi,||<br />
					tiṇṇa-vici-kiccho nu kho bahulaɱ viharāmi,||<br />
					kodhano nu kho bahulaɱ viharāmi.|| ||</p>

					<p class="f4">Akkodhano nu kho bahulaɱ viharāmi,||<br />
					saŋkiliṭṭha-citto nu kho bahulaɱ viharāmi,||<br />
					asaŋkiliṭṭha-citto nu kho bahulaɱ viharāmi,||<br />
					sāraddha-kāyo nu kho bahulaɱ viharāmi,||<br />
					asāraddha-kāyo nu kho bahulaɱ viharāmi,||<br />
					kusīto nu kho bahulaɱ viharāmi,||<br />
					āraddha-viriyo nu kho bahulaɱ viharāmi,||<br />
					asamāhito nu kho bahulaɱ viharāmi,||<br />
					samāhito nu kho bahulaɱ viharāmī' ti.|| ||</p>

					<p class="f4">Sace bhikkhave bhikkhu pacc-a-vekkhamāno evaɱ jānāti:|| ||</p>

					<p class="f4">'Abhijjhālū bahulaɱ viharāmi,||<br />
					vyāpanna-citto bahulaɱ viharāmi,||<br />
					thīna-middha-pariyuṭṭhito bahulaɱ viharāmi,||<br />
					uddhato bahulaɱ viharāmi,||<br />
					vici-kiccho bahulaɱ viharāmi,||<br />
					kodhano bahulaɱ viharāmi,||<br />
					saɱkiliṭṭha-citto bahulaɱ viharāmi,||<br />
					sāraddha-kāyo bahulaɱ viharāmi,||<br />
					kusīto bahulaɱ viharāmi,||<br />
					asamāhito bahulaɱ viharāmī' ti.|| ||</p>

					<p class="f4">Tena bhikkhave bhikkhunā tesaɱ yeva pāpakānaɱ akusalānaɱ dhammānaɱ pahānāya adhimatto chando ca vāyāmo ca ussāho ca ussoḷhhī ca appaṭīvānī ca sati ca sampajaññca karaṇīyaɱ.|| ||</p>

					<p class="f4">Seyyathā pi, bhikkhave, āditta-celo vā āditta-sīso vā tass'eva celassa vā sīsassa vā nibbāpanāya adhimattaɱ chandañ ca vāyāmañ ca ussāhañ ca ussoḷhiñ ca appaṭivāniñ ca satiñ ca sampajaññ ca kareyya.|| ||</p>

					<p class="f4">Evam eva kho tena bhikkhunā tesaɱ yeva pāpakānaɱ akusalānaɱ dhammānaɱ pahānāya adhimatto chando ca vāyāmo ca ussāho ca ussoḷhhi ca appaṭivānī ca sati ca sampajaññca karaṇīyaɱ.|| ||</p>

					<p class="f4">Sace pana bhikkhave bhikkhu pacc-a-vekkhamāno evaɱ jānāti:|| ||</p>

					<p class="f4">'Anabhijjhālū bahulaɱ viharāmi,||<br />
					avyāpanna-citto bahulaɱ viharāmi,||<br />
					vigatathīna-middho bahulaɱ viharāmi,||<br />
					anuddhato bahulaɱ viharāmi,||<br />
					tiṇṇa-vici-kiccho bahulaɱ viharāmi,||<br />
					akkodhano bahulaɱ viharāmi,||<br />
					asaŋkiliṭṭha-citto bahulaɱ viharāmi,||<br />
					asāraddha-kāyo bahulaɱ viharāmi,||<br />
					āraddha-viriyo bahulaɱ viharāmi,||<br />
					samāhito bahulaɱ viharāmī' ti.|| ||</p>

					<p class="f4">Tena bhikkhave bhikkhunā tesuyeva kusalesu dhammesu patiṭṭhāya uttariɱ āsavānaɱ khayāya yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
