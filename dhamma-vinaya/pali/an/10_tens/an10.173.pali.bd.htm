<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 173. The Buddha states that both what is and what is not good form and the goal should be understood and then explains this brief teaching in detail." />
<title>AN 10 173: Tatiya Adhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p173">Sutta 173</a></h4>

					<h1>Tatiya Adhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.173.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Adhammo ca bhikkhave veditabbo,||<br />
					dhammo ca,||<br />
					anattho ca veditabbo attho ca,||<br />
					adhammañ ca viditvā Dhammañ ca,||<br />
					anatthañ ca viditvā atthañ ca,||<br />
					yathā dhammo||<br />
					yathā attho||<br />
					tathā paṭipajjitabban" ti.|| ||</p>

					<p class="f4">3. Katamo ca bhikkhave adhammo,||<br />
					katamo ca dhammo,||<br />
					katamo ca anattho,||<br />
					katamo ca attho?|| ||</p>

					<p class="ctr c">&#9632;</p>

					<p class="f4">8. Pāṇātipāto bhikkhave adhammo,<br />
					pāṇ-ā-tipātā veramaṇī Dhammo,||<br />
					ye ca pāṇ-ā-tipāta-paccayā aneke pāpakā akusalā Dhammā sambhavanti,<br />
					ayaṃ anattho,||<br />
					pāṇ-ā-tipātā veramaṇīpaccayā ca aneke kusalā Dhammā bhāvanā-pāripūriṃ gacchanti,<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Adinn'ādānaṃ bhikkhave adhammo,||<br />
					adinn'ādānā veramaṇī Dhammo,||<br />
					ye ca adinn'ādāna-paccayā <a id="pg258"><span class="f2 g"><b>[258]</b></span></a> aneke pāpakā akusalā Dhammā sambhavanti,<br />
					ayaṃ anattho,||<br />
					adinn'ādānā veramaṇīpaccayā ca aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Kāmesu micchā-cāro bhikkhave adhammo,||<br />
					kāmesu micchā-cārā veramaṇī Dhammo,||<br />
					ye ca kāmesu micchā-cārapaccayā ca aneke akusalā Dhammā sambhavanti,<br />
					ayaṃ anattho,||<br />
					kāmesu micchā-cārā veramaṇīpaccayā ca aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Musā-vādo bhikkhave adhammo,||<br />
					musā-vādā veramaṇī Dhammo,||<br />
					ye ca musā-vāda-paccayā aneke pāpakā akusalā Dhammā sambhavanti,<br />
					ayaṃ anattho,||<br />
					musā-vādā veramaṇīpaccayā ca aneke kusalā Dhammā bhāvanā-pāripūriṃ gacchanti, ayaṃ attho.|| ||</p>

					<p class="ctr c">&#9632;</p>

					<p class="f4">Pisunā-vācā bhikkhave adhammo,||<br />
					pisunāya vācāya veramaṇī Dhammo,||<br />
					ye ca pisunā-vācā-paccayā aneke pāpakā akusalā Dhammā sambhavanti,<br />
					ayaṃ anattho,||<br />
					pisunāya vācāya veramaṇīpaccayā ca aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Pharusā-vācā bhikkhave adhammo,||<br />
					pharusāya vācāya veramaṇī Dhammo,||<br />
					ye ca pharusā-vācā-paccayā aneke pāpākā akusalā Dhammā sambhavanti,<br />
					ayaṃ anattho,||<br />
					pharusāya vācāya veramaṇīpaccayā ca aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Samphappalāpo bhikkhave adhammo,||<br />
					sampha-p-palāpā veramaṇī Dhammo,||<br />
					ye ca sampha-p-palāpapaccayā aneke pāpakā akusalā Dhammā sambhavanti,<br />
					ayaṃ anattho,||<br />
					sampha-p-palāpā veramaṇīpaccayā ca aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Abhijjhā bhikkhave adhammo,||<br />
					anabhijjhā Dhammo,||<br />
					ye ca abhijjhāpaccayā aneke pāpakā akusalā Dhammā sambhavanti,<br />
					ayaṃ anattho,||<br />
					anabhijjhāpaccayā aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Vyāpādo bhikkhave adhammo,||<br />
					avyāpādo Dhammo,||<br />
					ye ca vyāpāda-paccayā aneke pāpakā akusalā Dhammā sambhavanti,<br />
					ayaṃ anattho,||<br />
					avyāpāda-paccayā ca aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">Micchā-diṭṭhi bhikkhave adhammo,||<br />
					sammā-diṭṭhi Dhammo,||<br />
					ye ca micchā-diṭṭhi-paccayā aneke pāpakā akusalā Dhammā sambhavanti,<br />
					ayaṃ anattho,||<br />
					sammā-diṭṭhi-paccayā ca aneke kusalā Dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Adhammo ca bhikkhave veditabbo,||<br />
					dhammo ca,||<br />
					anattho ca veditabbo attho ca,||<br />
					adhammañ ca viditvā Dhammañ ca,||<br />
					anatthañ ca viditvā atthañ ca,||<br />
					yathā dhammo||<br />
					yathā attho||<br />
					tathā paṭipajjitabban' ti.|| ||</p>

					<p class="f4">Iti yaṃ taṃ vuttaṃ||<br />
					idam etaṃ paṭcca vuttan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>