<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 24. Cunda spins a twist on a list of things which upon seeing them need to be abandoned such that he is able to rightfully say he knows Dhamma and has developed bodily control, virtue, heart and wisdom." />
<title>AN 10 24: Mahā Cunda Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					III. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p24">Sutta 24</a></h4>

					<h1>Mahā Cunda Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg41"><span class="f2 g"><b>[41]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.024.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.024.than.ati.htm#p1">than</a>][<a href="../../../../dhamma-vinaya/wp/an/10_tens/an10.024.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Cundo Cetīsu viharati Sahajātiyaṃ.|| ||</p>

					<p class="f4">Tatra kho āyasmā Mahā Cundo bhikkhu āmantesi|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te <a id="pg42"><span class="f2 g"><b>[42]</b></span></a> bhikkhu āyasmato Mahā Cundassa paccassosuṃ.|| ||</p>

					<p class="f4">Āyasmā Mahā Cundo etad avoca.|| ||</p>

					<p class="f4">2. "Ñāṇavādaṃ āvuso bhikkhu vadamāno||<br />
					'Jānām'imaṃ dhammaṃ passām'imaṃ dhamman' ti.|| ||</p>

					<p class="f4">Tañ ce āvuso bhikkhuṃ lobho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā h'imaṃ āyasmantaṃ lobho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā h'imaṃ āyasmantaṃ doso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā h'imaṃ āyasmantaṃ moho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā h'imaṃ āyasmantaṃ kodho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā h'imaṃ āyasmantaṃ upanāho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā h'imaṃ āyasmantaṃ makkho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato palāso na hoti.|| ||</p>

					<p class="f4">Tathā h'imaṃ āyasmantaṃ palāso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā h'imaṃ āyasmantaṃ macchariyaṃ abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā h'imaṃ āyasmantaṃ pāpikā issā abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā h'imaṃ āyasmantaṃ pāpikā icchā abhibhuyya tiṭṭhati|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Bhāvanāvādaṃ āvuso bhikkhu vadamāno 'bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuṃ lobho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi maṃ āyasmantaṃ lobho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maṃ āyasmantaṃ doso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maṃ āyasmantaṃ moho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maṃ āyasmantaṃ kodho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maṃ āyasmantaṃ upanāho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maṃ āyasmantaṃ makkho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato palāso na hoti.|| ||</p>

					<p class="f4">Tathā hi maṃ āyasmantaṃ palāso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā hi maṃ āyasmantaṃ macchariyaṃ abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maṃ āyasmantaṃ pāpikā issā abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maṃ āyasmantaṃ pāpikā icchā abhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Ñāṇavādañ ca āvuso bhikkhu vadamāno bhāvanāvādañ ca||<br />
					'jānām'imaṃ dhammaṃ passām'imaṃ dhammaṃ,||<br />
					bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuṃ lobho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi maṃ āyasmantaṃ lobho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maṃ āyasmantaṃ doso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maṃ āyasmantaṃ moho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maṃ āyasmantaṃ kodho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maṃ āyasmantaṃ upanāho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maṃ āyasmantaṃ makkho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato palāso na hoti.|| ||</p>

					<p class="f4">Tathā hi maṃ āyasmantaṃ palāso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā hi maṃ āyasmantaṃ macchariyaṃ abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maṃ āyasmantaṃ pāpikā issā abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā <a id="pg43"><span class="f2 g"><b>[43]</b></span></a> abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maṃ āyasmantaṃ pāpikā icchā abhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Seyyathā pi āvuso puriso daḷiddo'va samāno aḍḍavādaṃ vadeyya,||<br />
					adhano'va samāno dhanavādaṃ vadeyya,||<br />
					abhogavā'va samāno bhogavādaṃ vadeyya.|| ||</p>

					<p class="f4">So kismiñci-d-eva dhanakaraṇīye samuppanno na sakakuṇeyya upanihattuṃ dhanaṃ vā dhaññaṃ vā rajataṃ vā jāta-rūpaṃ vā.|| ||</p>

					<p class="f4">Tam enaṃ evaṃ jāneyya:|| ||</p>

					<p class="f4">'Daḷiddo'va ayam āyasmā samāno aḍḍavādaṃ vadeti,||<br />
					adhano'va ayam āyasmā samāno dhanavādaṃ vadeti,||<br />
					abhogavā'va ayam āyasmā samāno bhogavādaṃ vadeti' ti.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi ayam āyasmā kismiñci-d-eva dhanakaraṇīye samuppannena na Sakkoti upanihattuṃ dhanaṃ vā dhaññaṃ vā rajataṃ vā jāta-rūpaṃ vā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Evam eva kho āvuso ñāṇa-vādañ ca bhikkhu vadamāno bhāvanāvādañ ca||<br />
					'jānām'imaṃ dhammaṃ passām'imaṃ dhammaṃ,||<br />
					bhāvitakāyo'mhi bhāvita-sīlo bhāvita citto bhāvita-pañño' ti.|| ||</p>

					<p class="f4">Tañ ce āvuso bhikkhuṃ lobho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi maṃ āyasmantaṃ lobho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maṃ āyasmantaṃ doso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maṃ āyasmantaṃ moho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maṃ āyasmantaṃ kodho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maṃ āyasmantaṃ upanāho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maṃ āyasmantaṃ makkho abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato palāso na hoti.|| ||</p>

					<p class="f4">Tathā hi maṃ āyasmantaṃ palāso abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā hi maṃ āyasmantaṃ macchariyaṃ abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maṃ āyasmantaṃ pāpikā issā abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato <a id="pg44"><span class="f2 g"><b>[44]</b></span></a> pāpikā icchā na hoti.|| ||</p>

					<p class="f4">Tathā hi maṃ āyasmantaṃ pāpikā icchā abhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Ñāṇavādaṃ āvuso bhikkhu vadamāno||<br />
					'Jānām'imaṃ dhammaṃ passām'imaṃ dhamman' ti.|| ||</p>

					<p class="f4">Tañ ce āvuso bhikkhuṃ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi'maṃ āyasmantaṃ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maṃ āyasmantaṃ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maṃ āyasmantaṃ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maṃ āyasmantaṃ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maṃ āyasmantaṃ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maṃ āyasmantaṃ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato palāso na hoti.|| ||</p>

					<p class="f4">Tathā hi maṃ āyasmantaṃ palāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā hi maṃ āyasmantaṃ macchariyaṃ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maṃ āyasmantaṃ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maṃ āyasmantaṃ pāpikā icchā nābhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Bhāvanāvādaṃ āvuso bhikkhu vadamāno 'bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuṃ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi'maṃ āyasmantaṃ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maṃ āyasmantaṃ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maṃ āyasmantaṃ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maṃ āyasmantaṃ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maṃ āyasmantaṃ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maṃ āyasmantaṃ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato palāso na hoti.|| ||</p>

					<p class="f4">Tathā hi maṃ āyasmantaṃ palāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā hi maṃ āyasmantaṃ macchariyaṃ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maṃ āyasmantaṃ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maṃ āyasmantaṃ pāpikā icchā nābhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Ñāṇavādañ ca āvuso bhikkhu vadamāno bhāvanāvādañ ca||<br />
					'jānām'imaṃ dhammaṃ passām'imaṃ dhammaṃ,||<br />
					bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuṃ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā <a id="pg45"><span class="f2 g"><b>[45]</b></span></a> hi'maṃ āyasmantaṃ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maṃ āyasmantaṃ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maṃ āyasmantaṃ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maṃ āyasmantaṃ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maṃ āyasmantaṃ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maṃ āyasmantaṃ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato palāso na hoti.|| ||</p>

					<p class="f4">Tathā hi maṃ āyasmantaṃ palāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā hi maṃ āyasmantaṃ macchariyaṃ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maṃ āyasmantaṃ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maṃ āyasmantaṃ pāpikā icchā nābhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Seyyathā pi āvuso puriso aḍḍho'va samāno aḍḍhavādaṃ vadeyya,||<br />
					dhanavā'va samāno dhanavādaṃ vadeyya,||<br />
					bhogavā'va samāno bhogavādaṃ vadeyya,||<br />
					so kismiñci-d'eva dhanakaraṇīye samuppanne sakkuṇeyya upanihattūṃ dhanaṃ vā dhaññaṃ vā rajataṃ vā jāta-rūpaṃ vā.|| ||</p>

					<p class="f4">Tam enaṃ evaṃ jāneyyuṃ:|| ||</p>

					<p class="f4">'Aḍḍho va ayam āyasmā samāno aḍḍhavādaṃ vadeti,||<br />
					dhanavā va ayam āyasmā samāno dhanavādaṃ vadeti,||<br />
					bhogavā va ayam āyasmā samāno bhogavādaṃ vadeti' ti.|| ||</p>

					<p class="f4">Taṃ kissa hetu?|| ||</p>

					<p class="f4">Tathā hi ayam āyasmā kismiñci-d-eva dhanakaraṇīye samuppanne Sakkoti upanihattuṃ dhanaṃ vā dhaññaṃ vā rajataṃ vā jāta-rūpaṃ vā.|| ||</p>

					<p class="f4">Evam eva kho āvuso ñāṇa-vādañ ca bhikkhu vadamāno||<br />
					bhāvanāvādañ ca||<br />
					'jānāmimaṃ dhammaṃ passām'imaṃ dhammaṃ,||<br />
					bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuṃ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi'maṃ āyasmantaṃ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maṃ āyasmantaṃ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maṃ āyasmantaṃ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maṃ āyasmantaṃ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maṃ āyasmantaṃ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maṃ āyasmantaṃ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ palāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato palāso na hoti.|| ||</p>

					<p class="f4">Tathā hi maṃ āyasmantaṃ palāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ macchariyaṃ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaṃ na hoti.|| ||</p>

					<p class="f4">Tathā hi maṃ āyasmantaṃ macchariyaṃ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maṃ āyasmantaṃ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuṃ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maṃ āyasmantaṃ pāpikā icchā nābhibhuyya tiṭṭhati" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>