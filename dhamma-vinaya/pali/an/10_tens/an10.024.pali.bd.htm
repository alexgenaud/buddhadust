<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 24. Cunda spins a twist on a list of things which upon seeing them need to be abandoned such that he is able to rightfully say he knows Dhamma and has developed bodily control, virtue, heart and wisdom." />
<title>AN 10 24: Mahā Cunda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					III. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p24">Sutta 24</a></h4>

					<h1>Mahā Cunda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg41"><span class="f2 g"><b>[41]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.024.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.024.than.ati.htm#p1">than</a>][<a href="../../../../dhamma-vinaya/wp/an/10_tens/an10.024.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Cundo Cetīsu viharati Sahajātiyaɱ.|| ||</p>

					<p class="f4">Tatra kho āyasmā Mahā Cundo bhikkhu āmantesi|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te <a id="pg42"><span class="f2 g"><b>[42]</b></span></a> bhikkhu āyasmato Mahā Cundassa paccassosuɱ.|| ||</p>

					<p class="f4">Āyasmā Mahā Cundo etad avoca.|| ||</p>

					<p class="f4">2. "Ñāṇavādaɱ āvuso bhikkhu vada-māno||<br />
					'Jānām'imaɱ dhammaɱ passām'imaɱ dhamman' ti.|| ||</p>

					<p class="f4">Tañ ce āvuso bhikkhuɱ lobho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā h'imaɱ āyasmantaɱ lobho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā h'imaɱ āyasmantaɱ doso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā h'imaɱ āyasmantaɱ moho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā h'imaɱ āyasmantaɱ kodho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā h'imaɱ āyasmantaɱ upanāho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā h'imaɱ āyasmantaɱ makkho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā h'imaɱ āyasmantaɱ paḷāso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā h'imaɱ āyasmantaɱ macchariyaɱ Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā h'imaɱ āyasmantaɱ pāpikā issā Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā h'imaɱ āyasmantaɱ pāpikā icchā Abhibhuyya tiṭṭhati|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Bhāvanāvādaɱ āvuso bhikkhu vada-māno 'bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuɱ lobho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi maɱ āyasmantaɱ lobho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maɱ āyasmantaɱ doso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maɱ āyasmantaɱ moho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maɱ āyasmantaɱ kodho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maɱ āyasmantaɱ upanāho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maɱ āyasmantaɱ makkho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā hi maɱ āyasmantaɱ paḷāso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā hi maɱ āyasmantaɱ macchariyaɱ Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maɱ āyasmantaɱ pāpikā issā Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maɱ āyasmantaɱ pāpikā icchā Abhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Ñāṇavādañ ca āvuso bhikkhu vada-māno bhāvanāvādañ ca||<br />
					'jānām'imaɱ dhammaɱ passām'imaɱ dhammaɱ,||<br />
					bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuɱ lobho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi maɱ āyasmantaɱ lobho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maɱ āyasmantaɱ doso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maɱ āyasmantaɱ moho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maɱ āyasmantaɱ kodho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maɱ āyasmantaɱ upanāho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maɱ āyasmantaɱ makkho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā hi maɱ āyasmantaɱ paḷāso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā hi maɱ āyasmantaɱ macchariyaɱ Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maɱ āyasmantaɱ pāpikā issā Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā <a id="pg43"><span class="f2 g"><b>[43]</b></span></a> Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maɱ āyasmantaɱ pāpikā icchā Abhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Seyyathā pi āvuso puriso daḷiddo'va samāno aḍḍavādaɱ vadeyya,||<br />
					adhano'va samāno dhanavādaɱ vadeyya,||<br />
					abhogavā'va samāno bhogavādaɱ vadeyya.|| ||</p>

					<p class="f4">So kismiñci-d-eva dhanakaraṇīye samuppanno na sakakuṇeyya upanihattuɱ dhanaɱ vā dhaññaɱ vā rajataɱ vā jāta-rūpaɱ vā.|| ||</p>

					<p class="f4">Tam enaɱ evaɱ jāneyya:|| ||</p>

					<p class="f4">'Daḷiddo'va ayam āyasmā samāno aḍḍavādaɱ vadeti,||<br />
					adhano'va ayam āyasmā samāno dhanavādaɱ vadeti,||<br />
					abhogavā'va ayam āyasmā samāno bhogavādaɱ vadeti' ti.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi ayam āyasmā kismiñci-d-eva dhanakaraṇīye samuppannena na Sakkoti upanihattuɱ dhanaɱ vā dhaññaɱ vā rajataɱ vā jāta-rūpaɱ vā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Evam eva kho āvuso ñāṇa-vādañ ca bhikkhu vada-māno bhāvanāvādañ ca||<br />
					'jānām'imaɱ dhammaɱ passām'imaɱ dhammaɱ,||<br />
					bhāvitakāyo'mhi bhāvita-sīlo bhāvita citto bhāvita-pañño' ti.|| ||</p>

					<p class="f4">Tañ ce āvuso bhikkhuɱ lobho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi maɱ āyasmantaɱ lobho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maɱ āyasmantaɱ doso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maɱ āyasmantaɱ moho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maɱ āyasmantaɱ kodho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maɱ āyasmantaɱ upanāho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maɱ āyasmantaɱ makkho Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā hi maɱ āyasmantaɱ paḷāso Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā hi maɱ āyasmantaɱ macchariyaɱ Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maɱ āyasmantaɱ pāpikā issā Abhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā Abhibhuyya tiṭṭhati,||<br />
					so evam assa veditabbo:|| ||</p>

					<p class="f4">Na ayam āyasmā tathā pajānāti,||<br />
					yathā pajānato <a id="pg44"><span class="f2 g"><b>[44]</b></span></a> pāpikā icchā na hoti.|| ||</p>

					<p class="f4">Tathā hi maɱ āyasmantaɱ pāpikā icchā Abhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Ñāṇavādaɱ āvuso bhikkhu vada-māno||<br />
					'Jānām'imaɱ dhammaɱ passām'imaɱ dhamman' ti.|| ||</p>

					<p class="f4">Tañ ce āvuso bhikkhuɱ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi'maɱ āyasmantaɱ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maɱ āyasmantaɱ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maɱ āyasmantaɱ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maɱ āyasmantaɱ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maɱ āyasmantaɱ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maɱ āyasmantaɱ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā hi maɱ āyasmantaɱ paḷāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā hi maɱ āyasmantaɱ macchariyaɱ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maɱ āyasmantaɱ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maɱ āyasmantaɱ pāpikā icchā nābhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Bhāvanāvādaɱ āvuso bhikkhu vada-māno 'bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuɱ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi'maɱ āyasmantaɱ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maɱ āyasmantaɱ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maɱ āyasmantaɱ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maɱ āyasmantaɱ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maɱ āyasmantaɱ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maɱ āyasmantaɱ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā hi maɱ āyasmantaɱ paḷāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā hi maɱ āyasmantaɱ macchariyaɱ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maɱ āyasmantaɱ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maɱ āyasmantaɱ pāpikā icchā nābhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Ñāṇavādañ ca āvuso bhikkhu vada-māno bhāvanāvādañ ca||<br />
					'jānām'imaɱ dhammaɱ passām'imaɱ dhammaɱ,||<br />
					bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuɱ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā <a id="pg45"><span class="f2 g"><b>[45]</b></span></a> hi'maɱ āyasmantaɱ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maɱ āyasmantaɱ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maɱ āyasmantaɱ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maɱ āyasmantaɱ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maɱ āyasmantaɱ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maɱ āyasmantaɱ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā hi maɱ āyasmantaɱ paḷāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā hi maɱ āyasmantaɱ macchariyaɱ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maɱ āyasmantaɱ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maɱ āyasmantaɱ pāpikā icchā nābhibhuyya tiṭṭhati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Seyyathā pi āvuso puriso aḍḍho'va samāno aḍḍhavādaɱ vadeyya,||<br />
					dhanavā'va samāno dhanavādaɱ vadeyya,||<br />
					bhogavā'va samāno bhogavādaɱ vadeyya,||<br />
					so kismiñci-d'eva dhanakaraṇīye samuppanne sakkuṇeyya upanihattūɱ dhanaɱ vā dhaññaɱ vā rajataɱ vā jāta-rūpaɱ vā.|| ||</p>

					<p class="f4">Tam enaɱ evaɱ jāneyyuɱ:|| ||</p>

					<p class="f4">'Aḍḍho va ayam āyasmā samāno aḍḍhavādaɱ vadeti,||<br />
					dhanavā va ayam āyasmā samāno dhanavādaɱ vadeti,||<br />
					bhogavā va ayam āyasmā samāno bhogavādaɱ vadeti' ti.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi ayam āyasmā kismiñci-d-eva dhanakaraṇīye samuppanne Sakkoti upanihattuɱ dhanaɱ vā dhaññaɱ vā rajataɱ vā jāta-rūpaɱ vā.|| ||</p>

					<p class="f4">Evam eva kho āvuso ñāṇa-vādañ ca bhikkhu vada-māno||<br />
					bhāvanāvādañ ca||<br />
					'jānāmimaɱ dhammaɱ passām'imaɱ dhammaɱ,||<br />
					bhāvitakāyo'mhi bhāvita-sīlo bhāvita-citto bhāvita-pañño' ti.|| ||</p>

					<p class="f4">Tañ ce āvuso bhikkhuɱ lobho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato lobho na hoti.|| ||</p>

					<p class="f4">Tathā hi'maɱ āyasmantaɱ lobho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ doso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato doso na hoti.|| ||</p>

					<p class="f4">Tathā hi maɱ āyasmantaɱ doso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ moho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato moho na hoti.|| ||</p>

					<p class="f4">Tathā hi maɱ āyasmantaɱ moho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ kodho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato kodho na hoti.|| ||</p>

					<p class="f4">Tathā hi maɱ āyasmantaɱ kodho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ upanāho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato upanāho na hoti.|| ||</p>

					<p class="f4">Tathā hi maɱ āyasmantaɱ upanāho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ makkho nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato makkho na hoti.|| ||</p>

					<p class="f4">Tathā hi maɱ āyasmantaɱ makkho nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ paḷāso nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato paḷāso na hoti.|| ||</p>

					<p class="f4">Tathā hi maɱ āyasmantaɱ paḷāso nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ macchariyaɱ nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato macchariyaɱ na hoti.|| ||</p>

					<p class="f4">Tathā hi maɱ āyasmantaɱ macchariyaɱ nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā issā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā issā na hoti.|| ||</p>

					<p class="f4">Tathā hi maɱ āyasmantaɱ pāpikā issā nābhibhuyya tiṭṭhati.|| ||</p>

					<p class="ctr c">&#9632;</p>

					<p class="f4">Tañ ce āvuso bhikkhuɱ pāpikā icchā nābhibhuyya tiṭṭhati,||<br />
					so evam assa veditabbo:|| ||</p>

					<p class="f4">Tathā ayam āyasmā pajānāti,||<br />
					yathā pajānato pāpikā icchā na hoti.|| ||</p>

					<p class="f4">Tathā hi maɱ āyasmantaɱ pāpikā icchā nābhibhuyya tiṭṭhati" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>