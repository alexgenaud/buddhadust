<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 72. Ten things that are much wished for, but hard to get in the world; ten things that are obstacles to getting them and ten things that are helpful for getting them." />
<title>AN 10 73: Iṭṭha-Dhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					VIII: Ākaṇkha-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p73">Sutta 73</a></h4>

					<h1>Iṭṭha-Dhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg135"><span class="f2 g"><b>[135]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.073.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.073.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dasa yime bhikkhave dhammā iṭṭhā kantā manāpā dullabhā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katame dasa?|| ||</p>

					<p class="f4">Bhogā iṭṭhā kantā manāpā dullabhā lokasmiṃ.|| ||</p>

					<p class="ctr c">&#9632;</p>

					<p class="f4">Vaṇṇo iṭṭho kanto manāpo dullabho lokasmiṃ.|| ||</p>

					<p class="ctr c">&#9632;</p>

					<p class="f4">Ārogyaṃ iṭṭhaṃ kantaṃ manāpaṃ dullabhaṃ lokasmiṃ.|| ||</p>

					<p class="ctr c">&#9632;</p>

					<p class="f4">Sīlāni iṭṭhaṃ kantaṃ manāpaṃ dullabhaṃ lokasmiṃ.|| ||</p>

					<p class="ctr c">&#9632;</p>

					<p class="f4">Brahma-cariyaṃ iṭṭhaṃ kantaṃ manāpaṃ dullabhaṃ lokasmiṃ.|| ||</p>

					<p class="ctr c">&#9632;</p>

					<p class="f4">Mittā iṭṭhā kantā manāpā dullabhā lokasmiṃ.|| ||</p>

					<p class="ctr c">&#9632;</p>

					<p class="f4">Bāhu-saccaṃ iṭṭhaṃ kantaṃ dullabhaṃ lokasmiṃ.|| ||</p>

					<p class="ctr c">&#9632;</p>

					<p class="f4">Paññā iṭṭhā kantā manāpā dullabhā lokasmiṃ.|| ||</p>

					<p class="ctr c">&#9632;</p>

					<p class="f4">Dhammā iṭṭhā kantā manāpā dullabhā lokasmiṃ.|| ||</p>

					<p class="ctr c">&#9632;</p>

					<p class="f4">Saggā iṭṭhā kantā manāpā dullabhā lokasmiṃ.|| ||</p>

					<p class="f4"><a id="pg136"><span class="f2 g"><b>[136]</b></span></a> Ime kho bhikkhave dasa dhammā iṭṭhā kantā manāpā dullabhā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Imesaṃ kho bhikkhave dasannaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ,||<br />
					dasa-dhammā paripanthā:|| ||</p>

					<p class="f4">4. Ālassa anuṭṭhānaṃ bhogānaṃ paripantho.|| ||</p>

					<p class="ctr c">&#9632;</p>

					<p class="f4">Amaṇḍanā abhūsaṇā vaṇṇassa paripantho.|| ||</p>

					<p class="ctr c">&#9632;</p>

					<p class="f4">Asappāya kiriyā ārogyassa paripantho.|| ||</p>

					<p class="ctr c">&#9632;</p>

					<p class="f4">Pāpa-mittatā sīlānaṃ paripantho.|| ||</p>

					<p class="ctr c">&#9632;</p>

					<p class="f4">Indriyā-saṃvaro Brahma-cariyassa paripantho.|| ||</p>

					<p class="ctr c">&#9632;</p>

					<p class="f4">Visaṃvādanā mittānaṃ paripantho.|| ||</p>

					<p class="ctr c">&#9632;</p>

					<p class="f4">Asajjhāya kiriyā bāhu-saccassa paripantho.|| ||</p>

					<p class="ctr c">&#9632;</p>

					<p class="f4">Asussusā aparipucchā paññāya paripantho.|| ||</p>

					<p class="ctr c">&#9632;</p>

					<p class="f4">Ananuyogo apacc'avekkhanā dhammānaṃ paripantho.|| ||</p>

					<p class="ctr c">&#9632;</p>

					<p class="f4">Micchā-paṭipatti saggānaṃ paripantho.|| ||</p>

					<p class="f4">Imesaṃ kho bhikkhave dasannaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ,||<br />
					ime dasa dhammā paripanthā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Imesaṃ kho bhikkhave dasannaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ||<br />
					dasa dhammā āhārā|| ||</p>

					<p class="f4">6. Anālassaṃ uṭṭhānaṃ bhogānaṃ āhāro.|| ||</p>

					<p class="ctr c">&#9632;</p>

					<p class="f4">Maṇḍanā vibhūsanā vaṇṇassa āhāro.|| ||</p>

					<p class="ctr c">&#9632;</p>

					<p class="f4">Sappāya-kiriyā ārogyassa āhāro.|| ||</p>

					<p class="ctr c">&#9632;</p>

					<p class="f4">Kalyāṇa-mittatā sīlānaṃ āhāro.|| ||</p>

					<p class="ctr c">&#9632;</p>

					<p class="f4">Indriya-saṃvaro Brahma-cariyassa āhāro.|| ||</p>

					<p class="ctr c">&#9632;</p>

					<p class="f4">Avisaṃvādanā mittānaṃ āhāro.|| ||</p>

					<p class="ctr c">&#9632;</p>

					<p class="f4">Sajjhāyakiriyā bāhu-saccassa āhāro.|| ||</p>

					<p class="ctr c">&#9632;</p>

					<p class="f4">Sussusā paripucchā paññāya āhāro.|| ||</p>

					<p class="ctr c">&#9632;</p>

					<p class="f4">Anuyogo pacc'avekkhanā dhammānaṃ āhāro.|| ||</p>

					<p class="ctr c">&#9632;</p>

					<p class="f4">Sammāpaṭipatti saggānaṃ āhāro.|| ||</p>

					<p class="f4">Imesaṃ kho bhikkhave dasannaṃ dhammānaṃ iṭṭhānaṃ kantānaṃ manāpānaṃ dullabhānaṃ lokasmiṃ||<br />
					ime dasa-dhammā āhārā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
