<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Tens, Sutta 15. A sutta giving 10 similes for the importance of being careful." />
<title>AN 10 15: Appamada Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					II. Nātha Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p15">Sutta 15</a></h4>

					<h1>Appamāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg21"><span class="f2 g"><b>[21]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.015.wood.pts.htm">pts</a>][<a href="../../../../dhamma-vinaya/ati/an/10_tens/an10.015.than.ati.htm#p1">than</a>][<a href="../../../../dhamma-vinaya/bd/an/10_tens/an10.015.olds.bd.htm#p1">olds</a>][<a href="../../../../dhamma-vinaya/wp/an/10_tens/an10.015.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Yāvatā bhikkhave sattā apadā vā||<br />
					dipadā vā||<br />
					catu-p-padā vā||<br />
					bahu-p-padā vā||<br />
					rūpino vā arūpino vā||<br />
					saññino vā asaññino vā||<br />
					n'eva-saññī-nāsaññino vā,||<br />
					Tathāgato tesaɱ aggam akkhāyati arahaɱ Sammā-Sam-Buddho.|| ||</p>

					<p class="f4">Evam eva kho bhikkhave ye keci kusalā dhammā,||<br />
					sabbe te appamāda-mūlakā||<br />
					appamāda-samo-saraṇā,||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">2. Seyyathā pi, bhikkhave, yāni kānici jaŋgamānaɱ pāṇānaɱ pada-jātāni,||<br />
					sabbāni tāni hatthi-pade samodhānaɱ gacichanti,||<br />
					hatthi-padaɱ tesaɱ aggam akkhāyati,||<br />
					yad idaɱ mahantattena.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">3. Seyyathā pi, bhikkhave, kūṭā-gārassa yā kāci gopānasiyo sabbā tā kūṭa-ḍigamā kūṭa-ninnā kūṭa-samo-saraṇā,||<br />
					kūṭo tāsaɱ aggam akkhāyati.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4"><a id="pg22"><span class="f2 g"><b>[22]</b></span></a> 4. Seyyathā pi, bhikkhave, ye keci mūla-gandhā,||<br />
					kā'ānusāriyaɱ tesaɱ aggam akkhāyati.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">5. Seyyathā pi, bhikkhave, ye keci sāra-gandhā lohita-candanaɱ tesaɱ aggam akkhāyati.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">6. Seyyathā pi, bhikkhave, ye keci puppha-gandhā,||<br />
					vassikaɱ tesaɱ aggam akkhāyati.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">7. Seyyathā pi, bhikkhave, ye keci kuḍḍa-rājāno,||<br />
					sabbe te rañño cakka-vattissa anuyantā bhavanti,||<br />
					rājā tesaɱ cakka-vatti aggam akkhāyati.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">8. Seyyathā pi, bhikkhave, yā kāci tāraka-rūpānaɱ pabhā,||<br />
					sabba tā canda-p-pabhāya kalaɱ nāgghanti soḷasiɱ canda-p-pabhā tāsaɱ aggam akkhāyati.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">9. Seyyathā pi, bhikkhave, sarada-samaye viddho vigata-valāhake deve ādicco nahaɱ abbhussu-k-kamāno sabbaɱ ākāsagataɱ tamagataɱ abhivihacca bhāsate ca tapate ca virocati ca.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati.|| ||</p>

					<p class="ctr c">&#9632;</p>

					<p class="f4">10. Seyyathā pi, bhikkhave, yā kāci mahā-nadiyo, seyyathīdaɱ:||<br />
					Gaŋgā,||<br />
					Yamunā||<br />
					Aciravatī,||<br />
					Sarabhū||<br />
					Mahī,||<br />
					sabbā tā samudd'aŋgamā samudda-ninnā samudda-ponā samudda-pabbhārā,||<br />
					mahā-samuddo tesaɱ aggam akkhāyati.|| ||</p>

					<p class="f4">Evam eva kho, bhikkhave, ye keci kusalā dhammā||<br />
					sabbe te appamāda-mūlakā||<br />
					appamāda-samo-saraṇā||<br />
					appamādo tesaɱ dhammānaɱ aggam akkhāyati" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
