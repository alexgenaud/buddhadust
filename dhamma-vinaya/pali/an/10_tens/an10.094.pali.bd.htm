<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Tens" />
<title>AN 10 94: Vajjiyamāhita Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					X: Upāsaka-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p94">Sutta 94</a></h4>

					<h1>Vajjiyamāhita Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg189"><span class="f2 g"><b>[189]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.094.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.094.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Campāyaɱ viharati Gaggārāya pokkharaṇiyā tīre.|| ||</p>

					<p class="f4">Atha kho Vajjiyamāhito gahapati divā divassa Campāyā ni-k-khami Bhagavantaɱ dassanāya.|| ||</p>

					<p class="f4">Atha kho Vajjiyamāhitassa gahapatissa etad ahosi:|| ||</p>

					<p class="f4">"Akālo kho tāva Bhagavantaɱ dassanāya,||<br />
					patisallīno Bhagavā,||<br />
					mano-bhāvanīyānam pi bhikkhūnaɱ akālo dassanāya,||<br />
					patisallānā mano-bhāvanīyā bhikkhu.|| ||</p>

					<p class="f4">Yan nū nāhaɱ yena añña-titthiyānaɱ paribbājakānaɱ ārāmo ten'upasankameyyan" ti?|| ||</p>

					<p class="ctr c">&#9632;</p>

					<p class="f4">Atha kho Vajjiyamāhito gahapati yena añña-titthiyānaɱ paribbājakānaɱ ārāmo ten'upasankami.|| ||</p>

					<p class="f4">2. Tena kho pana samayena añña-titthiyā paribbājakā saŋgamma samāgamma unnādino uccā-saddā mahā-saddā aneka-vihitaɱ tiracchāna-kathaɱ kathentā nisinnā honti.|| ||</p>

					<p class="f4">Addasaɱsu kho te añña-titthiyā paribbājakā Vajjiyamāhitaɱ gahapatiɱ durato va āga-c-chantaɱ.|| ||</p>

					<p class="f4">Disvā aññam-aññaɱ saṇṭhapesuɱ:|| ||</p>

					<p class="f4">"Appa-saddā bhonto hontu,||<br />
					mā bhonto saddam akattha.|| ||</p>

					<p class="f4">Ayaɱ Vajjiyamāhito gahapati āga-c-chati,||<br />
					samaṇassa Gotamassa sāvako.|| ||</p>

					<p class="f4">Yāvatā kho <a id="pg190"><span class="f2 g"><b>[190]</b></span></a> pana samaṇassa Gotamassa sāvakā gihī odāta-vasanā Campāyaɱ paṭivasanti,||<br />
					ayaɱ tesaɱ aññataro Vajjiyamāhito gahapati.|| ||</p>

					<p class="f4">AAppa-sadda-kāmā kho pana te ayasmanto appa-saddavinītā appa-saddassa vaṇṇavādino.|| ||</p>

					<p class="f4">App eva nāma appa-saddaɱ parisaɱ viditvā upasankamitabbaɱ maññeyyā" ti.|| ||</p>

					<p class="f4">Atha kho te añña-titthiyā paribbājakā tuṇhī ahesuɱ.|| ||</p>

					<p class="ctr c">&#9632;</p>

					<p class="f4">3. Atha kho Vajjiyamāhito gahapati yena te paribbājakā ten'upasankami.|| ||</p>

					<p class="f4">Upasaŋkamitvā tehi añña-titthiyehi paribbājakehi saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Eka-m-antaɱ nisinnaɱ kho Vajjiyamāhitaɱ gahapatiɱ te paribbājakā etad avocuɱ:|| ||</p>

					<p class="f4">"Saccaɱ kira gahapati,||<br />
					Samaṇo Gotamo sabbaɱ tapaɱ garahati,||<br />
					sabbaɱ tapassiɱ lūkh-ā-jīviɱ ekaɱ-sena upakkosati upavadatī" ti?|| ||</p>

					<p class="ctr c">&#9632;</p>

					<p class="f4">"Na kho bhante Bhagavā sabbaɱ tapaɱ garahati,||<br />
					na pi sabbaɱ tapassiɱ lūkh-ā-jīviɱ ekaɱ-sena upakkosati upavadati.|| ||</p>

					<p class="f4">Gārayhaɱ kho pana bhante Bhagavā garahati,||<br />
					pāsaɱsiyaɱ pasaɱsati,||<br />
					gārayhaɱ kho pana bhante Bhagavā garahanto,||<br />
					pāsaɱsīyaɱ pasaɱsanto vibhajjavādo Bhagavā||<br />
					na so Bhagavā ettha ekaɱ savādo" ti.|| ||</p>

					<p class="ctr c">&#9632;</p>

					<p class="f4">4. Evaɱ vutte aññataro paribbājako Vajjiyamāhitaɱ gahapatiɱ etad avoca:|| ||</p>

					<p class="f4">"Āgamehi tvaɱ gahapati,||<br />
					yassa tvaɱ samaṇassa Gotamassa vaṇṇaɱ bhāsasi,||<br />
					so samaṇo Gotamo venayiko appa-ñ-ñattiko" ti?|| ||</p>

					<p class="ctr c">&#9632;</p>

					<p class="f4">"Ettha p'āhaɱ bhante āyasmante vakkhāmi saha dhammena:|| ||</p>

					<p class="f4">'Idaɱ kusalan' ti bhante Bhagavatā paññattaɱ||<br />
					'Idaɱ akusalan' ti bhante Bhagavatā paññattaɱ.|| ||</p>

					<p class="f4">Iti kusal-ā-kusalaɱ Bhagavā paññā-payamāno sappa-ñ-ñattiko Bhagavā,||<br />
					na so Bhagavā venayiko appa-ñ-ñattiko" ti.|| ||</p>

					<p class="ctr c">&#9632;</p>

					<p class="f4">Evaɱ vutte te paribbājakā <a id="pg191"><span class="f2 g"><b>[191]</b></span></a> tuṇhī-bhūtā maŋku-bhūtā patta-k-khandhā adho-mukhā pajjhāyante appaṭibhānā nisīdiɱsu.|| ||</p>

					<p class="f4">5. Atha kho Vajjiyamāhito gahapati te paribbājake tuṇhī-bhūte maŋku-bhūte patta-k-khandhe adho-mukhe pajjhāyante appaṭibhāne viditvā uṭṭhāy āsanā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="ctr c">&#9632;</p>

					<p class="f4">Eka-m-antaɱ nisinno kho Vajjiyamāhito gahapati yāvatako ahosi tehi añña-titthiyehi paribbājakehi saddhiɱ kathā-sallāpo taɱ sabbaɱ Bhagavato ārocesi.|| ||</p>

					<p class="f4">6. "Sādhu sādhu gahapati.|| ||</p>

					<p class="f4">Evaɱ kho te gahapati mogha-purisā kālena kālaɱ saha dhammena su-niggahitaɱ niggahetabbā.|| ||</p>

					<p class="ctr c">&#9632;</p>

					<p class="f4">'Nāhaɱ gahapati sabbaɱ tapaɱ tapitabban' ti vadāmi.|| ||</p>

					<p class="ctr c">&#9632;</p>

					<p class="f4">'Na pan'āhaɱ gahapati sabbaɱ tapaɱ na tapitabban' ti vadāmi.|| ||</p>

					<p class="ctr c">&#9632;</p>

					<p class="f4">'Nāhaɱ gahapati sabbaɱ samādānaɱ samādātabban' ti vadāmi.|| ||</p>

					<p class="ctr c">&#9632;</p>

					<p class="f4">'Na pan'āhaɱ gahapati sabbaɱ samādānaɱ na samādātabban' ti vadāmi.|| ||</p>

					<p class="ctr c">&#9632;</p>

					<p class="f4">'Nāhaɱ gahapati sabbaɱ padhānaɱ padahitabban' ti vadāmi.|| ||</p>

					<p class="ctr c">&#9632;</p>

					<p class="f4">'Na pan'āhaɱ gahapati sabbaɱ padhānaɱ na padahitabban' ti vadāmi.|| ||</p>

					<p class="ctr c">&#9632;</p>

					<p class="f4">'Nāhaɱ gahapati sabbo paṭinissaggo paṭinissajitabbo' ti vadāmi.|| ||</p>

					<p class="ctr c">&#9632;</p>

					<p class="f4">'Na pan'āhaɱ gahapati sabbo paṭinissaggo na paṭinissajitabbo' ti vadāmi.|| ||</p>

					<p class="ctr c">&#9632;</p>

					<p class="f4">'Nāhaɱ gahapati sabbā vimutti vimuccitabbā' ti vadāmi.|| ||</p>

					<p class="ctr c">&#9632;</p>

					<p class="f4">'Na pan'āhaɱ gahapati sabbā vimutti na vimuccitabbā' ti vadāmi.|| ||</p>

					<p class="ctr c">&#9632;</p>

					<p class="f4">7. 'Yaɱ hi gahapati tapaɱ tapato||<br />
					akusalā dhammā abhivaḍḍhanti||<br />
					kusalā dhammā parihāyanti,||<br />
					eva-rūpaɱ tapaɱ na tapitabban' ti vadāmi.|| ||</p>

					<p class="ctr c">&#9632;</p>

					<p class="f4">'Yañ ca khvāssa gahapati tapaɱ tapato||<br />
					akusalā dhammā parihāyanti||<br />
					kusalā <a id="pg192"><span class="f2 g"><b>[192]</b></span></a> dhammā abhivaḍḍhanti,||<br />
					eva-rūpaɱ tapaɱ tapitabban' ti vadāmi.|| ||</p>

					<p class="ctr c">&#9632;</p>

					<p class="f4">'Yaɱ hi gahapati samādānaɱ samādiyato||<br />
					akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpaɱ samādānaɱ na samāditabban' ti vadāmi.|| ||</p>

					<p class="ctr c">&#9632;</p>

					<p class="f4">'Yañ ca khvāssa gahapati samādānaɱ samādiyato||<br />
					akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpaɱ samādānaɱ samāditabban' ti vadāmi.|| ||</p>

					<p class="ctr c">&#9632;</p>

					<p class="f4">'Yaɱ hi gahapati padhānaɱ padahato||<br />
					akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpaɱ padhānaɱ na padahitabban' ti vadāmi.|| ||</p>

					<p class="ctr c">&#9632;</p>

					<p class="f4">'Yañ ca khvāssa gahapati padhānaɱ padahato||<br />
					akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpaɱ padhānaɱ padahitabban' ti vadāmi.|| ||</p>

					<p class="ctr c">&#9632;</p>

					<p class="f4">'Yaɱ gahapati paṭinissaggaɱ paṭinissajjayato akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpo paṭinissaggo paṭinissajitabbo' ti vadāmi.|| ||</p>

					<p class="ctr c">&#9632;</p>

					<p class="f4">'Yañ ca khvāssa gahapati paṭinisaggaɱ paṭinisajjayato||<br />
					akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpo paṭinissaggo na paṭinissajitabbo' ti vadāmi.|| ||</p>

					<p class="ctr c">&#9632;</p>

					<p class="f4">'Yaɱ hi gahapati vimuttiɱ vimuccayato||<br />
					akusalā dhammā abhivaḍḍhanti,||<br />
					kusalā dhammā parihāyanti,||<br />
					eva-rūpā vimutti na vimuccitabba' ti vadāmi.|| ||</p>

					<p class="ctr c">&#9632;</p>

					<p class="f4">'Yañ ca khvāssa gahapati vimuttiɱ vimuccayato||<br />
					akusalā dhammā parihāyanti,||<br />
					kusalā dhammā abhivaḍḍhanti,||<br />
					eva-rūpā vimutti vimuccitabbā' ti vadāmī" ti.|| ||</p>

					<p class="ctr c">&#9632;</p>

					<p class="f4">Atha kho Vajjiyamāhito gahapati Bhagavatā dhammiyā kathāya sanda-s-sito samāda-pito samutte-jito sampahaɱ-sito uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="ctr c">&#9632;</p>

					<p class="f4">8. Atha kho Bhagavā acira-pakkante Vajjiyamāhite gahapatimhi bhikkhu āmantesi:|| ||</p>

					<p class="f4">"Yo pi so bhikkhave bhikkhu dīgha-rattaɱ apparajakkho imasmiɱ Dhamma-Vinaye,||<br />
					so pi evam eva añña-titthiye paribbājake saha dhammena suniggatahiɱ niggaṇheyya,||<br />
					yathā taɱ Vajjiyamāhitena gahapatinā niggahītā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>