<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 120. The Buddha explains the 'Descent of the Aristocrats'." />
<title>AN 10 120: Dutiya Paccorohaṇī Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					XII: Paccorohaṇī-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p120">Sutta 120</a></h4>

					<h1>Dutiya Paccorohaṇī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg236"><span class="f2 g"><b>[2326]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.120.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Ariyaṃ kho bhikkhave paccorohaṇiṃ desissāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamā ca bhikkhave ariyā paccorohaṇī?|| ||</p>

					<p class="f4">Idha bhikkhave, ariya sāvako itī paṭisañcikkhati:|| ||</p>

					<p class="f4">'Micchā-diṭṭhiyā kho pāpako vipāko diṭṭhe c'eva dhamme abhisamparāyañ cā' ti|| ||</p>

					<p class="f4">So iti paṭisaṅkhāya micchā-diṭṭhiṃ pajahati,||<br />
					micchā-diṭṭhiyā paccorohati.|| ||</p>

					<p class="ctr c">&#9632;</p>

					<p class="f4">'Micchā-saṅkappassa kho pāpako vipāko diṭṭhe c'eva dhamme abhisamparāyañ cā' ti|| ||</p>

					<p class="f4">So iti paṭisaṅkhāya micchā-saṅkappaṃ pajahati, micchā-saṅkappā paccorohati.|| ||</p>

					<p class="ctr c">&#9632;</p>

					<p class="f4">'Micchā-vācāya kho pāpako vipāko diṭṭhe c'eva dhamme, abhisamparāyañ cā' ti.|| ||</p>

					<p class="f4">So iti paṭisaṅkhāya micchā-vācaṃ pajahati, micchā-vācāya paccorohati.|| ||</p>

					<p class="ctr c">&#9632;</p>

					<p class="f4">'Micchā-kammantassa kho pāpako vipāko diṭṭhe c'eva dhamme, abhisamparāyañ cā' ti.|| ||</p>

					<p class="f4">So iti paṭisaṅkhāya micchā-kammantaṃ pajahati, micchā-kammantā paccorohati.|| ||</p>

					<p class="ctr c">&#9632;</p>

					<p class="f4">'Micchā-ājīvassa kho pāpako vipāko diṭṭhe c'eva dhamme abhisamparāyañ cā' ti.|| ||</p>

					<p class="f4">So iti paṭisaṅkhāya micchā-ājīvaṃ pajahati, micchā-ājīvā paccorohati.|| ||</p>

					<p class="ctr c">&#9632;</p>

					<p class="f4">'Micchā-vāyāmassa kho pāpako vipāko diṭṭhe c'eva dhamme abhisamparāyañ cā' ti.|| ||</p>

					<p class="f4">So iti paṭisaṅkhāya micchā-vāyāmaṃ pajahati, micchā-vāyāmā paccorohati.|| ||</p>

					<p class="ctr c">&#9632;</p>

					<p class="f4">'Micchā-satiyā kho pāpako vipāko diṭṭhe c'eva dhamme abhisamparāyañ cā' ti.|| ||</p>

					<p class="f4">So iti paṭisaṅkhāya micchā-satiṃ pajahati, micchā-satiyā paccorohati.|| ||</p>

					<p class="ctr c">&#9632;</p>

					<p class="f4">'Micchā-samādhissa kho pāpako vipāko diṭṭhe c'eva dhamme abhisamparāyañ cā' ti.|| ||</p>

					<p class="f4">So iti paṭisaṅkhāya micchā-samādhiṃ pajahati, micchā-samādhimhā paccorohati.|| ||</p>

					<p class="ctr c">&#9632;</p>

					<p class="f4">'Micchā-ñāṇassa kho pāpako vipāko diṭṭhe c'eva dhamme abhisamparāyañ cā' ti.|| ||</p>

					<p class="f4">So iti paṭisaṅkhāya micchā-ñāṇaṃ pajahati, micchā-ñāṇā paccorohati.|| ||</p>

					<p class="ctr c">&#9632;</p>

					<p class="f4">'Micchā-vimuttiyā kho pāpako vipāko diṭṭhe c'eva dhamme abhisamparāyañ cā' ti.|| ||</p>

					<p class="f4">So iti paṭisaṅkhāya micchā-vimuttiṃ pajahati, micchā-vimuttiyā paccorohati.|| ||</p>

					<p class="f4">Ayaṃ vuccati bhikkhave ariyā paccorohaṇī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>