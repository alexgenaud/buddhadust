<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 76. A Paticca-Samuppada-like (this being that becomes, from the ending of this, the ending of that) progression of 10 steps of three factors each showing how lack of sense of shame, a fear of blame and being careful pevents growth in the ability to eliminate lust, hate and delusion, factors necessay for attaining freedom from birth, aging and death. Followed by the reverse course showing how sense of shame, a fear of blame, and being careful end up leading to the elimination of lust, hate, and delusion and the end of birth, aging and death." />
<title>AN 10 76: Tayo-Dhamma Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VIII: Ākaŋkha-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p76">Sutta 76</a></h4>

					<h1>Tayo-Dhamma Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg144"><span class="f2 g"><b>[144]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.076.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Tayo me bhikkhave dhammā loke na saŋvijjeyyuɱ,||<br />
					na Tathāgato loke uppajjeyya arahaɱ Sammā-Sam-Buddho,||<br />
					na Tathāgata-p-pavedito Dhamma-Vinayo loke dippeyya.|| ||</p>

					<p class="f4">Katame tayo?|| ||</p>

					<p class="f4">3. Jāti ca||<br />
					jarā ca||<br />
					maraṇañ ca.|| ||</p>

					<p class="f4">Ime kho bhikkhave tayo dhammā loke na saŋvijjeyyuɱ,||<br />
					na Tathāgato loke uppajjeyya arahaɱ Sammā-Sam-Buddho,||<br />
					na Tathāgata-p-pavedito Dhamma-Vinayo leke dippeyya.|| ||</p>

					<p class="f4">Yasmā ca kho bhikkhave ime tayo dhammā loke saŋvijjanti,||<br />
					tasmā Tathāgato loke uppajjati arahaɱ Sammā-Sam-Buddho,||<br />
					tasmā Tathāgata-p-pavedito Dhamma-Vinayo loke dippati.|| ||</p>

					<p class="ctr c">&#9632;</p>

					<p class="f4">4. Tayo'me bhikkhave dhammā a-p-pahāya abhabbo jātiɱ pahātuɱ||<br />
					jaraɱ pahātuɱ||<br />
					maraṇaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Rāgaɱ a-p-pahāya||<br />
					dosaɱ a-p-pahāya||<br />
					mohaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo jātiɱ pahātuɱ||<br />
					jaraɱ pahātuɱ||<br />
					maraṇaɱ pahātuɱ.|| ||</p>

					<p class="ctr c">&#9632;</p>

					<p class="f4">5. Tayo'me bhikkhave dhamme a-p-pahāya abhabbo rāgaɱ pahātuɱ||<br />
					dosaɱ pahātuɱ||<br />
					mohaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Sakkāya-diṭṭhiɱ a-p-pahāya||<br />
					vici-kicchaɱ a-p-pahāya||<br />
					sīl'abbata-parāmāsaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo rāgaɱ pahātuɱ||<br />
					dosaɱ pahātuɱ||<br />
					mohaɱ pahātuɱ.|| ||</p>

					<p class="ctr c">&#9632;</p>

					<p class="f4"><a id="pg145"><span class="f2 g"><b>[145]</b></span></a> 6. Tayo'me bhikkhave dhamme a-p-pahāya abhabbo sakkāya-diṭṭhiɱ pahātuɱ,||<br />
					vici-kicchaɱ pahātuɱ||<br />
					sīl'abbata-parāmāsaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Ayonisomana-sikākaraɱ a-p-pahāya||<br />
					kummaggasevanaɱ a-p-pahāya||<br />
					cetaso līnattaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo sakkāya-diṭṭhiɱ pahātuɱ||<br />
					vici-kicchaɱ pahātuɱ||<br />
					sīl'abbata-parāmāsaɱ pahātuɱ.|| ||</p>

					<p class="ctr c">&#9632;</p>

					<p class="f4">7. Tayo'me bhikkhave dhamme a-p-pahāya abhabbo ayoniso-mana-sikāraɱ pahātuɱ||<br />
					kummaggasevanaɱ pahātuɱ||<br />
					cetaso līnattaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Muṭṭhasaccaɱ a-p-pahāya||<br />
					asampajaññaɱ a-p-pahāya||<br />
					cetaso vikkhepaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo ayoniso-mana-sikāraɱ pahātuɱ||<br />
					kummaggasevanaɱ pahātuɱ||<br />
					cetaso līnattaɱ pahātuɱ.|| ||</p>

					<p class="ctr c">&#9632;</p>

					<p class="f4">8. Tayo'me bhikkhave dhamme a-p-pahāya abhabbo muṭṭhasaccaɱ pahātuɱ||<br />
					asampajaññaɱ pahātuɱ||<br />
					cetaso vikkhepaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Ariyānaɱ adassanakamyataɱ a-p-pahāya||<br />
					ariya-Dhammaɱ asotukamyataɱ a-p-pahāya||<br />
					upārambha-cittaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo muṭṭhasaccaɱ pahātuɱ||<br />
					asampajaññaɱ pahātuɱ||<br />
					cetaso vikkhepaɱ pahātuɱ.|| ||</p>

					<p class="ctr c">&#9632;</p>

					<p class="f4">9. Tayo'me bhikkhave dhamme a-p-pahāya abhabbo ariyānaɱ adassanakamyataɱ pahātuɱ||<br />
					ariya-Dhammaɱ asotukamyataɱ pahātuɱ||<br />
					upārambha-cittataɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Uddhaccaɱ a-p-pahāya||<br />
					asaŋvaraɱ a-p-pahāya||<br />
					dussīlyaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo ariyānaɱ adassanakamyataɱ pahātuɱ||<br />
					ariya-Dhammaɱ asotukamyataɱ pahātuɱ||<br />
					upārambha-cittataɱ pahātuɱ.|| ||</p>

					<p class="ctr c">&#9632;</p>

					<p class="f4"><a id="pg146"><span class="f2 g"><b>[146]</b></span></a> 10. Tayo'me bhikkhave dhamme a-p-pahāya abhabbo uddhaccaɱ pahātuɱ||<br />
					asaŋvaraɱ pahātuɱ||<br />
					dussīlyaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">A-s-saddhiyaɱ a-p-pahāya||<br />
					avadaññutaɱ a-p-pahāya||<br />
					kosajjaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo uddhaccaɱ pahātuɱ||<br />
					asaŋvaraɱ pahātuɱ||<br />
					dussīlyaɱ pahātuɱ.|| ||</p>

					<p class="ctr c">&#9632;</p>

					<p class="f4">11. Tayo me bhikkhave dhamme a-p-pahāya abhabbo assaddhiyaɱ pahātuɱ||<br />
					avadaññutaɱ pahātuɱ||<br />
					kosajjaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Anādariyaɱ a-p-pahāya||<br />
					dovacassataɱ a-p-pahāya||<br />
					pāpa-mittataɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo assaddhiyaɱ pahātuɱ||<br />
					avadaññutaɱ pahātuɱ||<br />
					kosajjaɱ pahātuɱ.|| ||</p>

					<p class="ctr c">&#9632;</p>

					<p class="f4">12. Tayo me bhikkhave dhamme a-p-pahāya abhabbo anādariyaɱ pahātuɱ||<br />
					dovacassataɱ pahātuɱ||<br />
					pāpa-mittataɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Ahirikaɱ a-p-pahāya||<br />
					anottappaɱ a-p-pahāya||<br />
					pamādaɱ a-p-pahāya.|| ||</p>

					<p class="f4">Ime kho bhikkhave tayo dhamme a-p-pahāya abhabbo anādariyaɱ pahātuɱ||<br />
					dovacassataɱ pahātuɱ||<br />
					pāpa-mittataɱ pahātuɱ.|| ||</p>

					<p class="ctr c">&#9632;</p>

					<p class="f4">13. Ahiriko'yaɱ bhikkhave anottapī pamatto hoti.|| ||</p>

					<p class="ctr c">-&#9702;-</p>

					<p class="f4">So pamatto samāno abhabbo anādariyaɱ pahātuɱ||<br />
					dovacassataɱ pahātuɱ||<br />
					pāpa-mittaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So pāpa-mitto samāno abhabbo assaddhiyaɱ pahātuɱ||<br />
					avadaññutaɱ pahātuɱ||<br />
					kosajjaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So kusīto samāno abhabbo uddhaccaɱ pahātuɱ||<br />
					asaŋvaraɱ pahātuɱ||<br />
					dussīlyaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So dussīlo samāno abhabbo ariyānaɱ adassanakamyataɱ pahātuɱ||<br />
					ariya-Dhammaɱ asotukamyataɱ pahātuɱ,||<br />
					upārambha-cittataɱ pahātuɱ.|| ||</p>

					<p class="ctr c">-&#9702;-</p>

					<p class="f4">So upārambha-citto samāno abhabbo muṭṭhasaccaɱ pahātuɱ||<br />
					asampajaññaɱ pahātuɱ||<br />
					cetaso vikkhepaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So vikkhitta-<a id="pg147"><span class="f2 g"><b>[147]</b></span></a> citto samāno abhabbo ayoniso-mana-sikāraɱ pahātuɱ||<br />
					kummaggasevanaɱ pahātuɱ||<br />
					cetaso līnattaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So līnacitto samāno abhabbo sakkāya-diṭṭhiɱ pahātuɱ||<br />
					vici-kicchaɱ pahātuɱ||<br />
					sīl'abbata-parāmāsaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So vici-kiccho samāno abhabbo rāgaɱ pahātuɱ||<br />
					dosaɱ pahātuɱ||<br />
					mohaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So rāgaɱ a-p-pahāya||<br />
					dosaɱ a-p-pahāya||<br />
					mohaɱ a-p-pahāya||<br />
					abhabbo jātiɱ pahātuɱ||<br />
					jaraɱ pahātuɱ||<br />
					maraṇaɱ pahātuɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">14. Tayo me bhikkhave dhamme pahāya bhabbo jātiɱ pahātuɱ||<br />
					jaraɱ pahātuɱ||<br />
					maraṇaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Rāgaɱ pahāya||<br />
					dosaɱ pahāya||<br />
					mohaɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo jātiɱ pahātuɱ||<br />
					jaraɱ pahātuɱ||<br />
					maraṇaɱ pahātuɱ.|| ||</p>

					<p class="ctr c">&#9632;</p>

					<p class="f4">15. Tayo me bhikkhave dhamme pahāya bhabbo rāgaɱ pahātuɱ||<br />
					dosaɱ pahātuɱ||<br />
					mohaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Sakkāya-diṭṭhiɱ pahāya||<br />
					vici-kicchaɱ pahāya||<br />
					sīl'abbata-parāmāsaɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo rāgaɱ pahātuɱ||<br />
					dosaɱ pahātuɱ||<br />
					mohaɱ pahātuɱ.|| ||</p>

					<p class="ctr c">&#9632;</p>

					<p class="f4">16. Tayo'me bhikkhave dhamme pahāya bhabbo sakkāya-diṭṭhiɱ pahātuɱ||<br />
					vici-kicchaɱ pahātuɱ||<br />
					sīl'abbata-parāmāsaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Ayoniso-mana-sikāraɱ pahāya||<br />
					kummaggasevanaɱ pahāya||<br />
					cetaso līnattaɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo sakkāya-diṭṭhiɱ pahātuɱ||<br />
					vici-kicchaɱ pahātuɱ||<br />
					sīl'abbata-parāmāsaɱ pahātuɱ.|| ||</p>

					<p class="ctr c">&#9632;</p>

					<p class="f4">17. Tayo'me bhikkhave dhamme pahāya bhabbo ayoniso-mana-sikāraɱ pahātuɱ||<br />
					kummaggasevanaɱ pahātuɱ||<br />
					cetaso līnattaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Muṭṭhasaccaɱ pahāya||<br />
					asampajaññaɱ pahāya||<br />
					cetaso vikkhepaɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo ayoniso-mana-sikāraɱ pahātuɱ||<br />
					kummaggasevanaɱ pahātuɱ||<br />
					cetaso līnattaɱ pahātuɱ.|| ||</p>

					<p class="ctr c">&#9632;</p>

					<p class="f4"><a id="pg148"><span class="f2 g"><b>[148]</b></span></a> 18. Tayo'me bhikkhave dhamme pahāya bhabbo muṭṭhasaccaɱ pahātuɱ||<br />
					asampajaññaɱ pahātuɱ||<br />
					cetaso vikkhepaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Ariyānaɱ adassanakamyataɱ pahāya||<br />
					ariya-Dhammaɱ asotukamyataɱ pahāya||<br />
					upārambha-cittataɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo muṭṭhasaccaɱ pahātuɱ||<br />
					asampajaññaɱ pahātuɱ||<br />
					cetaso vikkhepaɱ pahātuɱ.|| ||</p>

					<p class="ctr c">&#9632;</p>

					<p class="f4">19. Tayo'me bhikkhave dhamme pahāya bhabbo ariyānaɱ adassanakamyataɱ pahātuɱ||<br />
					ariya-Dhammɱ asotukamyataɱ pahātuɱ||<br />
					upārambha-cittataɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Uddhaccaɱ pahāya||<br />
					asaŋvaraɱ pahāya||<br />
					dussīlyaɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo ariyānaɱ adassanakamyataɱ pahātuɱ||<br />
					ariya-Dhammɱ asotukamyataɱ pahātuɱ||<br />
					upārambha-cittataɱ pahātuɱ.|| ||</p>

					<p class="ctr c">&#9632;</p>

					<p class="f4">20. Tayo'me bhikkhave dhamme pahāya bhabbo uddhaccaɱ pahātuɱ||<br />
					asaŋvaraɱ pahātuɱ||<br />
					dussīlyaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">A-s-saddhiyaɱ pahāya||<br />
					avadaññutaɱ pahāya||<br />
					kosajjaɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo uddhaccaɱ pahātuɱ||<br />
					asaŋvaraɱ pahātuɱ||<br />
					dussīlyaɱ pahātuɱ.|| ||</p>

					<p class="ctr c">&#9632;</p>

					<p class="f4">21. Tayo'me bhikkhave dhamme pahāya bhabbo assaddhiyaɱ pahātuɱ||<br />
					avadaññutaɱ pahātuɱ||<br />
					kosajjaɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Anādariyaɱ pahāya||<br />
					dovacassataɱ pahāya||<br />
					pāpa-mittataɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo assaddhiyaɱ pahātuɱ||<br />
					avadaññutaɱ pahātuɱ||<br />
					kosajjaɱ pahātuɱ.|| ||</p>

					<p class="ctr c">&#9632;</p>

					<p class="f4">22. Tayo me bhikkhave dhamme pahāya bhabbo anādariyaɱ pahātuɱ||<br />
					dovacassataɱ pahātuɱ||<br />
					pāpa-mittataɱ pahātuɱ.|| ||</p>

					<p class="f4">Katame tayo?|| ||</p>

					<p class="f4">Ahirikaɱ pahāya||<br />
					anottappaɱ pahāya||<br />
					pamādaɱ pahāya.|| ||</p>

					<p class="f4">Ime kho bhikkhave tayo dhamme pahāya bhabbo anādariyaɱ pahātuɱ||<br />
					dovacassataɱ pahātuɱ||<br />
					pāpa-mittataɱ pahātuɱ.|| ||</p>

					<p class="ctr c">&#9632;</p>

					<p class="f4">23. Hirimāyaɱ bhikkhave ottapī appamatto hoti.|| ||</p>

					<p class="ctr c">-&#9702;-</p>

					<p class="f4">So appamatto samāno bhabbo anādariyaɱ pahātuɱ||<br />
					dovacassataɱ pahātuɱ||<br />
					pāpa-mittataɱ pahātuɱ.|| ||</p>

					<p class="ctr c">-&#9702;-</p>

					<p class="f4">So kalyāṇa-mitto <a id="pg149"><span class="f2 g"><b>[149]</b></span></a> samāno bhabbo assaddhiyaɱ pahātuɱ||<br />
					avadaññutaɱ pahātuɱ||<br />
					kosajjaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So āraddha-viriyo samāno bhabbo uddhaccaɱ pahātuɱ||<br />
					asaŋvaraɱ pahātuɱ||<br />
					dussīlyaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So sīlavā samāno bhabbo ariyānaɱ adassanakamyataɱ pahātuɱ||<br />
					ariya-Dhammaɱ asotukamyataɱ pahātuɱ||<br />
					upārambha-cittataɱ pahātuɱ.|| ||</p>

					<p class="ctr c">-&#9702;-</p>

					<p class="f4">So anupārambha-citto samāno bhabbo muṭṭhasaccaɱ pahātuɱ||<br />
					asampajaññaɱ pahātuɱ||<br />
					cetaso vikkhepaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So avikkhitta-citto samāno bhabbo ayoniso-mana-sikāraɱ pahātuɱ||<br />
					kummaggasevanaɱ pahātuɱ||<br />
					cetaso līnattaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So alīna-citto samāno bhabbo sakkāya-diṭṭhiɱ pahātuɱ||<br />
					vici-kicchaɱ pahātuɱ,||<br />
					sīl'abbata-parāmāsaɱ pahātuɱ.|| ||</p>

					<p class="ctr c">-&#9702;-</p>

					<p class="f4">So avici-kiccho samāno bhabbo rāgaɱ pahātuɱ||<br />
					dosaɱ pahātuɱ||<br />
					mohaɱ pahātuɱ;||<br />
					so rāgaɱ pahāya||<br />
					dosaɱ pahāya||<br />
					mohaɱ pahāya||<br />
					bhabbo jātiɱ pahātuɱ||<br />
					jaraɱ pahātuɱ||<br />
					maraṇaɱ pahātun" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
