<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 34. Upali asks the Buddha about the qualifications needed for a bhikkhu to assign tutelage and to be provided with a novice attendant." />
<title>AN 10 34: Nisasaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					IV. Upāli Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p34">Sutta 34</a></h4>

					<h1>Nisasaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.034.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Upāli yena Bhagavā ten'upasaṅkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Upāli Bhagavantaṃ etad avoca:|| ||</p>

					<p class="f4">"Katihi nu kho bhante dhammehi samannāgatena bhikkhunā nissayo dātabbo" ti?|| ||</p>

					<p class="f4">"Dasahi kho Upāli dhammehi samannāgatena bhikkhunā nissayo dātabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamehi dasahi?|| ||</p>

					<p class="f4">2. Idh'Upāli bhikkhu sīlavā hoti,||<br />
					Pātimokkha-saṃvara-saṃvuto viharati,||<br />
					ācāra-gocara-sampananno,||<br />
					anumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sannī-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthaṃ sa-vyañjanā,||<br />
					kevala-paripuṇṇaṃ parisuddhaṃ Brahma-cariyaṃ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Pātimokkhaṃ kho pan'assa vitthārena svāgataṃ hoti su-vibhattaṃ su-p-pavattaṃ su-vinicchitaṃ suttaso anuvyañjanaso.|| ||</p>

					<p class="ctr c">&#9632;</p>

					<p class="f4">Paṭibalo hoti gilānaṃ upaṭṭhātuṃ vā upa-ṭ-ṭh-ā-petuṃ vā.|| ||</p>

					<p class="ctr c">&#9632;</p>

					<p class="f4">Paṭibalo hoti anabhiratiṃ vūpakāsetuṃ vā vūpakās-ā-petuṃ vā.|| ||</p>

					<p class="ctr c">&#9632;</p>

					<p class="f4">Paṭibalo hoti uppannaṃ kukkuccaṃ dhammato vinodetuṃ.|| ||</p>

					<p class="ctr c">&#9632;</p>

					<p class="f4">Paṭibalo hoti uppannaṃ diṭṭhi-gataṃ dhammato vivecetuṃ.|| ||</p>

					<p class="ctr c">&#9632;</p>

					<p class="f4">Paṭibalo hoti adhisīle sam-ā-dapetuṃ.|| ||</p>

					<p class="ctr c">&#9632;</p>

					<p class="f4">Paṭibalo hoti adhicitte sam-ā-dapetuṃ.|| ||</p>

					<p class="f4">Imehi kho Upāli dasahi dhammehi samannāgatena bhikkhunā nissayo dātabbo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Katihi nu kho bhante dhammehi samannāgatena bhikkhunā sāmaṇero upa-ṭ-ṭh-ā-petabbo" ti?|| ||</p>

					<p class="f4">"Dasahi kho Upāli dhammehi samannāgatena bhikkhunā sāmaṇero upa-ṭ-ṭh-ā-petabbo.|| ||</p>

					<p class="f4">Katamehi dasahi?|| ||</p>

					<p class="f4">Idh'Upāli bhikkhu sīlavā hoti,||<br />
					Pātimokkha-saṃvara-saṃvuto viharati,||<br />
					ācāra-gocara-sampananno,||<br />
					anumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">Bahu-s-suto hoti suta-dharo suta-sannī-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthaṃ sa-vyañjanā,||<br />
					kevala-paripuṇṇaṃ parisuddhaṃ Brahma-cariyaṃ abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Pātimokkhaṃ kho pan'assa vitthārena svāgataṃ hoti su-vibhattaṃ su-p-pavattaṃ su-vinicchitaṃ suttaso anuvyañjanaso.|| ||</p>

					<p class="ctr c">&#9632;</p>

					<p class="f4">Paṭibalo hoti gilānaṃ upaṭṭhātuṃ vā upa-ṭ-ṭh-ā-petuṃ vā.|| ||</p>

					<p class="ctr c">&#9632;</p>

					<p class="f4">Paṭibalo hoti anabhiratiṃ vūpakāsetuṃ vā vūpakās-ā-petuṃ vā.|| ||</p>

					<p class="ctr c">&#9632;</p>

					<p class="f4">Paṭibalo hoti uppannaṃ kukkuccaṃ dhammato vinodetuṃ.|| ||</p>

					<p class="ctr c">&#9632;</p>

					<p class="f4">Paṭibalo hoti uppannaṃ diṭṭhi-gataṃ dhammato vivecetuṃ.|| ||</p>

					<p class="ctr c">&#9632;</p>

					<p class="f4">Paṭibalo hoti adhisīle sam-ā-dapetuṃ.|| ||</p>

					<p class="ctr c">&#9632;</p>

					<p class="f4">Paṭibalo hoti adhicitte sam-ā-dapetuṃ.|| ||</p>

					<p class="ctr c">&#9632;</p>

					<p class="f4">Paṭibalo hoti adhipaññāya sam-ā-dapetuṃ.|| ||</p>

					<p class="f4">Imehi kho Upāli dasahi dhammehi samannāgatena bhikkhunā sāmaṇero upa-ṭ-ṭh-ā-petabbo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
