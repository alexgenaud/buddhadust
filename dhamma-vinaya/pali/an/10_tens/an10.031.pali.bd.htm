<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 31. The Buddha tells Upali of the ten things that are taken into consideration before he formulates a rule for the order." />
<title>AN 10 31: Upāli Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					IV. Upāli Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p31">Sutta 31</a></h4>

					<h1>Upāli Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg70"><span class="f2 g"><b>[70]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.031.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.031.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Upāli yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Upāli Bhagavantaṃ etad avoca:|| ||</p>

					<p class="f4">2. "Kati nukho bhante attha-vase paṭicca Tathāgatena sāvakānaṃ sikkhāpadaṃ paññattaṃ?|| ||</p>

					<p class="f4">Pātimokkhaṃ uddiṭṭhan" ti?|| ||</p>

					<p class="f4">"Dasa kho Upāli attha-vase paṭicca Tathāgatena sāvakānaṃ sikkhāpadaṃ paññattaṃ Pātimokkhaṃ uddiṭṭhaṃ.|| ||</p>

					<p class="f4">Katame dasa?|| ||</p>

					<p class="f4">3. Saṇgha-suṭṭhutāya,||<br />
					Saṇgha-phāsutāya,||<br />
					du-m-maṇkunaṃ puggalānaṃ niggahāya,||<br />
					pesalānaṃ bhikkhunaṃ phāsu vihārāya,||<br />
					diṭṭha-dhammikānaṃ āsavānaṃ saṃvarāya,||<br />
					samparāyikānaṃ āsavānaṃ paṭighātāya,||<br />
					appa-sannānaṃ pasādāya,||<br />
					pasannānaṃ bhiyyo bhāvāya,||<br />
					Sad'Dhammaṭṭhitiyā,||<br />
					vinayānuggahāya.|| ||</p>

					<p class="f4">Ime kho Upāli dasa attha-vase paṭicca Tathāgatena sāvakānaṃ sikkhāpadaṃ paññattaṃ,||<br />
					Pātimokkhaṃ uddiṭṭhan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">[<a href="../../../../dhamma-vinaya/wp/an/10_tens/an10.032.bodh.wp.htm#p1">bodh</a>] 4. "Kati nu kho bhante Pātimokkha-ṭ-ṭhapanānī" ti?<span class="f3"><sup>[<a id="edfn1" href="#edn1">ed1</a>]</sup></span>|| ||</p>

					<p class="f4">"Dasa kho Upāli Pātimokkha-ṭ-ṭhapanā.|| ||</p>

					<p class="f4">Katame dasa?|| ||</p>

					<p class="f4">5. Pārājiko tassaṃ parisāyaṃ nisinno hoti,||<br />
					pārājika-kathā vippakatā hoti,||<br />
					anupasampanno tassaṃ parisāyaṃ||<br />
					<a id="pg71"><span class="f2 g"><b>[71]</b></span></a> nisinno hoti,||<br />
					anupasampanna-kathā vippakatā hoti,||<br />
					sikkhaṃ pacca-k-khātako tassaṃ parisāyaṃ nisinno hoti,||<br />
					sikkhaṃ pacca-k-khāta-kathā vippakatā hoti,||<br />
					paṇḍako tassaṃ parisāyaṃ nisinno hoti,||<br />
					paṇḍaka-kathā vippakatā hoti,||<br />
					bhikkhunī-dūsako tassaṃ parisāyaṃ nisinno hoti,||<br />
					bhikkhunī-dūsaka-kathā vippakathā hoti.|| ||</p>

					<p class="f4">Ime kho Upāli dasa Pātimokkha-ṭ-ṭhapanā" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> BJT Pali and Bhk. Bodhi have this as a separate sutta.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
