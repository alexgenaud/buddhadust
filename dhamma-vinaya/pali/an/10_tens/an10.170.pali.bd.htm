<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 170. The Buddha explains what is the hither shore and what is the further shore to the bhikkhus." />
<title>AN 10 170: Orimatīra Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p170">Sutta 170</a></h4>

					<h1>Orimatīra Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg253"><span class="f2 g"><b>[253]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.170.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Orimañ ca vo bhikkhave tiraṃ desissāmi,||<br />
					pārimañ ca tīraṃ.|| ||</p>

					<p class="f4">Taṃ suṇātha sādhukaṃ manasi-karotha bhāsissāmī" ti.|| ||</p>

					<p class="f4">"Evaṃ bhante" ti kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Katamañ ca bhikkhave orimaṃ tīraṃ?|| ||</p>

					<p class="f4">Katamañ ca pārimaṃ tīraṃ?|| ||</p>

					<p class="f4">3. Pāṇātipāto kho bhikkhave orimaṃ tīraṃ,||<br />
					pāṇ-ā-tipātā veramaṇī pārimaṃ tīraṃ.|| ||</p>

					<p class="ctr c">&#9632;</p>

					<p class="f4">Adinn'ādānaṃ bhikkhave orimaṃ tīraṃ,||<br />
					adinn'ādānā veramaṇī pārimaṃ tīraṃ.|| ||</p>

					<p class="f4">Kāmesu micchā-cāro bhikkhave orimaṃ tīraṃ,||<br />
					kāmesu micchā-cārā veramaṇī pārimaṃ tiraṃ.|| ||</p>

					<p class="ctr c">&#9632;</p>

					<p class="f4">Musā-vādo orimaṃ tiraṃ,||<br />
					musā-vādā veramaṇī pārimaṃ tīraṃ.|| ||</p>

					<p class="ctr c">&#9632;</p>

					<p class="f4">Pisunā-vācā orimaṃ tīraṃ,||<br />
					pisunāya vācāya veramaṇī pārimaṃ tīraṃ.|| ||</p>

					<p class="ctr c">&#9632;</p>

					<p class="f4">Pharusā vācā orimaṃ tiraṃ,||<br />
					pharusāya vācāya veramaṇī pārimaṃ tiraṃ.|| ||</p>

					<p class="ctr c">&#9632;</p>

					<p class="f4">Samphappalāpo orimaṃ tiraṃ,||<br />
					sampha-p-palāpā veramaṇī pārimaṃ tiraṃ.|| ||</p>

					<p class="ctr c">&#9632;</p>

					<p class="f4">Abhijjhā orimaṃ tīraṃ,||<br />
					anabhijjhā pārimaṃ tīraṃ.|| ||</p>

					<p class="ctr c">&#9632;</p>

					<p class="f4">Vyāpādo orimaṃ tīraṃ,||<br />
					avyāpādo pārimaṃ tīraṃ.|| ||</p>

					<p class="ctr c">&#9632;</p>

					<p class="f4">Micchā-diṭṭhi orimaṃ tīraṃ,||<br />
					sammā-diṭṭhi pārimaṃ tīraṃ.|| ||</p>

					<p class="f4">Idaṃ kho bhikkhave orimaṃ tīraṃ,||<br />
					idaṃ pārimaṃ tīranti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2"><a id="pg254"><span class="f2 g"><b>[254]</b></span></a> Appakā te manussesu ye janā pāragāmino,||<br />
							Athāyaṃ itarā pajā - tīram evānudhāvati.|| ||</p>

					      <p class="f4 in2">Ye ca kho samma-d-akkhāte - dhamme dhamm-ā-nuvattino,||<br />
							Te janā pāram essanti - maccudheyyaṃ suduttaraṃ.|| ||</p>

					      <p class="f4 in2">Kaṇhaṃ dhammaṃ vippahāya - sukkaṃ bhāvetha paṇḍito,||<br />
							Okā anokaṃ āgamma - viveke yattha dūramaṃ.|| ||</p>

					      <p class="f4 in2">Tatr-ā-bhiratim iccheyya - hitvā kāme akiñ cano,||<br />
							Pariyodapeyya attāṇaṃ - citta-klesehi paṇḍito.|| ||</p>

					      <p class="f4 in2">Yesaṃ sambodhi-aṇgesu - sammā-cittaṃ subhāvitaṃ,||<br />
							Ādāna-paṭinissagge - anupādāya ye ratā,||<br />
							Khīṇ'āsavā jutīmanto - te loke parinibbutā ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>