<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 170. The Buddha explains what is the hither shore and what is the further shore to the bhikkhus." />
<title>AN 10 170: Orimatīra Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p170">Sutta 170</a></h4>

					<h1>Orimatīra Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg253"><span class="f2 g"><b>[253]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.170.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Orimañ ca vo bhikkhave tiraɱ desissāmi,||<br />
					pārimañ ca tīraɱ.|| ||</p>

					<p class="f4">Taɱ suṇātha sādhukaɱ manasi-karotha bhāsissāmī" ti.|| ||</p>

					<p class="f4">"Evaɱ bhante" ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Katamañ ca bhikkhave orimaɱ tīraɱ?|| ||</p>

					<p class="f4">Katamañ ca pārimaɱ tīraɱ?|| ||</p>

					<p class="f4">3. Pāṇāti-pāto kho bhikkhave orimaɱ tīraɱ,||<br />
					pāṇāti-pātā veramaṇī pārimaɱ tīraɱ.|| ||</p>

					<p class="ctr c">&#9632;</p>

					<p class="f4">Adinn'ādānaɱ bhikkhave orimaɱ tīraɱ,||<br />
					adinn'ādānā veramaṇī pārimaɱ tīraɱ.|| ||</p>

					<p class="f4">Kāmesu micchā-cāro bhikkhave orimaɱ tīraɱ,||<br />
					kāmesu micchā-cārā veramaṇī pārimaɱ tiraɱ.|| ||</p>

					<p class="ctr c">&#9632;</p>

					<p class="f4">Musā-vādo orimaɱ tiraɱ,||<br />
					musā-vādā veramaṇī pārimaɱ tīraɱ.|| ||</p>

					<p class="ctr c">&#9632;</p>

					<p class="f4">Pisunā-vācā orimaɱ tīraɱ,||<br />
					pisunāya vācāya veramaṇī pārimaɱ tīraɱ.|| ||</p>

					<p class="ctr c">&#9632;</p>

					<p class="f4">Pharusā vācā orimaɱ tiraɱ,||<br />
					pharusāya vācāya veramaṇī pārimaɱ tiraɱ.|| ||</p>

					<p class="ctr c">&#9632;</p>

					<p class="f4">Samphappalāpo orimaɱ tiraɱ,||<br />
					samphappalāpā veramaṇī pārimaɱ tiraɱ.|| ||</p>

					<p class="ctr c">&#9632;</p>

					<p class="f4">Abhijjhā orimaɱ tīraɱ,||<br />
					anabhijjhā pārimaɱ tīraɱ.|| ||</p>

					<p class="ctr c">&#9632;</p>

					<p class="f4">Vyāpādo orimaɱ tīraɱ,||<br />
					avyāpādo pārimaɱ tīraɱ.|| ||</p>

					<p class="ctr c">&#9632;</p>

					<p class="f4">Micchā-diṭṭhi orimaɱ tīraɱ,||<br />
					sammā-diṭṭhi pārimaɱ tīraɱ.|| ||</p>

					<p class="f4">Idaɱ kho bhikkhave orimaɱ tīraɱ,||<br />
					idaɱ pārimaɱ tīranti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2"><a id="pg254"><span class="f2 g"><b>[254]</b></span></a> Appakā te manussesu ye janā pāragāmino,||<br />
							Athāyaɱ itarā pajā - tīram evānudhāvati.|| ||</p>

					      <p class="f4 in2">Ye ca kho samma-d-akkhāte - dhamme dhamm-ā-nuvattino,||<br />
							Te janā pāram essanti - maccudheyyaɱ suduttaraɱ.|| ||</p>

					      <p class="f4 in2">Kaṇhaɱ dhammaɱ vippahāya - sukkaɱ bhāvetha paṇḍito,||<br />
							Okā anokaɱ āgamma - viveke yattha dūramaɱ.|| ||</p>

					      <p class="f4 in2">Tatr-ā-bhiratim iccheyya - hitvā kāme akiñ cano,||<br />
							Pariyodapeyya attānaɱ - citta-klesehi paṇḍito.|| ||</p>

					      <p class="f4 in2">Yesaɱ sambodhi-aŋgesu - sammā-cittaɱ subhāvitaɱ,||<br />
							Ādāna-paṭinissagge - anupādāya ye ratā,||<br />
							Khīṇ'āsavā jutīmanto - te loke parinibbutā ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>