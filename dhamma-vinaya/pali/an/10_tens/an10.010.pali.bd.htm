<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 10. A stepwise method of progression from faith to Arahantship." />
<title>AN 10 10: Vijjā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					I. Ānisaṃsa Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p10">Sutta 10</a></h4>

					<h1>Vijjā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.010.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.010.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Saddho ca bhikkhave bhikkhu hoti||<br />
					no ca sīlavā.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">2. Saddho ca bhikkhave bhikkhu hoti,||<br />
					sīlavā ca,||<br />
					no ca bahu-s-suto.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">3. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca||<br />
					no ca dhamma-kathiko.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca,||<br />
					dhamma-kathiko ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">4. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					no ca parisā-vacaro.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">5. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					no ca visārado parisāya dhammaṃ deseti.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">6. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					no ca vinaya-dharo.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">7. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					no ca aneka-vihitaṃ pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					Amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto.|| ||</p>

					<p class="f4">So tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">So tato cuto idh'ūpapanno ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					Amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto,||<br />
					so tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —|| ||</p>

					<p class="f4">Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					Amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto,||<br />
					so tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">8. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —|| ||</p>

					<p class="f4">Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto.|| ||</p>

					<p class="f4">So tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					no ca dibbena cakkhunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ viṭpātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">'Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto,||<br />
					so tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					dibbena ca cakkhunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ viṭpātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">So iti dibbena cakkunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —|| ||</p>

					<p class="f4">Amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto,||<br />
					so tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					dibbena cakkhunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ viṭpātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">9. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto.|| ||</p>

					<p class="f4">So tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					dibbena ca cakkhunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ viṭpātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">So iti dibbena cakkunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti,<br />
					no ca āsavānaṃ ca khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Evaṃ so ten'aṇgena aparipūro hoti.|| ||</p>

					<p class="f4">Tena taṃ aṇgaṃ paripūretabbaṃ:|| ||</p>

					<p class="f4">"Kinn-ā-haṃ saddho ca assaṃ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto,||<br />
					so tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					dibbena ca cakkhunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ viṭpātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti,||<br />
					āsavānaṃ ca khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacichikatvā upasampajja vihareyyan" ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaṃ deseti,||<br />
					vinaya-dharo ca,||<br />
					aneka-vihitaṃ ca pubbe-nivāsaṃ anussarati —||<br />
					Seyyath'idaṃ:||<br />
					ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe aneke pi vivaṭṭa-kappe aneke pi saṃvaṭṭa-vivaṭṭa-kappe —||<br />
					Amutrāsiṃ evaṃ-nāmo,||<br />
					evaṃ-gotto evaṃ-vaṇṇo evam-āhāro evaṃ-sukha-dukkha-paṭsaṃvedī evam-āyu-pariyanto,||<br />
					so tato cuto amutra upapādiṃ,||<br />
					tatrāpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedi evam-āyu-pariyanto.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati,||<br />
					dibbena cakkhunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ viṭpātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusakena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti,||<br />
					āsavānaṃ ca khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati,||<br />
					evaṃ so ten'aṇgena paripūro hoti.|| ||</p>

					<p class="ctr c">&#9632;</p>

					<p class="f4">Imehi kho bhikkhave dasahi dhammehi samannāgato bhikkhu samanta-pāsādiko ca hoti sabbākāra paripūrovā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>